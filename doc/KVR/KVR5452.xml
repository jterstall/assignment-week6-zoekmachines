<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Apostolou en Van Heemst (beiden PvdA) over de zorg om de integriteit bij de Nederlandse politie. (Ingezonden 10 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5452
</item>
         <item attribuut="Inhoud">Betreft o.a. problemen m.b.t. allochtone politieagenten.</item>
         <item attribuut="Rubriek">Criminaliteit en openbare orde (Politie) Welzijn (Minderheden)</item>
         <item attribuut="Trefwoorden">Ambtsmisdrijven Minderheden Politie</item>
         <item attribuut="Vindplaats">Kamervragen met antwoord 1996-1997, nr. 1675, Tweede Kamer</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="PvdA">Apostolou</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">1997-08-12</item>
         <item attribuut="Datum_indiening">1997-06-10</item>
         <item attribuut="Document-id">KVR5452</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3423" allpagenumbers="3423 3424" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1675" onderwerp="" indiendatum="1997-06-10">
         <vrager partij="PvdA" oorsprong="parlement">Apostolou</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan/>
      </vraagdata>
      <antwoorddata antwoorddatum="12 augustus 1997), zie ook Aanhangsel Handelingen nr. 1501, vergaderjaar 1996–1997">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u bevestigen, dat binnen de Nederlandse politie de zorg om de integriteit is geïntensiveerd? Zo ja, wat is daarvan de reden? <voetnoot nummer="1"/>
      </vraag>
      <vraag nummer="2">In welke mate doen zich problemen voor met betrekking tot allochtone politieagenten? Wat is de betekenis in dit verband van de uitspraak van de hoofdcommissaris van politie te Amsterdam dat er wel eens dingen voor familieleden worden gedaan «die niet in ons woordenboek voorkomen»? </vraag>
      <vraag nummer="3">Zijn dit specifieke problemen die zich bij deze groep politieagenten voordoen? Zo ja, in welke opzicht wijken zij af van het algemene beeld? </vraag>
      <vraag nummer="4">Kunt u getalsmatig aangeven hoeveel zaken die aan de integriteit zijn gerelateerd zich in ’95, ’96 en ’97 hebben voorgedaan en hoe de verdeling daarvan is over allochtone en autochtone politieagenten? </vraag>
      <vraag nummer="5">Worden in de opleiding en/of binnen de korpsen specifieke activiteiten ondernomen die gericht zijn op het voorkomen van dergelijke praktijken? Welke andere maatregelen worden op dit terrein getroffen? </vraag>
      <noten afkomstig="vraag">
         <noot nummer="1" datum="1997-06-5" bron="de Volkskrant">de Volkskrant, 5 juni 1997</noot>
      </noten>
   </vragen>
   <antwoorden aantal="5">
      <antwoord nummer="1">Versterking van de integriteit van de politie is in alle korpsen al enige jaren nadrukkelijk een punt van aandacht. Begin 1995 zijn op dit punt afspraken gemaakt tussen de ministeries van Binnenlandse Zaken en Justitie en het Korpsbeheerdersberaad, het Hoofofficierenberaad en de Raad van Hoofdcommissarissen. Deze afspraken, waarvan de voortgangsbewaking in handen werd gelegd van de projectgroep Tieleman, zijn bij brief van 17 maart van dat jaar ter kennis van de Tweede Kamer gebracht. Een van deze afspraken betrof de totstandkoming – binnen twee jaar – van een beroepscode voor de politie. Deze code is door de Raad van Hoofdcommissarissen vastgesteld en op 1 mei jl. aan de minister van Binnenlandse Zaken aangeboden. Ook andere afspraken zijn inmiddels gerealiseerd. In de periodieke voortgangsrapportage aan de Kamer over het thema «integriteit openbare sector» zal hierop nader worden ingegaan. Al met al kan inderdaad worden gesteld dat de zorg om integriteit bij de politie de afgelopen jaren is geïntensiveerd. </antwoord>
      <antwoord nummer="2">De korpsbeheerder van de politieregio Amsterdam-Amstelland heeft mij medegedeeld dat er bezorgdheid bestaat over het feit dat relatief steeds meer allochtone collega’s betrokken raken bij door het Bureau Interne Onderzoeken (B.I.O.) van zijn korps uitgevoerde strafrechtelijke onderzoeken. Over de periode 1 januari 1996 tot 1 juni 1997 bedroeg het aantal autochtone medewerkers tegen wie een strafrechtelijk onderzoek werd ingesteld 36, tegen een getal van 30 waar het gaat om strafrechtelijke onderzoeken tegen allochtone collega’s. Afgezet tegen het feit dat het percentage allochtone politiefunctionarissen in het korps Amsterdam-Amstelland ongeveer 11 bedraagt, kan worden geconcludeerd dat hier – waar het gaat om strafrechtelijke onderzoeken tegen politiemedewerkers – in dit geval het aantal allochtone medewerkers ver oververtegenwoordigd is. Voor de periode 1 januari 1997 tot 1 juni 1997 is sprake van de absolute aantallen 11 om 11. In antwoord op de vraag wat in dit verband de betekenis is van de uitspraak van hoofdcommissaris Nordholt, heeft de korpsbeheerder mij het volgende bericht. Met betrekking tot buitenfunctiestellingen en ontslagen is het opvallend dat de laatste jaren allochtone collega’s zijn ontslagen op grond van ongewenste (criminele) gedragingen en contacten, die gerelateerd konden worden aan relaties binnen de familiekring, op een wijze zoals tot dusver niet bij autochtone collega’s was geconstateerd. Nog dit jaar zullen bij het regionale politiekorps Amsterdam-Amstelland voorstellen worden uitgewerkt teneinde met betrekking tot het aan de orde gestelde vraagstuk effectieve oplossingen aan te dragen. </antwoord>
      <antwoord nummer="3">In relatie tot allochtone politie-agenten doen zich in het algemeen geen specifieke problemen voor. Wél kan het zijn dat het antecedentenonderzoek wordt bemoeilijkt, indien het personen betreft die geruime tijd in het buitenland hebben doorgebracht. </antwoord>
      <antwoord nummer="4">Neen. Informatie hierover is niet voorhanden. </antwoord>
      <antwoord nummer="5">Aan het integriteitsbewustzijn en de integriteit van politiemensen wordt sinds enige jaren hoge prioriteit gegeven. Dit komt binnen het politieonderwijs tot uitdrukking in het feit dat zowel in het primaire politieonderwijs als in vervolgopleidingen integriteit als een rode draad door het onderwijs loopt. Op deze wijze wordt onder andere vanaf het begin een positieve relatie gelegd tussen het functioneren binnen de politieorganisatie en een integere opstelling. Daarnaast wordt binnen de politiekorpsen in toenemende mate in functioneringsgesprekken en bij interne sollicitaties aandacht aan integriteit besteed. </antwoord>
      <noten afkomstig="antwoord"/>
   </antwoorden>
</kvr>
