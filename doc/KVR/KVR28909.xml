<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Voordewind (ChristenUnie) aan de minister van Volksgezondheid, Welzijn en Sport over Olympische kinderarbeid. (Ingezonden 14 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28909
</item>
         <item attribuut="Inhoud">Vragen naar aanleiding bericht in Het Parool (11 juni 2007) over rapport van Playfair, waaruit zou blijken dat officiële produkten voor de Olympische Spelen van Beijing geproduceerd worden in Chinese fabrieken [met olympische licentie] waar kinderarbeid plaatsvindt. Het rapport meldt tevens dat er daarbij ook andere 'grove schendingen' van rechten van arbeiders plaatsvinden. Indienr vindt dat het Internationaal Olympisch Comité (IOC), gezien het feit dat er veel landen aan de Spelen deelnemen die kinderarbeid afkeuren, controle moet invoeren op de 'merchandise'.</item>
         <item attribuut="Rubriek">Arbeid (Arbeidsbescherming) Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Arbeidsbescherming China Jeugdigen Sport</item>
         <item attribuut="Vindplaats">Kamervragen met antwoord 2006-2007, nr. 2270, Tweede Kamer</item>
         <item attribuut="Vraagnr_bij_indiening">2060718200</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="ChristenUnie">Voordewind</persoon>
         </item>
         <item attribuut="Datum_reaktie">2007-07-20</item>
         <item attribuut="Datum_indiening">2007-06-14</item>
         <item attribuut="Document-id">KVR28909</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4809" allpagenumbers="4809 4810" vetnummer="2060718200" code="0607tkkvr2270" lopendefooter="Tweede Kamer, vergaderjaar 2006–2007, Aanhangsel" filenaam="KVR28909" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2270" onderwerp="" indiendatum="2007-06-14">
         <vrager partij="ChristenUnie" oorsprong="parlement">Voordewind</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-07-20">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder>de ministers van Volksgezondheid, Welzijn en Sport, van Buitenlandse Zaken en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht <voetnoot nummer="1"/>over Olympische kinderarbeid, waarin melding wordt gemaakt van een rapport van Playfair waaruit zou blijken dat officiële Olympische producten geproduceerd worden in Chinese fabrieken waar kinderarbeid plaatsvindt? Bent u op de hoogte van de inhoud van het rapport, dat naast kinderarbeid ook melding maakt van andere «grove schendingen» van de rechten van arbeiders? </vraag>
      <vraag nummer="2">Deelt u de mening van Guy Ryder, topman van de Internationale Vakbondsfederatie, dat het een schande is voor de hele olympische beweging dat dergelijke overtredingen plaatsvinden in fabrieken met een olympische licentie? Zo neen, waarom niet? </vraag>
      <vraag nummer="3">Deelt u de mening dat juist een evenement als de Olympische Spelen, waar veel landen aan deelnemen die kinderarbeid afkeuren, vrij van kinderarbeid dient te zijn, en een podium biedt om een krachtig signaal te laten horen tegen kinderarbeid? Zo ja, wat is de rol van de Nederlandse regering hierin? Zo neen, waarom niet? </vraag>
      <vraag nummer="4">Welke mogelijkheden ziet u om het Internationaal Olympisch Comité (IOC) aan te sporen controle in te voeren op de merchandise? Welke mogelijkheden ziet u om het IOC aan te moedigen om handhaving te versterken van de naleving van de IOC-richtlijnen door gecontracteerde producenten? </vraag>
      <vraag nummer="5">Op welke wijze kunt u bilateraal en in Europese Unie-verband druk uitoefenen op de Chinese regering om kinderarbeid terug te dringen en kansen voor deze kinderen op onderwijs te vergroten? </vraag>
      <noten afkomstig="vraag">
         <noot nummer="1" datum="2007-06-11" bron="Het Parool">Het Parool, 11 juni 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De Nederlandse regering keurt kinderarbeid ten stelligste af. Uit het rapport blijkt niet dat de Olympische beweging op de hoogte was van de geconstateerde misstanden. Daarom vind ik het in het rapport geconstateerde niet specifiek een schande voor de Olympische beweging en deel ik de mening van Guy Ryder op dat punt niet. De Nederlandse regering is zeer bezorgd over de excessen die zich met betrekking tot de arbeidsomstandigheden in China voordoen. Daartoe heeft de Nederlandse regering bij herhaling de Chinese regering opgeroepen om de «basis»-conventies van de International Labour Organisation (ILO) te ratificeren, met name 29 en 105 (dwangarbeid) en 87 (vrijheid van vakvereniging en bescherming van het recht om zich te organiseren). </antwoord>
      <antwoord nummer="3">De Nederlandse regering is van mening dat kinderarbeid in alle landen en onder alle omstandigheden afgekeurd moet worden. Dat geldt ook voor de Olympische Spelen. De regering roept in dit verband de desbetreffende autoriteiten op om maatregelen te nemen teneinde een einde te maken aan kinderarbeid. Voorts zou ik u willen verwijzen naar het antwoord op vraag 5. </antwoord>
      <antwoord nummer="4">Formeel heeft de Nederlandse regering geen mogelijkheden. Het IOC is een internationaal privaatrechtelijke organisatie waarbinnen overheden geen bevoegdheden hebben. Die zeggenschap is voorbehouden aan de individuele leden van het IOC. Door NOC*NSF worden de Nederlandse IOC-leden geattendeerd op de wenselijkheid van gerichte controle en sterke handhaving. Waar mogelijk zal ik dat ook namens de Nederlandse regering doen. Overigens verwijst NOC*NSF bij die contacten naar haar eigen beleid, waarbij met suppliers contractueel wordt vastgelegd dat de productie van (sport)kleding voor het Olympisch Team plaatsvindt in overeenstemming met internationale normen voor eerlijke arbeidsomstandigheden. </antwoord>
      <antwoord nummer="5">Net zoals in het verleden zullen in de komende periode rechten van werknemers en arbeidsomstandigheden (en de bestrijding van kinderarbeid) een belangrijk onderdeel vormen van de mensenrechtenconsultaties van Nederland met China. Bij de jaarlijke consultaties over de mensenrechten van de Mensenrechtenambassadeur met vertegenwoordigers van de Chinese overheid, zijn rechten van werknemers en arbeidsomstandigheden daartoe in de afgelopen jaren prioritaire onderwerpen geweest. Voorts ondersteunt Nederland VN-organisaties zoals UNICEF en ILO, welke in China activiteiten uitvoeren ter bestrijding van kinderarbeid. Zo draagt Nederland bij aan het programma van de ILO om de ergste vormen van kinderarbeid uit te bannen (IPEC). IPEC voert in dat kader ook projecten uit in China. Ook via maatschappelijke organisaties worden programma’s ondersteund om kinderarbeid te voorkomen. Bij de mensenrechtendialoog van de Europese Unie met China zal de aandacht ook blijven uitgaan naar rechten van werknemers en arbeidsomstandigheden en de bestrijding van kinderarbeid. Ook de versterking van de rechtsstaat in China kan overigens bijdragen aan de bestrijding van kinderarbeid en het tegengaan van excessen zoals genoemd in het rapport van Playfair 2008. Nederland en de Europese Unie ondersteunen dan ook verschillende projecten met het doel de rechtsstaat in China te versterken. </antwoord>
      <noten afkomstig="antwoord"/>
   </antwoorden>
</kvr>
