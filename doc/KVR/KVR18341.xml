<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volkshuisvesting, Ruimtelijke Ordening en Milieubeheer over woekerprijzen voor studentenkamers. (Ingezonden 7 augustus 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18341
</item>
         <item attribuut="Inhoud">Vragen naar aanleiding van een onderzoek van de Landelijke Studentenvakbond (LSVb) naar woekerprijzen voor kamers in studentensteden.</item>
         <item attribuut="Rubriek">Hoger onderwijs (Studenten) Volkshuisvesting (Huurrecht) Volkshuisvesting (Woninghuren)</item>
         <item attribuut="Trefwoorden">Huurrecht Studenten Woninghuren</item>
         <item attribuut="Vindplaats">Kamervragen met antwoord 2002-2003, nr. 1776, Tweede Kamer</item>
         <item attribuut="Vraagnr_bij_indiening">2020315730</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2003-08-22</item>
         <item attribuut="Datum_indiening">2003-08-07</item>
         <item attribuut="Document-id">KVR18341</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3715" allpagenumbers="3715 3716" vetnummer="2020315730" code="0203tkkvr1776" lopendefooter="Tweede Kamer, vergaderjaar 2002–2003, Aanhangsel" filenaam="KVR18341" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1776" onderwerp="" indiendatum="2003-08-7">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-08-22">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Heeft u kennisgenomen van het onderzoek van de Landelijke Studenten Vakbond (LSVb) naar woekerprijzen voor studentenkamers in het merendeel van de studentensteden? </vraag>
      <vraag nummer="2">Heeft u gelezen dat in tien van de twaalf onderzochte steden een vierkantemeterprijs wordt gevraagd door verhuurders die het toegestane maximum overtreft? Wat is hierover uw mening? </vraag>
      <vraag nummer="3">Doet u zelf onderzoek naar de prijzen die worden gevraagd en betaald voor particuliere kamers? Zo neen, bent u bereid een peiling te houden in de studentensteden? </vraag>
      <vraag nummer="4">Erkent u dat naleving van de huurprijswetgeving een zaak van huurders, verhuurders én overheid is? Op welke manier gaat u uw verantwoordelijkheid nemen? </vraag>
      <vraag nummer="5">Bent u bereid de VROM-Inspectie in te schakelen om malafide verhuurders op te sporen en te beboeten? Zo neen, waarom niet? </vraag>
      <vraag nummer="6">Deelt u de conclusie van de LSVb dat de woekerprijzen worden veroorzaakt door het tekort aan kamers? Zo neen, waarom niet? </vraag>
      <vraag nummer="7">Deelt u de mening dat alleen een uitbreiding van het aantal legale kamers een oplossing is voor de woningnood onder studenten en de excessen in de particuliere sector? Wanneer kan de Tweede Kamer uw concrete voorstellen voor de oplossing van de woningnood verwachten? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 4">Ja, met dien verstande dat ik geen inzicht heb in de mate van representativiteit van het in uw vragen bedoelde onderzoek. Bij het aangaan van een huurcontract geldt het principe van contractvrijheid. De woningzoekende kiest daarmee in eigen verantwoordelijkheid voor de woongelegenheid met bijbehorende huur. Van sociale verhuurders verwacht ik dat zij op grond van hun wettelijke taak gehouden zijn hun huurprijzen vorm te geven binnen de grenzen van het woningwaarderingsstelsel. Voor particuliere verhuurders ligt dit anders. Zij zijn vrij een huurprijs overeen te komen. De woningzoekende wordt echter beschermd tegen hoge huren door de huurcommissies. Mocht namelijk een nieuwe huurder het vermoeden hebben dat de huurprijsstelling niet juist is dan kan de huurder binnen zes maanden na aanvang van het huurcontract zijn huurprijs ter toetsing voorleggen aan de huurcommissie. Daarnaast is het met ingang van 1 augustus 2003 gedurende het gehele jaar mogelijk bij de huurcommissie huurverlaging aan te vragen voor huren die hoger zijn dan bij de desbetreffende woonruimten behorende maximale huurprijsgrenzen. Verder wordt er zowel door de huurcommissies als door mijn departement voorlichting gegeven over kamerverhuur. Op deze wijze wordt naar mijn oordeel de huurder voldoende beschermd tegen onredelijke huurprijsstelling. </antwoord>
      <antwoord nummer="3">Ja, in het jaarlijks terugkerende huuronderzoek wordt dit jaar extra aandacht besteed aan de huurprijsvorming voor onzelfstandige woonruimte. Dit huuronderzoek zal u naar mijn verwachting eind september worden toegezonden. Meer regulier vervullen de huurcommissies en maatschappelijke organisaties als de huurteams en De Nederlandse Woonbond voor mij een signalerende functie ten aanzien van de ontwikkelingen op de particuliere huurwoningmarkt. </antwoord>
      <antwoord nummer="5">De VROM-Inspectie vervult handhavingstaken met een publiekrechtelijk karakter. Huurovereenkomsten behoren echter tot het domein van het privaatrecht. De VROM-Inspectie kan daar derhalve niet tegen optreden. Overigens versta ik onder «malafide verhuurders» verhuurders die zich inlaten met criminele activiteiten. De gevolgtrekking die voortvloeit uit uw formulering, nl. dat verhuurders die hoge huurprijzen rekenen malafide zouden zijn, deel ik dan ook niet. </antwoord>
      <antwoord nummer="6">De hoge huurprijzen zullen samenhangen met de schaarste van studentenkamers. Zoals eerder aangegeven hebben huurders de mogelijkheid de huurcommissie in te schakelen als bescherming tegen hoge huurprijzen. </antwoord>
      <antwoord nummer="7">Ik ben van mening dat naast uitbreiding van het aantal studentenkamers vooral ook de doorstroming binnen de studentenkamermarkt op gang moet komen. Om die reden is er een wetsvoorstel in voorbereiding dat het mogelijk maakt huurcontracten af te sluiten die gekoppeld zijn aan de studieduur, de zogenaamde campuscontracten. Van deze maatregel verwacht ik veel effect. Vergroting van het aanbod in onzelfstandige woonruimte kan, behalve door nieuwbouw, gevonden worden in het al dan niet tijdelijk gebruiken van leegstaande kantoorruimte, verzorgingstehuizen, asielzoekerscentra en slooppanden. Dit verwezenlijken is een gezamenlijke verantwoordelijkheid van alle lokaal betrokken partijen. Een en ander zal deel uitmaken van het actieplan zoals ik dat in het debat van 19 juni jl. heb toegezegd. </antwoord>
      <noten afkomstig="antwoord"/>
   </antwoorden>
</kvr>
