<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tang en Depla (beiden PvdA) aan de staatssecretaris van Financiën over de afhandeling van huurtoeslagen. (Ingezonden 23 oktober 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30011
</item>
         <item attribuut="Inhoud">Vragen over de afhandeling van de definitieve toeslagen 2006. Worden deze inderdaad in december 2007 afgehandeld. Welk percentage is te hoog en welk te laag vastgesteld.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling, toeslagen)</item>
         <item attribuut="Trefwoorden">Toeslagen</item>
         <item attribuut="Vindplaats">Kamervragen met antwoord 2007-2008, nr. 539, Tweede Kamer</item>
         <item attribuut="Vraagnr_bij_indiening">2070803160</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Tang Depla</persoon>
         </item>
         <item attribuut="Datum_reaktie">2007-11-07</item>
         <item attribuut="Datum_indiening">2007-10-23</item>
         <item attribuut="Document-id">KVR30011</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1159" allpagenumbers="1159 1160" vetnummer="2070803160" code="0708tkkvr539" lopendefooter="Tweede Kamer, vergaderjaar 2007–2008, Aanhangsel" filenaam="KVR30011" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="539" onderwerp="" indiendatum="2007-10-23">
         <vrager partij="PvdA" oorsprong="parlement">Tang Depla</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2007-11-7">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kunt u aangeven of uw mededeling in het Algemeen overleg van 26 september jl. dat alle definitieve toeslagen 2006 in december 2007 worden afgehandeld, nog steeds klopt? </vraag>
      <vraag nummer="2">Hoeveel procent van de definitieve toeslagen is te laag vastgesteld? Als dit nog niet definitief bekend is, hoeveel procent van de reeds vastgestelde definitieve toeslagen is te laag vastgesteld, en wat is de prognose voor het totaal aantal te laag vastgestelde definitieve toeslagen? </vraag>
      <vraag nummer="3">Hoeveel procent van de definitieve toeslagen is te hoog vastgesteld? Als dit nog niet definitief bekend is, hoeveel procent van de reeds vastgestelde definitieve toeslagen is te hoog vastgesteld, en wat is de prognose voor het totaal aantal te hoog vastgestelde definitieve toeslagen? </vraag>
      <vraag nummer="4">Welke bedragen moeten gemiddeld terugbetaald worden? </vraag>
      <vraag nummer="5">Is de toeslag in 2007 ook te hoog als die in 2006 te hoog is vastgesteld? </vraag>
      <vraag nummer="6">Is voor alle toeslagontvangers de toeslag voor 2008 aangepast aan de definitieve vaststelling van de toeslag voor 2006? </vraag>
      <vraag nummer="7">Kunt u deze vragen voor 7 november aanstaande beantwoorden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 en 6">De planning is dat alle definitieve toeslagen 2006 die massaal kunnen worden verwerkt uiterlijk in december 2007 worden afgehandeld. Naast de reeds afgedane 2.3 miljoen toeslagen gaat het hier om zo’n 3,2 miljoen toeslagen. In het systeem zitten ongeveer 460.000 posten huurtoeslag die niet massaal kunnen worden verwerkt. Er is inmiddels begonnen om deze handmatig te verwerken. De verwachting is dat ongeveer 220.000 posten hiervan nog dit jaar kunnen worden afgehandeld. De verwerking van de overige posten zal doorlopen tot in 2008. Voor alle 460.000 posten geldt dat de eventuele consequenties voor 2007 en 2008 (na 1 januari 2008) zullen worden meegenomen. Het beoogde effect van dit voorstel is dat onze burgers allemaal goed in onze systemen terecht komen. </antwoord>
      <antwoord nummer="2">In totaal zijn op dit moment 2,3 miljoen toeslagen vastgesteld, waarvan 250.000 huurtoeslagen. Voor deze vaststellingen is gebruik gemaakt van inkomensgegevens zoals toeslaggerechtigden hebben opgegeven bij de aangifte inkomstenbelasting. Inmiddels is het proces opgestart om te komen tot het vaststellen van de overige toeslagen. Daarvoor worden de loongegevens gebruikt die de Belastingdienst onlangs heeft uitgevraagd bij de werkgevers. Uit de 250.000 vaststellingen huurtoeslag blijkt dat in 61% van de gevallen er geen nabetaling of terugvordering hoeft plaats te vinden. In 17% van de gevallen zal wel een nabetaling plaatsvinden. Over de hoogte van de nabetaling kan ik zeggen dat: 1% minder dan € 100, 9% tussen de € 100 en € 500, 5% tussen de € 500 en € 1.000 en 2% meer dan € 1000 terugkrijgt. Op dit moment kan ik nog geen prognose geven of deze bedragen representatief zijn voor het totale aantal nabetalingen. </antwoord>
      <antwoord nummer="3 en 4">In 22% van de gevallen zal er een terugvordering worden ingesteld. Over de hoogte van de invorderingen kan ik zeggen dat 4% minder dan € 100, 8% tussen de € 100 en de € 500, 4% tussen de € 500 en de € 1.000 en 6% meer dan € 1.000 zal moeten terugbetalen. Op dit moment kan ik nog geen prognose geven of deze bedragen representatief zijn voor het totale aantal terugvorderingen. </antwoord>
      <antwoord nummer="5">Het is moeilijk om op basis van de uitkomsten van definitief toekennen over 2006 een voorspelling voor 2007 en 2008 te doen. Het is bijvoorbeeld niet bekend in hoeverre mensen mutaties in inkomen, huishoudsamenstelling etc. hebben aangebracht. Daarbij is voor huurtoeslag ook het vermogen relevant. Dit heeft betrekking op de opbrengst uit sparen en beleggen. Het blijkt dat dit gegeven per jaar nogal kan fluctueren. Overigens verricht de Belastingdienst een aantal inspanningen om te voorkomen dat eventuele grote verschillen in 2007 en 2008 blijven bestaan. Alle toeslagen die onterecht zijn toegekend, zullen worden gestopt voor 2007 en uitgesloten voor 2008. U moet hier bijvoorbeeld denken aan gevallen van overlijden. Alle toeslaggerechtigden bij wie de definitieve beschikking vanaf november 2007 op de mat verschijnt worden geattendeerd op de eventuele gevolgen voor 2007 en 2008. En zij worden opgeroepen mutaties door te geven indien daar aanleiding voor bestaat. Met alle toeslaggerechtigden die een groot bedrag moeten terugbetalen wordt contact opgenomen. Met hen is tevens de situatie voor 2007 en 2008 doorgesproken. </antwoord>
      <antwoord nummer="7">Het is vandaag 7 november, dus helaas is het niet gelukt vóór 7 november. </antwoord>
      <noten afkomstig="antwoord"/>
   </antwoorden>
</kvr>
