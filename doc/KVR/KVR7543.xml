<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over de arbeidsovereenkomst bij Smit Vlootbeheer BV. (Ingezonden 27 juni 1996); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7543
</item>
         <item attribuut="Rubriek">Sociale zekerheid (Misbruik sociale zekerheid) Verkeer, vervoer en waterstaat (Zeescheepvaart)</item>
         <item attribuut="Trefwoorden">Misbruik sociale verzekeringen Zeescheepvaart</item>
         <item attribuut="Vindplaats">Kamervragen met antwoord 1997-1998, nr. 1575, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-07-24</item>
         <item attribuut="Datum_indiening">1996-06-27</item>
         <item attribuut="Document-id">KVR7543</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3231" allpagenumbers="3231 3232 3233" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7543" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1575" onderwerp="" indiendatum="1996-06-27">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="24 juli 1998), zie ook Aanhangsel Handelingen nr. 1492, vergaderjaar 1995–1996, Aanhangsel Handelingen nr. 307, 499, 934, vergaderjaar 1996–1997 en Aanhangsel Handelingen nr. 383, vergaderjaar 1997–1998">
         <antwoorder functie="" ministerie="Sociale Zaken en Werkgelegenheid"/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Zijn circa 90 werknemers van Smit Vlootbeheer BV onlangs ontslagen en voor dezelfde werkzaamheden in dienst genomen door de Gemeenschappelijke Personeelsdienst Zeevaart, met welke werkgever deze werknemers een zogenoemde arbeidsovereenkomst met uitgestelde prestatieplicht hebben gesloten? </vraag>
      <vraag nummer="2">Krijgen deze werknemers (die afwisselend enkele weken achtereen werken en enkele weken achtereen verlof genieten) als gevolg hiervan tijdens hun verlofperiodes niet langer, zoals te doen gebruikelijk was, hun loon doorbetaald, maar telkens een WW-uitkering van de bedrijfsvereniging voor de Koopvaardij? </vraag>
      <vraag nummer="3">Welk deel van de loonkosten van deze werknemers wordt aldus afgewenteld op de bedrijfs- vereniging? </vraag>
      <vraag nummer="4">Deelt u de opvatting, dat hiermee in feite oneigenlijk gebruik gemaakt wordt van de Werkloosheidswet, zeker waar zich geen bedrijfseconomische noodzaak voordoet om tot deze constructie over te gaan? </vraag>
      <vraag nummer="5">In hoeverre zijn deze constructies u bekend? Wordt daarvan in andere bedrijven of bedrijfstakken gebruik gemaakt? </vraag>
      <vraag nummer="6">Bent u voornemens maatregelen te treffen om deze constructie en eventuele andere, vergelijkbare afspraken elders ongedaan en voor de toekomst onmogelijk te maken? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Uit het tussenrapport van het College van toezicht sociale verzekeringen (Ctsv) dat ik met mijn brief van 10 januari 1997, aanhangsel van de Handelingen nr. 499, meezond blijkt dat tijdens het dienstverband met de Gemeenschappelijke Personeelsdienst Zeevaart (Gpdz) inderdaad sprake was van arbeidsovereenkomsten met uitgestelde prestatieplicht. Tijdens de duur van die arbeidsovereenkomsten werden tevens met Smit Vlootbeheer BV arbeidsovereenkomsten voor bepaalde duur afgesloten. Het ging hierbij, zo bleek uit het onderzoek van het Ctsv, om ongeveer 95 personen. Met mijn brief van 27 maart 1997, vergaderjaar 1996–1997, aanhangsel van de Handelingen nr. 934, deelde ik de Tweede Kamer mee dat uit informatie van Ctsv was gebleken dat de groep zeevarenden waar het hier om gaat inmiddels in zijn geheel weer volledig bij Smit Vlootbeheer in dienst is. Dit geldt met ingang van 1 januari 1997. De reden hiervoor is een aantrekkend werkaanbod waardoor een van de opgelegde schepen wederom in de vaart kon komen. Mijn mededeling behoeft, op basis van de nadere informatie van het Ctsv van 17 juni 1997, enige nuancering. Op 1 januari 1997 waren 67, en derhalve niet alle werknemers voor wie de in het antwoord op vraag 2 beschreven constructie heeft gegolden wederom voor onbepaalde tijd in dienst van Smit Vlootbeheer. Dit heeft onder meer te maken met het feit dat sommige werknemers inmiddels de sector hadden verlaten. </antwoord>
      <antwoord nummer="2">In het kader van de beantwoording van deze vraag lijkt het mij goed, eerst aan te geven onder welke omstandigheden recht op WW-uitkering bestaat. In de eerste plaats moet men werkloos zijn. Dat betekent dat er sprake moet zijn van een arbeidsurenverlies, dat men beschikbaar is voor arbeid, en dat men bovendien over de verloren uren geen recht op loondoorbetaling heeft. Daarnaast moet men in de 39 weken aan de werkloosheid voorafgaande in tenminste 26 weken hebben gewerkt. Dit is de zogenaamde referte-eis. In de situatie zoals deze tot 1 januari 1997 gold luidde de door partijen beoogde constructie aldus dat de betreffende werknemers een arbeidsovereenkomst met uitgestelde prestatieplicht hadden met de Gpdz. Dit was een arbeidsovereenkomst voor onbepaalde tijd. Tegelijkertijd hadden zij tijdens de vaart een arbeidsovereenkomst met Smit Vlootbeheer BV. Artikel 406 van het Wetboek van Koophandel verplicht er immers toe dat zeevarenden een arbeidsovereenkomst met de reder hebben. De duur van deze arbeidsovereenkomst bedroeg steeds in beginsel 28 dagen. Dit kan worden verklaard door het feit dat de perioden van vaart telkens 4 weken duurden. Daarna brak een tweeweekse periode van verlof aan gedurende welke de verplichting tot loonbetaling naar de bedoeling van partijen bij de Gpdz zou berusten. Daarna volgde een tweeweekse periode van WW-uitkering. Uit het navolgende zal blijken dat men op verschillende manieren tegen deze constructie kan aankijken. Dit is ook de reden waarom de beantwoording van de voorliggende vragen geruime tijd heeft genomen. Het Burgerlijk Wetboek (BW) kent voor wat betreft de beëindiging van een arbeidsovereenkomst voor bepaalde duur specifieke bepalingen. Zo’n arbeidsovereenkomst voor bepaalde tijd eindigt van rechtswege als de tijd is verstreken (art. 7:667 BW). Wanneer echter de arbeidsovereenkomst voor bepaalde tijd zonder tegenspraak is voortgezet is, aldus artikel 7:668 lid 3 BW, voor beëindiging van die overeenkomst opzegging nodig. Het vierde lid van dat artikel bepaalt vervolgens dat arbeidsovereenkomsten tussen dezelfde partijen, welke elkander met tussenpozen van niet meer dan 31 dagen zijn opgevolgd, geacht worden een voortgezette arbeidsovereenkomst te vormen, tenzij de arbeidsovereenkomsten louter betreffen het verrichten van losse, ongeregelde arbeid en zij ieder voor zich binnen 31 dagen eindigen. Indien de arbeidsovereenkomsten zoals partijen die hebben gesloten, ook in de praktijk zouden zijn uitgevoerd, zou steeds sprake zijn geweest van arbeidsovereenkomsten die steeds na afloop van de daarin genoemde termijn van 28 dagen van rechtswege eindigen. Nu de arbeidsovereenkomsten steeds 28 dagen duurden werd immers niet voldaan aan de vereisten van art. 7:668, vierde lid BW voor het aanwezig achten van een voortgezette arbeidsovereenkomst en was opzegging niet vereist. Nu die arbeidsovereenkomsten steeds na 28 dagen eindigen, bestaat in de daar tussenliggende perioden geen recht op loon, zodat, als ook aan de andere voorwaarden daarvoor is voldaan, recht op WW-uitkering bestaat. Het Ctsv heeft de beschreven constructie aan de voorwaarden voor het recht op WW-uitkering getoetst. Het heeft hierbij niet alleen naar de juridische constructie gekeken maar ook gekeken naar hoe de beschreven constructie in de praktijk feitelijk werd uitgevoerd. In het in het antwoord op vraag 1 al genoemde tussenrapport constateerde het Ctsv dat ook buiten de perioden van varen de invloed van Smit binnen deze driehoeksrelatie nadrukkelijk voelbaar was. Smit Vlootbeheer BV bepaalde wie promoveerde, scholing ging volgen, of bijvoorbeeld een disciplinaire maatregel kreeg opgelegd. Ook de wijze waarop verlof werd opgenomen (bij de Gpdz) werd geregeld in het Reglement van loon- en arbeidsvoorwaarden. Het door de Gpdz tijdens het verlof uitbetaalde loon werd, zo concludeerde het Ctsv, in feite door Smit Vlootbeheer BV betaald. De Gpdz fungeerde op dat punt slechts als tussenpersoon. Dit bijeen genomen leidde het Ctsv tot het vermoeden dat, anders dan partijen beoogden, de werknemers met Smit Vlootbeheer BV telkens een arbeidsovereenkomst van 6 weken hadden, onderbroken door twee tussenliggende weken. Het Ctsv heeft hieraan de conclusie verbonden dat bij de onderhavige constructie artikel 7:668 van het Burgerlijk Wetboek (BW) wel een rol speelt in die zin dat van een voortgezette arbeidsovereenkomst sprake is. Nu een rechtsgeldige opzegging van die voortgezette arbeidsovereenkomst nooit heeft plaatsgehad en derhalve het bestaande dienstverband met Smit nimmer is beëindigd, verbond het Ctsv aan deze conclusie de verdere gevolgtrekking dat Smit Vlootbeheer BV gedurende de tweeweekse perioden van niet-werken anders dan wegens verlof, het loon had moeten doorbetalen. Dit laatste baseerde het Ctsv op artikel 7:628 van het BW. Dat artikel houdt, kort gezegd, in dat de werknemer, als er geen werk is, zijn aanspraak op loon behoudt tenzij (derde lid) dit recht dit recht bij schriftelijke overeenkomst of bij reglement is uitgesloten. Smit Vlootbeheer BV had van deze laatste mogelijkheid geen gebruik gemaakt. De eindconclusie van het Ctsv was aldus dat de werknemers recht hadden op loondoorbetaling en daarom de toenmalige Bedrijfsvereniging voor de Koopvaardij de betreffende WW-uitkeringen ten onrechte heeft verstrekt. Ik heb geen aanleiding om ten aanzien van deze conclusies een ander standpunt in te nemen. Aan deze conclusie heeft het Ctsv de vraag verbonden of de in haar ogen ten onrechte verstrekte uitkeringen terug kunnen worden gevorderd. Naar de mening van het Ctsv is dit onmogelijk. Dit is gebaseerd op de constatering dat noch Smit Vlootbeheer BV, noch de betrokken werknemers relevante informatie hebben achtergehouden, en evenmin kan worden gezegd dat de betrokken werknemers redelijkerwijze hadden kunnen of moeten weten dat ten onrechte WW-uitkering werd verstrekt. Vaste jurisprudentie van de Centrale Raad van Beroep leidt in dergelijke gevallen, op grond van het rechtszekerheidsbeginsel, tot niet-terugvorderbaarheid. </antwoord>
      <antwoord nummer="3">Mij zijn geen gegevens over de werkelijke loonkosten van Smit Vlootbeheer voor de betreffende werknemers bekend. Over de WW-gelden die aan de betrokken werknemers gedurende de periode van 1 mei 1996 t/m 31 december 1996 zijn betaald zijn evenmin exacte gegevens voorhanden. Wel kan op dat punt een schatting van het maximaal uitgekeerde bedrag worden gemaakt. Uitgaande van 8 uitkeringsweken in de genoemde periode voor 90 werknemers tegen het toenmalige maximumdagloon van f 280,– komt men op maximaal iets meer dan f 700 000,–. Deze schatting is maximaal omdat ervan uit mag worden uitgegaan dat niet ieders WW-uitkering van het maximumdagloon afgeleid zal zijn geweest. </antwoord>
      <antwoord nummer="4">In het onderhavige geval zou, als het oordeel van de toenmalige Bedrijfsvereniging voor de Koopvaardij dat recht op WW-uitkering bestond juist zou zijn geweest, naar mijn oordeel sprake zijn van een constructie waar de WW niet voor bedoeld is. </antwoord>
      <antwoord nummer="5">Het Ctsv heeft bij de voormalige bedrijfsverenigingen nagegaan in hoeverre daar vergelijkbare constructies bekend waren. Inderdaad blijken in de off-shore-sector vergelijkbare constructies te bestaan, waarbij enige tijd werken wordt afgewisseld met enige tijd WW-uitkering, zij het dat in die gevallen niet met een tweede werkgever wordt gewerkt. Het gaat hier dan ook om een andere kwestie dan waar het bij de constructie bij Smit Vlootbeheer BV om ging. Voorts zou uit een krantenbericht van 24 december 1997 in het Financieel Dagblad (bijgevoegd) kunnen worden afgeleid dat ook in 1997 nog een aantal (oud-)werknemers van Smit Internationale (Smit Vlootbeheer BV maakt hier deel van uit) bij de Gpdz in dienst was en dat deze werknemers ook in 1997 een WW-uitkering is toegekend. Het Ctsv heeft terzake het Landelijk instituut sociale verzekeringen (Lisv) om een reactie gevraagd. Deze reactie heeft het Ctsv thans nog niet ontvangen. </antwoord>
      <antwoord nummer="6">De in het overeenkomstenrecht neergelegde contractsvrijheid biedt mij, als Staatssecretaris, niet de mogelijkheid dergelijke afspraken te verbieden of ongedaan te maken. Het Ctsv heeft, mede op mijn verzoek, het Lisv, in het kader van diens uitvoeringstaak, echter verzocht alert te blijven op constructies zoals hier aan de orde waren en heeft verzocht het te informeren als zich zo’n constructie opnieuw zou voordoen. In dat kader moet ook het in het antwoord op vraag 5 genoemde, door het Ctsv aan het Lisv gerichte verzoek om informatie worden gezien. Voor wat betreft de in het antwoord op vraag 5 genoemde constructies elders merk ik op dat, aldus de informatie van het Ctsv, die situaties zich niet meer zullen voordoen zodra het Lisv het besluit op grond van artikel 20, zesde lid, van de WW inzake urenberekening bij beëindiging van het recht op WW zal hebben aangepast. Het Lisv beraadt zich reeds enige tijd op deze technisch uiterst gecompliceerde materie. In verband met de bij Smit Vlootbeheer BV gehanteerde constructie heeft het Ctsv, ervan uitgaande dat de WW-uitkeringen ten onrechte zijn verstrekt, ook bezien of er enigerlei actie mogelijk is in de richting van de bestuurders van de toenmalige Bedrijfsvereniging voor de Koopvaardij. Terzake van civielrechtelijke aansprakelijkheid van die bestuursleden en – thans ook – de bestuursleden van het Lisv geldt, aldus het Ctsv, dat, nu de verstrekte WW-uitkeringen uit het wachtgeldfonds zijn betaald, het Ctsv niet als benadeelde partij kan optreden. Het wachtgeldfonds bevat gelden van de sociale partners. Als er al sprake van een onrechtmatige daad zou zijn komt hun het daaruit voortvloeiende vorderingsrecht toe. Voor eventuele strafrechtelijke aansprakelijkheid van de bestuurders van de vroegere bedrijfsvereniging is tenminste nodig dat een strafbaar feit wordt aangetoond. Met het onrechtmatig verstrekken van WW-uitkeringen is, ik ben dat met het Ctsv eens, nog geen strafbaar feit aangetoond. Het Ctsv is niet gestuit op aanwijzingen die in de richting van frauduleuze handelingen zouden wijzen. In deze omstandigheden ligt het doen van aangifte niet voor de hand. Met de opheffing van de onderscheidenlijke bedrijfsverenigingen zijn ook de destijds bestaande in de organisatiewetgeving opgenomen diverse mogelijkheden tot corrigerende maatregelen komen te vervallen, zodat ook langs bestuursrechtelijke weg geen actie meer kan worden ondernomen. Omdat de bestuursleden van het Lisv niet verantwoordelijk kunnen worden geacht voor de onderhavige toepassing van de WW kunnen zij, aldus het Ctsv, evenmin strafrechtelijk of bestuursrechtelijk aansprakelijk </antwoord>
      <noten afkomstig="antwoord"/>
   </antwoorden>
</kvr>
