<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretaris van Verkeer en Waterstaat over de boete voor Luchtverkeersleiding Nederland voor het afwijken van de vliegroutes. (Ingezonden 6 juli 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26145
</item>
         <item attribuut="Inhoud">Vragen over het effect van de boetes die LVNL steeds weer krijgt omdat vliegtuigen afwijken van hun route en over mogelijke compensatie van mensen voor de overlast die zij ondervinden.</item>
         <item attribuut="Rubriek">Strafrecht en strafprocesrecht (Straffen) Verkeer, vervoer en waterstaat (Luchtvaart) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geldboetes Luchthavens Luchtvaart</item>
         <item attribuut="Vindplaats">Kamervragen met antwoord 2005-2006, nr. 1941, Tweede Kamer</item>
         <item attribuut="Vraagnr_bij_indiening">2050616090</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-08-15</item>
         <item attribuut="Datum_indiening">2006-07-06</item>
         <item attribuut="Document-id">KVR26145</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4127" allpagenumbers="4127 4128" vetnummer="2050616090" code="0506tkkvr1941" lopendefooter="Tweede Kamer, vergaderjaar 2005–2006, Aanhangsel" filenaam="KVR26145" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1941" onderwerp="" indiendatum="2006-07-6">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-08-15">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over de boete die de Luchtverkeersleiding Nederland (LVNL) telkens weer krijgt omdat vliegtuigen afwijken van hun route? <voetnoot nummer="1"/>
      </vraag>
      <vraag nummer="2">Kunt u aangeven waarom nog steeds veel vliegtuigen zich niet aan de vliegroutes houden? </vraag>
      <vraag nummer="3">Kunt u aangeven wat uw mening is over de hoogte van deze boetes? Denkt u dat de hoogte van deze boetes een afdoende prikkel is voor de Luchtverkeersleiding om ervoor te zorgen dat minder vliegtuigen afwijken van hun vliegroute? Kunt u uw antwoord toelichten? </vraag>
      <vraag nummer="4">Hoe wentelt de LVNL de boete die zij krijgt af? Betalen vooral de luchtvaartmaatschappijen hiervoor de rekening of de overheid? Acht u dit rechtvaardig? </vraag>
      <vraag nummer="5">Op welke manier profiteren degenen die overlast ondervinden door het afwijken van de vliegroutes van de opbrengsten van de boetes? Bent u bereid om te onderzoeken hoe deze mensen gecompenseerd kunnen worden voor de overlast die zij ondervinden? Kunt u uw antwoord toelichten? </vraag>
      <vraag nummer="6">Welke maatregelen gaat u nemen om te zorgen dat minder vliegtuigen van de vliegroute afwijken? </vraag>
      <noten afkomstig="vraag">
         <noot nummer="1" datum="2006-07-5" bron="Algemeen Dagblad">Algemeen Dagblad, 5 juli 2006</noot>
      </noten>
   </vragen>
   <antwoorden aantal="6">
      <antwoord nummer="1">Sinds de inwerkingtreding van de herziene Wet luchtvaart (toevoeging Hoofdstuk 8, Schipholwet, februari 2003) zijn er voor onder andere LVNL milieuregels (soms in de vorm van een normpercentage) in het Luchthavenverkeerbesluit Schiphol (LVB) vastgelegd. Wanneer deze milieuregels door LVNL worden overschreden kan de Minister een boete opleggen van maximaal € 100.000 per overtreden regel (dit is nog onlangs in hoger beroep bekrachtigd). Sinds de inwerkingtreding van de herziene Wet luchtvaart zorgen de opgelegde boetes ervoor dat LVNL zich er meer en meer voor inspant om overtredingen van de in het LVB vastgelegde milieuregels te voorkomen. Een zorgpunt vormt nog het relatief grote aantal afwijkingen van vliegroutes als gevolg van de parallel starten problematiek bij de Polderbaan en de Zwanenburgbaan. Om veiligheidsredenen acht LVNL het noodzakelijk om tijdens het parallel gebruik van de Polderbaan en Zwanenburgbaan startend verkeer van de Zwanenburgbaan naar rechts te laten uitwijken. Hierdoor treden noordoostelijk van de Zwanenburgbaan relatief veel routeafwijkingen onder een hoogte van ongeveer 1 km op. Deze afwijkingen liggen boven het normpercentage van 3%. De Inspectie acht dit onaanvaardbaar en wil LVNL er via het boetesysteem toe bewegen andere beheersmaatregelen toe te passen om het aantal routeafwijkingen te verminderen. </antwoord>
      <antwoord nummer="2">Veruit de meeste vliegtuigen houden zich aan de in het LVB vastgelegde vliegroutes. Een belangrijk deel van de routeafwijkingen is het gevolg van de hiervoor genoemde parallel starten problematiek. Dit is een problematiek waar de sector zelf voor verantwoordelijk is en die derhalve ook door de sector zelf moet worden opgelost. Daarnaast worden afwijkingen veroorzaakt door bijvoorbeeld het ontwijken van buien ten behoeve van een veilige vluchtuitvoering. Slechts een klein aantal afwijkingen wordt veroorzaakt door het niet nauwkeurig (kunnen) volgen van vliegroutes door vliegtuigen en hun bemanning als gevolg van minder nauwkeurige navigatie apparatuur aan boord van het vliegtuig en de complexiteit van de routestructuur op Schiphol. </antwoord>
      <antwoord nummer="3">LVNL streeft ernaar zo goed mogelijk te voldoen aan de milieuregels. Los van de problematiek rondom parallel starten wordt bij bijna alle milieuregels binnen de norm gepresteerd. De hoogte van een eventuele boete is gerelateerd aan de ernst van de overtreding en vormt in die zin voor LVNL een stimulans om verbeteringen door te voeren om binnen de wettelijke normen te blijven. </antwoord>
      <antwoord nummer="4">In principe worden de kosten van LVNL doorberekend in de tarieven voor het vliegverkeer. Teneinde de tarieven op een stabiel niveau te houden, en zo mogelijk te verlagen, voert LVNL een beleid gericht op kostenreductie. </antwoord>
      <antwoord nummer="5">Degenen die overlast (geluidhinder) ondervinden, profiteren niet geldelijk van de opbrengsten uit boetes. De opbrengsten vloeien rechtstreeks naar de Nederlandse schatkist. De Nederlandse wetgeving voorziet niet in een verdeling van de opbrengsten uit boetes over eventuele gedupeerden. Daarnaast is het zo dat mensen ook overlast van vliegtuigen kunnen ondervinden zonder dat sprake is van afwijkingen van vliegroutes. Naar aanleiding van de evaluatie van de Schipholwet zal onder meer worden onderzocht welke maatregelen mogelijk zijn om de overlast zoveel mogelijk te beperken (zie ook het antwoord op vraag 6). </antwoord>
      <antwoord nummer="6">Naar aanleiding van de evaluatie van de Schipholwet zal onderzoek worden gedaan naar mogelijkheden om (het gebruik van) vertrek- en naderingsroutes verder te optimaliseren. Tevens zal het huidige handhavingsbeleid onverkort worden voortgezet. Ik vertrouw er op u hiermee voldoende te hebben geïnformeerd. </antwoord>
      <noten afkomstig="antwoord"/>
   </antwoorden>
</kvr>
