<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Burg (VVD) aan de minister van Binnenlandse Zaken en Koninkrijksrelaties over langer doorwerken door ouderen. (Ingezonden 16 juli 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29228
</item>
         <item attribuut="Inhoud">Het zou voor ouderen gemakkelijker en aantrekkelijke moeten worden om langer door te werken. In hoeverre werkt het eigenrisicodragerschap van de overheid in het kader van de WW en de bovenwettelijke uitkeringen belemmerend voor het door de overheid en semi-overheid in dienst nemen van ouderen.</item>
         <item attribuut="Rubriek">Staats- en bestuursrecht (Overig) Welzijn (Mannen) Welzijn (Ouderen)</item>
         <item attribuut="Trefwoorden">Ouderen Overheidspersoneel Werving en selectie</item>
         <item attribuut="Vindplaats">Kamervragen met antwoord 2006-2007, nr. 2553, Tweede Kamer</item>
         <item attribuut="Vraagnr_bij_indiening">2060720990</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Van der Burg</persoon>
         </item>
         <item attribuut="Datum_reaktie">2007-09-03</item>
         <item attribuut="Datum_indiening">2007-07-16</item>
         <item attribuut="Document-id">KVR29228</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5403" allpagenumbers="5403 5404" vetnummer="2060720990" code="0607tkkvr2553" lopendefooter="Tweede Kamer, vergaderjaar 2006–2007, Aanhangsel" filenaam="KVR29228" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2553" onderwerp="" indiendatum="2007-07-16">
         <vrager partij="VVD" oorsprong="parlement">Van der Burg</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-09-3">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Staat u nog steeds achter het coalitieakkoord «Samen Werken, Samen Leven», 7 februari 2007, waarin is opgenomen dat het voor ouderen gemakkelijker en aantrekkelijker wordt om langer door te werken? </vraag>
      <vraag nummer="2">Deelt u de mening dat hier niet alleen voor het particuliere bedrijfsleven een opdracht ligt, maar ook voor de overheid en semi-overheid? Zo neen, waarom niet? </vraag>
      <vraag nummer="3">In hoeverre werkt het «eigenrisicodragerschap» van de overheid in het kader van de WW belemmerend voor het door de overheid en semi-overheid in dienst nemen van ouderen? </vraag>
      <vraag nummer="4">In hoeverre werken de bovenwettelijke uitkeringen (aanvullend en aansluitend) belemmerend voor het door de overheid en semi-overheid in dienst nemen van ouderen? </vraag>
      <vraag nummer="5">Wat waren ooit de redenen om over te gaan tot het «eigenrisicodragerschap» van de overheid in het kader van de WW? Gelden die redenen naar uw mening nog steeds? Zo ja, waarom? Zo neen, waarom niet? Bent u bereid om de regeling inzake het «eigenrisicodragerschap» te heroverwegen? Zo neen, waarom niet? </vraag>
      <vraag nummer="6">Hoe beoordeelt u het bestaan bij de overheid en semi-overheid van regelingen waarmee werkloosheidsuitkeringen worden aangevuld (bovenwettelijke uitkeringen)? Hoe beoordeelt u, in het kader van «gelijke kansen voor ouderen», de suggestie om bovenwettelijke uitkeringen voor personen, die nieuw bij de overheid en semi-overheid in dienst treden, te beëindigen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. De in het Coalitieakkoord voorgenomen maatregelen om de arbeidsparticipatie te bevorderen en het langer doorwerken door ouderen aantrekkelijker te maken, zijn veelal generiek van aard en gelden dus ook voor overheidswerknemers. Zo wordt leeftijdsbewust personeelsbeleid en het terugdringen van werkloosheid onder 45-plussers gestimuleerd. Daarnaast heeft het kabinet zich tot doel gesteld dat het uitstroompercentage van 50-plussers in de publieke sector naar inactiviteit in 2011 met 2%-punt is afgenomen ten opzichte van 2006. Wel dient bij het stellen van doelen en in de uitvoering ervan rekening te worden gehouden met specifieke kenmerken van de overheid en verschillen met het particuliere bedrijfsleven. De overheid kent bijvoorbeeld een relatief hoog aandeel ouderen ten opzichte van de marktsector. In het licht van de vergrijzing zal de uitstroom naar postactiviteit naar verwachting hier dan ook hoger zijn dan in de marktsector. Mede om de gevolgen hiervan op te vangen, heeft de Stichting Verbond Sectorwerkgevers Overheid (VSO) een handreiking voor levensfasebewust personeelsbeleid opgesteld ten behoeve van de overheidswerkgevers. </antwoord>
      <antwoord nummer="3">Eigenrisicodragen voor de WW verhoogt de ontslagkosten per individuele werknemer ten opzichte van een systeem van premie-afdracht. Werkgevers zouden in principe bij het werven van personeel rekening kunnen houden met de eventuele ontslagkosten en (oudere) werknemers met relatief langdurig opgebouwde WW-rechten of met een hoog door de werkgever ingeschat instroomrisico in de WW minder snel in dienst kunnen nemen. Het risico hierop is eerder onderkend bij de beslissing in 2001 om de WW van toepassing te laten zijn op het overheidspersoneel met handhaving van het eigenrisicodragerschap. Het is echter niet duidelijk in hoeverre dit mogelijke negatieve effect ook daadwerkelijk optreedt, onder meer omdat het eventuele effect afhankelijk is van de conjunctuur en de krapte op de arbeidsmarkt. Tegen de eventuele negatieve effecten, staan ook positieve effecten van eigenrisicodragen. Zo legt eigenrisicodragen bij werkgevers een prikkel om de instroom in de WW tegen te gaan en uitstroom uit de WW te bevorderen. Daarnaast kan eigenrisicodragen van positieve invloed zijn op de bereidheid van werkgevers om te investeren in werknemers en om zich in te spannen om werknemers van werk naar werk te begeleiden. Een voorbeeld hiervan is de afspraak eerder dit jaar in de sector Rijk dat overtollige rijksambtenaren van werk naar werk zullen worden begeleid om zoveel mogelijk gedwongen ontslagen te voorkomen. </antwoord>
      <antwoord nummer="4">Bovenwettelijke uitkeringen verhogen de ontslagkosten voor de werkgever, ongeacht of de werkgever eigenrisicodrager voor de WW is of niet. Zoals bij vraag drie gesteld, zouden werkgevers bij het werven van personeel rekening kunnen houden met de eventuele ontslagkosten. Dat wil niet zeggen dat die kosten de doorslag zullen geven. Werkgevers wegen dit per geval af tegen andere factoren als ervaring, deskundigheid, kwaliteit en dergelijke. Ook in dit geval dienen tegenover de eventuele negatieve effecten, de positieve effecten in termen van minder instroom en meer uitstroom te worden meegewogen. Een ander nadeel van dit soort regelingen is dat de werknemer wellicht minder snel bereid is een beschikbare passende baan te aanvaarden zolang hij of zij nog niet «de ideale baan» heeft gevonden. Enige zoekduur kan gunstig zijn voor een goede matching en voor de arbeidsproductiviteit, maar bij een te lange zoekduur overheersen de nadelen. Versobering van deze regelingen kan ertoe leiden dat de werknemers meer en eerder geactiveerd zullen worden. Mede om die reden zijn alle overheidssectoren in overleg met vakbonden om die regelingen te versoberen. In bijna alle sectoren verloopt dit overleg moeizaam. </antwoord>
      <antwoord nummer="5">De overheid kent al vanaf het begin een systeem van eigenrisicodragerschap. In 1998, toen met de Wet overheidspersoneel onder de werknemersverzekeringen (Wet OOW) de WW van toepassing is verklaard op het overheidspersoneel, is ook het financieringssysteem van eigenrisicodragen ter discussie gesteld. Redenen om het eigenrisicodragerschap van de overheid te handhaven, waren onder meer: – Eigenrisicodragen legt een grotere financiële prikkel bij werkgevers om werkloosheid zoveel mogelijk te voorkomen, dan een systeem van premieafdracht; – De overgang naar eenzelfde systeem als in de markt (van premieafdracht) zou overheidswerkgevers relatief hebben benadeeld ten opzichte van werkgevers in de marktsector, omdat de overheid een relatief laag werkloosheidsrisico kent. – Handhaving van eigenrisicodragen – en hiermee handhaving van een verschil in financieringssysteem met de markt – werd gerechtvaardigd geacht: bij de overheid ontbreekt over het algemeen (geprivatiseerde overheidslichamen mogelijk uitgezonderd) het faillissementsrisico. Daarnaast was het doel van de invoering van de WW voor overheidspersoneel, namelijk normalisering van de positie van de overheidswerknemer op het terrein van de sociale zekerheid, ook met handhaving van het eigenrisicodragerschap bereikt. Deze voordelen zijn destijds afgewogen tegen de nadelen van eigenrisicodragen die eerder bij vraag drie zijn genoemd. Die nadelen werden niet zwaarwegend genoeg gevonden om te besluiten om van het eigenrisicodragerschap af te zien. De redenen om eigenrisicodragen te handhaven, gelden nu nog steeds. Eigenrisicodragen kan worden gezien als de meest vergaande vorm van premiedifferentiatie, waarmee een vergaande prikkel van volumebeheersing bij de werkgever wordt gelegd. Daarnaast kent de overheid nog steeds een lagere instroom in de WW. In 2005 bedroeg het aantal nieuwe WW-uitkeringen als percentage van het aantal werkzame, verzekerde personen 1,9% bij de overheid en 6,6% in de marktsector (excl zorg) (bron: Trendnota Arbeidszaken Overheid 2007, TK vergaderjaar 2006–2007, 30 801, nrs. 1–2, p. 93). Op dit moment zie ik dan ook geen aanleiding om de regeling inzake het eigenrisicodragerschap van de overheid te heroverwegen. </antwoord>
      <antwoord nummer="6">Als wordt gecorrigeerd voor de gemiddeld hogere leeftijd, de gemiddeld langere diensttijd, de gemiddeld hogere opleidingsniveaus en hieraan gekoppeld gemiddeld hogere salarissen van overheidswerknemers, constateer ik dat de bovenwettelijke regelingen bij de overheid iets hoger zijn dan in de marktsector. Ik wil – zoals ook in de Trendnota Arbeidszaken Overheid 2008 is verwoord – met de overheidswerkgevers afspraken maken over onder meer aanpassing van de boven- en nawettelijke werkloosheidsregelingen. Het zondermeer beëindigen van het recht op een bovenwettelijke uitkering voor nieuwkomers bij de overheid, zonder dat deze maatregel tegelijkertijd in de marktsector wordt doorgevoerd, zou de overheid wat dit deel van het arbeidsvoorwaardenpakket betreft ten opzichte van de marktsector op achterstand zetten. Gezien de verwachte arbeidsmarktknelpunten in onder meer het onderwijs en de zorg en gezien de beloningsverschillen tussen overheid en markt, acht ik een dergelijke ontwikkeling niet wenselijk. </antwoord>
      <noten afkomstig="antwoord"/>
   </antwoorden>
</kvr>
