<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Niederer (VVD) aan de minister en de staatssecretaris van Justitie, alsmede de minister van Onderwijs, Cultuur en Wetenschappen over de illegale immigratie van Egyptenaren naar Nederland (Ingezonden 18 oktober 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12822
</item>
         <item attribuut="Inhoud">Vragen naar aanleiding van het artikel 'Poort naar de welvaart' in NRC Handelsblad van 14 oktober 2000, waarin wordt beschreven hoe met name jonge Egyptenaren door misbruik of oneigenlijk gebruik van de visumregels zich ten onrechte toegang tot Nederland verschaffen.</item>
         <item attribuut="Rubriek">Criminaliteit en openbare orde (Persoonsregistratie en identificatie) Welzijn (Vreemdelingen en asielzoekers)</item>
         <item attribuut="Trefwoorden">Egypte Visa Vreemdelingen</item>
         <item attribuut="Vindplaats">Kamervragen met antwoord 2000-2001, nr. 428, Tweede Kamer</item>
         <item attribuut="Vraagnr_bij_indiening">2000101200</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Niederer</persoon>
         </item>
         <item attribuut="Datum_reaktie">2000-12-20</item>
         <item attribuut="Datum_indiening">2000-10-18</item>
         <item attribuut="Document-id">KVR12822</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="887" allpagenumbers="887 888" vetnummer="2000101200" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12822" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="428" onderwerp="" indiendatum="2000-10-18">
         <vrager partij="VVD" oorsprong="parlement">Niederer</vrager>
         <vraagt-aan>de minister en de staatssecretaris van Justitie, alsmede de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="20 december 2000), zie ook Aanhangsel Handelingen nr. 254, Vergaderjaar 2000–2001.">
         <antwoorder functie="minister" ministerie="Justitie">Korthals</antwoorder>
         <mede-antwoorder>de ministers van Onderwijs, Cultuur en Wetenschappen en van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel waarin wordt beschreven hoe met name jonge Egyptenaren door misbruik dan wel oneigenlijk gebruik van de visumregels zich ten onrechte toegang tot Nederland verschaffen? <voetnoot nummer="1"/>
      </vraag>
      <vraag nummer="2">Deelt u de berustende opmerkingen van het hoofd van de consulaire afdeling van de Nederlandse ambassade te Cairo dat hij «er niets tegen kan doen» en dat «onze jongens soms gewoon weten dat ze worden belazerd» wanneer een Egyptenaar onder evident valse voorwendselen een visum voor Nederland aanvraagt en dit visum volgens de Algemene wet bestuursrecht moet worden verstrekt? Zo ja, waarom? Zo neen, welke middelen stelt u de diplomatieke posten ter beschikking om misbruik dan wel oneigenlijk gebruik van de visumregels adequater te bestrijden? </vraag>
      <vraag nummer="3">Welke maatregelen zijn er mogelijk om de beschreven praktijken tegen te gaan? Bent u bereid deze te nemen? Zo neen, waarom niet? </vraag>
      <vraag nummer="4">Waarom wordt niet vaker gebruik gemaakt van de mogelijkheid om in geval van twijfel een aanvraag door te verwijzen naar Den Haag? </vraag>
      <vraag nummer="5">Is het waar, dat mensensmokkelaars en Nederlandse advocaten van (de uitbreiding van) het klachtrecht in de Algemene wet bestuursrecht misbruik maken door afwijzingen van visa op grond van «vestigingsgevaar», «tijdelijke terugkeer niet gewaarborgd» of «onvoldoende financiële middelen» direct aan te vechten als discriminatie of klantonvriendelijkheid? Zo ja, deelt u de mening, dat hier sprake is van «misbruik van recht». Zo ja, welke rechtsgevolgen verbindt u hieraan? </vraag>
      <vraag nummer="6">Is het waar, dat de Hogeschool Eindhoven instrumenteel is geweest voor mensensmokkel nu in 1995 210 Egyptische studenten tot de opleiding zijn toegelaten, waarna vervolgens slechts 8 studenten daadwerkelijk zijn verschenen? Zo ja, welke maatregelen treft u om te verhinderen dat aan studenten al te lichtvaardig visa worden verstrekt? Is u bekend waar de overige 202 Egyptische studenten na aankomst in Nederland zijn gebleven? Zijn u overigens «trucs» bekend die vreemdelingen, mensensmokkelaars en Nederlandse advocaten hanteren om onder valse voorwendselen visa voor Nederland te bemachtigen? Zo ja, hoe stelt u zich daartegen te weer? Heeft de Hogeschool Eindhoven voor deze Egyptische studenten vergoedingen ontvangen van het ministerie van Onderwijs, Cultuur en Wetenschappen? Zo ja, welke gevolgen heeft de lichtvaardige verstrekking van visa voor deze vergoedingen? </vraag>
      <vraag nummer="7">Deelt u de mening, dat ook uit de hier voorliggende casus blijkt hoe vanzelfsprekend Nederland door mensensmokkelaars wordt beschouwd als bestemmings- dan wel transitland bij uitstek? Zo neen, waarom niet? Zo ja, welke maatregelen treft u om Nederland van dit imago af te helpen? Ziet u nu wel aanleiding om de Tweede Kamer voor te stellen het bestanddeel «winstbejag» te schrappen . Zo neen, waarom niet? </vraag>
      <noten afkomstig="vraag">
         <noot nummer="2"/>
         <noot nummer="1" datum="2000-10-14" bron="NRC/Handelsblad" titel="Poort naar de welvaart">NRC/Handelsblad, 14 oktober 2000: «Poort naar de welvaart»</noot>
         <noot nummer="2" titel="winstbejag">In het algemeen overleg inzake mensensmokkel van 10 oktober jongstleden, is uit de VVD-fractie voorgesteld om het bestanddeel «winstbejag» te schrappen uit de delictsomschrijving van mensensmokkel</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De ambassade te Caïro geeft hier lucht aan gevoelens van verontrusting en frustratie over de dagelijkse praktijk van visumverlening waarbij misbruik wordt vermoed. Door middel van onderzoek tracht de ambassade zoveel mogelijk malafide visumaanvragers te weren. ln de Algemene wet bestuursrecht is vastgelegd dat een overheidsbeslissing voldoende gemotiveerd moet worden. In sommige gevallen kan dit ertoe leiden dat – indien twijfel bestaat over de goede trouw van de aanvrager visumweigering op formele gronden moeilijk is. Wordt ingeval van twijfel omtrent de goede trouw van de aanvrager toch een visum geweigerd, dan leert de praktijk dat een dergelijk besluit, in verband met een motiveringsprobleem, het oordeel van de rechter niet kan doorstaan. </antwoord>
      <antwoord nummer="3">Zoals ik reeds in mijn antwoord op vraag 2 heb aangegeven, doet de Nederlandse ambassade te Caïro nu al onderzoek naar visumaanvragen, indien er twijfel bestaat aan de goede trouw van de aanvrager. </antwoord>
      <antwoord nummer="4">Uitgangspunt is dat een Nederlandse diplomatieke of consulaire vertegenwoordiging in het buitenland zo veel mogelijk zelfstandig op een visumaanvraag beslist. Het is aan de vertegenwoordiging die de visumaanvraag in behandeling neemt om te beslissen of een aanvraag doorverwezen dient te worden naar Den Haag. Hierbij is van belang dat het doorzenden naar Den Haag een toegevoegde waarde moet hebben. Indien die, naar inzicht van de betreffende ambassade, aanwezig is zal niet worden getwijfeld de aanvraag door te zenden. </antwoord>
      <antwoord nummer="5">Bekend is dat Nederlandse advocaten gebruik maken van alle mogelijkheden die de wettelijke regelingen bieden, van misbruik kan hier dan ook niet gesproken worden. Het gebruik van deze mogelijkheden in het belang van hun cliënt behoort tot de taak van een advocaat. Overigens ziet het klachtrecht uit de Algemene wet bestuursrecht op de gedragingen van de overheid jegens een belanghebbende. Bezwaar en beroepsmogelijkheden, genoemd in deze wet, staan open voor hen die zich niet kunnen verenigen met de strekking van een overheidsbeslissing. </antwoord>
      <antwoord nummer="6">Uit door mij ingewonnen informatie blijkt dat na diplomavergelijking de Hogeschool Eindhoven in 1995 aan 210 Egyptische studenten de noodzakelijke toelaatbaarheidsverklaring verschafte voor het verkrijgen van een machtiging tot voorlopig verblijf. Met deze verklaring konden deze studenten, na aangetoond te hebben aan de overige voorwaarden te hebben voldaan, voor een jaar een tijdelijke verblijfsvergunning krijgen om zich voor te bereiden op het toelatingsexamen voor de hbo-studie naar hun keuze. Voordat de betrokken vreemdeling als student ingeschreven kan worden dient tevens, wat Nederlands betreft, het staatsexamen NT2–II gehaald te worden. Slechts 3 van de genoemde 210 studenten hebben uiteindelijk een bewijs van inschrijving verkregen aan een hbo-opleiding aan de Hogeschool Eindhoven, nadat zij met succes het voorbereidende jaar hadden afgerond. Het is ook slechts in deze 3 gevallen dat de Hogeschool Eindhoven de (gebruikelijke) bekostiging van het ministerie van Onderwijs, Cultuur en Wetenschappen heeft ontvangen die geldt voor ingeschreven hbo-studenten. Sinds de inwerkingtreding van de wettelijke mvv-plicht in december 1998 worden vtv-aanvragen van vreemdelingen, die slechts beschikken over een visum voor kort verblijf, buiten behandeling gesteld. Voordat thans tot afgifte van een mvv met als doel studie wordt overgegaan moet betrokkene onder andere ingeschreven staan bij de onderwijsinstelling, hetgeen impliceert dat het collegegeld is voldaan. Bekend is dat een groot gedeelte van de personen bij de vreemdelingenpolitie een aanvraag om verlenging van de verleende vergunning tot verblijf heeft ingediend, welke zijn afgewezen. Ten behoeve van veel van deze personen is een bezwaarschrift ingediend en, na ongegrondverklaring hiervan, beroep bij de rechtbank. Na ongegrondverklaring van het ingediende beroep is deze mensen aangezegd Nederland te verlaten. </antwoord>
      <antwoord nummer="7">Nee. Ik kan uit de door u bedoelde casus niet de genoemde vanzelfsprekendheid opmaken. Mijn antwoord op de vorige vraag onderbouwt mijn standpunt. Ik zie geen aanleiding om het bestanddeel winstbejag in het mensensmokkelartikel te schrappen. In het Algemeen Overleg met de vaste commissie voor Justitie op 10 oktober van dit jaar, waar u in uw vraag kennelijk op doelt, heb ik al uiteengezet waarom ik geen voorstander ben van het schrappen van dit bestanddeel. Kort gezegd komt het er op neer dat het artikel daardoor een veel te brede, onwenselijke, reikwijdte zou krijgen; ook mensen die hulp bieden uit ideële motieven zouden dan onder de strafbepaling vallen. Vanuit het oogpunt van bewijsbaarheid is er evenmin aaneiding tot aanpassing van dit artikel. </antwoord>
      <noten afkomstig="antwoord"/>
   </antwoorden>
</kvr>
