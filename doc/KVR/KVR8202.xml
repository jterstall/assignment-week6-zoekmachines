<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de ministers van Binnenlandse Zaken en Koninkrijksrelaties en van Justitie over strubbelingen in de Amsterdamse driehoek. (Ingezonden 20 oktober 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8202
</item>
         <item attribuut="Inhoud">Betreft vragen naar aanleiding van het artikel "Crisissfeer in de top van Justitie en Politie" in het Parool van 14 oktober.</item>
         <item attribuut="Rubriek">Rechterlijke organisatie (Openbaar ministerie)</item>
         <item attribuut="Trefwoorden">Openbaar ministerie</item>
         <item attribuut="Vindplaats">Kamervragen met antwoord 1998-1999, nr. 344, Tweede Kamer</item>
         <item attribuut="Vraagnr_bij_indiening">2989901830</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1998-11-17</item>
         <item attribuut="Datum_indiening">1998-10-20</item>
         <item attribuut="Document-id">KVR8202</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="699" allpagenumbers="699 700" vetnummer="2989901830" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8202" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="344" onderwerp="" indiendatum="1998-10-20">
         <vrager partij="D66" oorsprong="parlement">Dittrich</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="1998-11-17">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel Crisissfeer in de top van Justitie en Politie? <voetnoot nummer="1"/>
      </vraag>
      <vraag nummer="2">Waarom brengen de hoofdcommissaris van politie, de hoofdofficier van Justitie en de burgemeester van Amsterdam, bij herhaling naar buiten dat zij verrast zijn door plannen en voorstellen van een van de anderen uit de Amsterdamse driehoek? </vraag>
      <vraag nummer="3">In hoeverre hebben de eventuele strubbelingen binnen de driehoek nadelige gevolgen voor de veiligheid en openbare orde in Amsterdam? In hoeverre is de onderlinge afstemming binnen de driehoek onvoldoende? Op welke wijze wordt daar verbetering in aangebracht? </vraag>
      <vraag nummer="4">Is het nieuwe «Zero Tolerance-beleid» van de politie met het Openbaar Ministerie besproken, voordat dit nieuwe beleid naar buiten werd gebracht? Zo ja, waarom stelt het Openbaar Ministerie dan van niets te weten? </vraag>
      <vraag nummer="5">Ligt de prioriteit van de driehoek bij maatregelen ter bescherming van de openbare orde of bij maatregelen om misdrijven op te sporen? </vraag>
      <vraag nummer="6">Hoe heeft het ziekteverzuimpercentage bij de wijkteams en op het hoofdbureau zich de laatste twee jaar ontwikkeld? Hoeveel politiemensen zijn de laatste twee jaar elders gaan werken? Hoeveel vacatures zijn er? Lukt het om die op korte termijn op te vullen? Kan de politie het Openbaar Ministerie adequate ondersteuning bieden bij de door het Openbaar Ministerie noodzakelijk geachte opsporingsactiviteiten? </vraag>
      <vraag nummer="7">Wat is het vervolgingsbeleid ten aanzien van heroïneprostituées en is dat in overeenstemming met openbare ordebeleid? </vraag>
      <vraag nummer="8">Hoe is de communicatie tussen de korpsleiding en de wijkteams alsmede tussen de korpsleiding en het Openbaar Ministerie? Indien deze niet optimaal is, hoe wordt daarin verbetering gebracht? </vraag>
      <noten afkomstig="vraag">
         <noot nummer="1" datum="1998-10-14" bron="Het Parool">Het Parool, 14 oktober 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja. 2 + 3 De korpsbeheerder en het College van Procureurs-Generaal melden ons dat initiatieven van respectievelijk de burgemeester, de hoofdofficier van Justitie of de korpschef soms veel aandacht in de media krijgen. Uit berichtgeving kan dan soms de indruk ontstaan dat alle initiatieven van de driehoek als zodanig afkomstig zijn. Meestal vallen opgemerkte initiatieven ook binnen de door de driehoek vastgestelde kaders. Als dit voor belangrijke initiatieven niet het geval is, blijkt dat de communicatie tussen de leden van de driehoek voor verbetering vatbaar is (geweest). Hierover zijn binnen de driehoek reeds verbetervoorstellen besproken en nadere afspraken gemaakt. De openbare orde en veiligheid in Amsterdam is in dit verband nimmer in het geding geweest, c.q. in gedrang gekomen. </antwoord>
      <antwoord nummer="4">De korpsbeheerder en het College van Procureurs-Generaal melden ons dat er in Amsterdam geen «Zero Telerance-beleid» is, maar wel een streng beleid. De politie heeft met het zakboekske «Streetwise» politieagenten een handleiding gegeven om op te treden tegen strafbare gedragingen aangaande hinderlijk en asociaal gedrag in de openbare ruimte. Dit boekje is in samenwerking met het parket tot stand gekomen. Uit berichtgeving is ten onrechte de indruk ontstaan dat het hier om een nieuw «offensief» van de politie gaat. Het is het gebruik van het begrip «offensief» dat de burgemeester en de hoofdofficier heeft verrast. </antwoord>
      <antwoord nummer="5">Uit de gegevens van de korpsbeheerder en het College van Procureurs-Generaal blijkt dat de prioriteiten voor 1998 zijn: – De aanpak van inbreuken op de fysieke integriteit van personen, waarbij een verdere daling van het aantal straatroven en het aantal overvallen dient te worden bereikt; – Het bevorderen van het veilig wonen, waarbij een daling van het aantal inbraken in woningen dient te worden bereikt; – Het terugdringen van het aantal verkeersslachtoffers; – Het terugdringen van de jeugdcriminaliteit; – Het terugdringen van aan drugsgerelateerde overlast en ordeverstoringen; – Het terugdringen van de misdaad in georganiseerde vorm. Centrale topics daarbij zijn: ambtelijke integriteit, wijkveiligheid, horeca, mensenhandel, milieu en onroerend goed. </antwoord>
      <antwoord nummer="6">De korpsbeheerder en het College van Procureurs-Generaal melden ons het volgende: a. het ziektepercentage schommelt rond het landelijk gemiddelde van de Nederlandse politie, dat blijkens de Rapportage BIS Personeelsgegevens in 1996 lag op 7,46 procent; b. sinds een jaar is een verhoogde uitstroom naar de omliggende en andere regio’s geconstateerd doordat die regio’s voorheen in personeel dalend, weer groeien en personeel werven; c. de regio heeft een instroombeleid gericht op een zodanige werving dat de huidige circa 270 vacatures de komende jaren vervuld kunnen worden. Er wordt gekoerst op een instroom die de formatie zal overtreffen en waarvoor een deel van de reserves zal moeten worden aangesproken; d. de politie kan het Openbaar Ministerie adequate ondersteuning bieden bij de door het Openbaar Ministerie noodzakelijk geachte opsporingsactiviteiten. </antwoord>
      <antwoord nummer="7">De korpsbeheerder en het College van Procureurs-Generaal melden ons dat in de Amsterdamse driehoek is gekozen voor een integrale benadering van de problematiek rondom overlast veroorzakende heroïneprostituees. Vanuit de gemeente worden maatregelen genomen om heroïneprostituees beter te begeleiden en op te vangen. Daarnaast kunnen met ingang van 1 november 1998 prostituees die in strijd met de APV handelen sneller worden opgeroepen voor een terechtzitting bij de kantonrechter. Het Openbaar Ministerie zal in samenspraak met de gemeente en politie bezien welke heroïneprostituees in aanmerking komen voor een begeleidings- en opvangtraject, en welke strafrechtelijk zullen worden vervolgd. </antwoord>
      <antwoord nummer="8">De korpsbeheerder en het College van Procureurs-Generaal melden ons dat de interne communicatie binnen het politiekorps, alsmede de communicatie tussen korpsleiding en het Amsterdams parket voldoende zijn om adequaat te kunnen optreden in Amsterdam. Het korps en het parket Amsterdam streven voortdurend verbetering na. Zo wordt op dit moment gewerkt met communicatieprotocollen en wordt de voorbereiding en uitwerking van de agenda van de driehoek gesystematiseerd en geherstructureerd. Voorts worden op dit moment informatiesystemen van bestuur, parket en politie, voor zover nodig op elkaar afgestemd. </antwoord>
      <noten afkomstig="antwoord"/>
   </antwoorden>
</kvr>
