<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Justitie en van Onderwijs, Cultuur en Wetenschap over seks met minderjarigen op en rond het internet. (Ingezonden 23 mei 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28658
</item>
         <item attribuut="Inhoud">Vragen over de stappen die ondernomen worden om het aantal kinderpornohandelaren en het seksueel misbruik van midderjarigen door middel van internet drastisch te verminderen. De voorlichting, opsporing en het modereren van chatsites zou verbeterd moeten worden.</item>
         <item attribuut="Rubriek">Communicatie, media en informatievoorziening (Netwerken) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Internet Jeugdigen Zedendelicten</item>
         <item attribuut="Vindplaats">Kamervragen met antwoord 2006-2007, nr. 2030, Tweede Kamer</item>
         <item attribuut="Vraagnr_bij_indiening">2060715900</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2007-07-03</item>
         <item attribuut="Datum_indiening">2007-05-23</item>
         <item attribuut="Document-id">KVR28658</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4297" allpagenumbers="4297 4298" vetnummer="2060715900" code="0607tkkvr2030" lopendefooter="Tweede Kamer, vergaderjaar 2006–2007, Aanhangsel" filenaam="KVR28658" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2030" onderwerp="" indiendatum="2007-05-23">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Justitie en van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-07-3">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de staatssecretaris van Onderwijs, Cultuur en Wetenschap en van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw mening over het feit dat op chatsites op relatief eenvoudige wijze contact gelegd kan worden met minderjarigen op internet ten einde seksuele handelingen te verrichten met deze kinderen? <voetnoot nummer="1"/>
      </vraag>
      <vraag nummer="2" voetnoot="2">Wat is uw mening over het feit dat bij het Meldpunt kinderporno sprake is van een enorme toename van meldingen van pedofielen die op chatsites minderjarigen benaderen? Deelt u de mening van het hoofd van het Team Bestrijding Kinderpornografie van het Korps Landelijke Politiediensten die zegt dat het aantal zaken waarin pedofielen daadwerkelijk kinderen via het internet proberen te verleiden, bijvoorbeeld in chatomgevingen en door middel van gebruik van de webcam, wel aanzienlijk in aantal toeneemt, zelfs zozeer dat hierdoor de aanpak van kinderpornografie in verschillende regio’s onder druk komt te staan? <voetnoot nummer="2"/>Zo ja, wat gaat u hieraan doen? Zo neen, waarom niet? </vraag>
      <vraag nummer="3">Deelt u de mening dat de beheerders van chatsites actiever gebruik moet maken van getrainde moderators op chatsites? Zo neen, waarom niet? Zo ja, bent u van plan om vanuit de overhead een keurmerk te ontwikkelen voor chatsites die voldoen aan deze eis? Zo neen, waarom niet? Zo ja, wilt u voorstellen hiertoe aan de Kamer voorleggen? </vraag>
      <vraag nummer="4">Acht u de voorlichting aan jongeren en ouders over de gevaren op internet voldoende? Kunt u uw antwoord toelichten? </vraag>
      <vraag nummer="5">Kunt u toelichten waarom Kennisnet gestopt is met het geven van gratis cursussen in het onderwijs hierover? Is het waar dat de reden hiervoor is dat er voldoende betaald aanbod is? Zo ja, acht u het dan onwaarschijnlijk dat scholen wegens geldgebrek geen cursusaanbod inhuren terwijl dit wel wenselijk is? Kunt u uw antwoord toelichten? </vraag>
      <vraag nummer="6">Kunt u een overzicht geven van de zaken die door pro actief rechercheren afgelopen jaren zijn gegenereerd? Zo neen, waarom niet? </vraag>
      <vraag nummer="7">Hoeveel rechercheurs surveilleren daadwerkelijk pro actief en niet alleen op basis van meldingen op internet? Acht u dit aantal voldoende? Zo ja, waarom? Zo neen, welke maatregelen gaat u treffen? </vraag>
      <vraag nummer="8">Welke stappen gaat u ondernemen om te zorgen dat het aantal kinderpornohandelaren en het seksueel misbruik van minderjarigen door middel van internet drastisch verminderen? </vraag>
      <noten afkomstig="vraag">
         <noot nummer="1" datum="2007-05-20" bron="Undercover">Undercover, 20 mei 2007</noot>
         <noot nummer="2" weblink="http://www.netkwesties.nl/editie151/ artikel1.html http://www.meldpunt-kinderporno.nl/news/news.asp?id=264">http://www.netkwesties.nl/editie151/ artikel1.html http://www.meldpunt-kinderporno.nl/news/news.asp?id=264</noot>
      </noten>
   </vragen>
   <antwoorden aantal="8">
      <antwoord nummer="1">Dat volwassenen gebruik maken van chatprogramma’s om contact te leggen met minderjarigen met een oogmerk als in de vraag bedoeld, acht ik uiteraard ongewenst, maar helaas moeilijk te voorkomen. Chatten blijkt een relatief makkelijk instrument contacten te leggen met minderjarigen. Het is dan ook van belang kinderen te wijzen op de gevaren van online contacten. Hier ligt ook een belangrijke rol voor de opvoeders. Vanuit de overheid en bedrijfsleven wordt actief voorlichting gegeven over veilig gebruik van internet. Ik wijs u bijvoorbeeld op het Digibewust-programma. Onder andere via site www.digibewust.nl worden tips aan ouders en kinderen gegeven over veilig chatten (zie ook antwoord op vraag 4). </antwoord>
      <antwoord nummer="2">Voor het eerste gedeelte van uw vraag verwijs ik u naar de beantwoording van vraag 5 van het Kamerlid Arib (Aanhangsel der Handelingen, vergaderjaar 2006–2007, nr. 1856). Uit cijfers die voorhanden zijn bij het Team Bestrijding Kinderpornografie van het Korps Landelijke Politiediensten blijkt dat er in 2004 15 aangiftes van webcamgerelateerde zedendelicten waren, in 2005 waren er 117 en in 2006 ruim 200. Als dergelijke webcamgerelateerde zedendelicten zijn uitgemond in daadwerkelijke ontucht, krijgen deze prioriteit. Om antwoord te kunnen geven op de vraag of inderdaad sprake is van het bedoeld verdringingseffect heb ik meer informatie nodig over de uitvoering van de opsporing door de regionale korpsen als het gaat om de aanpak kinderpornografie. Ik verwijs u naar mijn brief aan de Kamer (Tweede Kamer, vergaderjaar 2006–2007, 30 800 VI, nr. 37) waarin ik heb aangegeven dat ik op het terrein van de opsporing en vervolging cijfermatig en inhoudelijk (voor 2005 en 2006) in kaart zal brengen wat er door de politie en het OM aan de bestrijding van kinderporno is gedaan. De bestrijding van kinderporno zal ook meegenomen worden in het programma cybercrime dat door de beide politieministers samen met politie en OM in 2007 is gestart. </antwoord>
      <antwoord nummer="3">Actiever gebruik van getrainde moderators op chatsites is een goede ontwikkeling, maar is de verantwoordelijkheid van de beheerder. De richtlijnen voor chatrooms stellen hier ook eisen aan. Tegelijkertijd is het van belang om op te merken dat de aanwezigheid van moderatoren op chatsites geen garantie is voor het uitblijven van incidenten met jongeren. Het is onmogelijk om op elk moment alle gesprekken te controleren. Dit komt mede door het feit dat veel gesprekken één op één worden gevoerd. Daarnaast zijn chatsites maar één van de mogelijkheden om online contact te hebben. Mensen die op zoek zijn naar contacten met jongeren kunnen bijvoorbeeld contact leggen in een chatroom en daarna via de MSN of e-mail het contact voortzetten. De richtlijnen voor de chatrooms, die in 2004 zijn overeengekomen met de aanbieders van chatrooms, worden op het moment opnieuw bekeken. Daarbij wordt met name onderzocht of deze uitgebreid kunnen worden om ook profielsites (zoals Myspace Hyves en Sugarbabes) te bestrijken. Hierbij worden de in het Verenigd Koninkrijk ontwikkelde «guidelines for social networking» als voorbeeld gebruikt. Vooralsnog is er geen aanleiding om vanuit de overheid een keurmerk voor chatsites te ontwikkelen. </antwoord>
      <antwoord nummer="4">De voorlichting aan jongeren en ouders is de afgelopen jaren sterk geïntensiveerd. Het Digibewustprogramma richt zich expliciet op ouders en jongeren. Wanneer de hierboven genoemde richtlijnen voor chatsites en profielsites gereed zijn, worden deze ook actief ingezet als voorlichtingsinstrument. De intensiteit van de voorlichting door de overheid acht ik op dit moment voldoende. Hierbij dient opgemerkt te worden dat er nog veel meer partijen zijn die op een zeer goede en actieve manier voorlichting aan jongeren en ouders geven. Goede voorbeelden zijn o.a. Kennisnet Ict op School, Mijn Kind Online, Kinderconsument en Technika10. Vanuit het Digibewustprogramma wordt actief gezocht naar mogelijkheden om samen te werken met deze partijen om zo de effectiviteit van de voorlichting te versterken. </antwoord>
      <antwoord nummer="5">De Stichting Kennisnet Ict op school heeft vanuit haar publieke rol een stimulerende en faciliterende rol op het gebied van ict in het onderwijs. Vanuit de aanjagende rol van Kennisnet om bewustwording bij verschillende doelgroepen te stimuleren over het thema veilig internet paste het ouderavonden te organiseren. Sinds enige tijd zijn er meerdere partijen die dit voor het onderwijs doen. Hiermee is de aanjagende rol van Kennisnet vervuld: er zijn immers partijen die eigen aanbod hebben ontwikkeld. Dit nieuwe aanbod en andere activiteiten worden via www.veilig.kennisnet.nl ontsloten. Andere activiteiten ter ondersteuning van de bewustwording op het gebied van veilig internetten zijn ondermeer het Diploma Veilig Internet en een Suske en Wiske met als thema veilig internetten die in mei 2007 is verzonden aan alle scholen in het PO en de onderbouwlocaties in het VO. Organisaties die bijvoorbeeld workshops en ouderavonden aanbieden zijn Mijn Kind Online, Kinderconsument, Technika10, KOEI, Eduniek en regionale onderwijsadviesbureau’s. Verder zijn er op verschillende plaatsen op internet gratis tips en voorbeeldpresentaties voor ouderavonden te vinden. De kosten voor het organiseren van een ouderavond door een externe organisatie bedragen ongeveer € 300. Scholen krijgen van het ministerie van OCW middelen, de ruimte en de gelegenheid om, binnen de wettelijke kaders, zelf te bepalen hoe het onderwijs ingericht wordt en welk aanbod ze daarbij wenselijk achten. Of een school ingaat op een bepaald cursusaanbod is een zaak van de school. </antwoord>
      <antwoord nummer="6">In de gevallen dat men in een chatomgeving actief is, wordt via de aanbieder een rechtstreekse verbinding gemaakt tussen de computer van de «chatters». Hierdoor is het met de huidige wetgeving onmogelijk om in dit soort delicten pro-actief te rechercheren. </antwoord>
      <antwoord nummer="7">Er zijn geen landelijke cijfers beschikbaar. Dit soort vragen zullen zeker aan de orde komen in het bij het antwoord op vraag 2 vermelde programma cybercrime. </antwoord>
      <antwoord nummer="8">Kinderpornografie op internet is een mondiaal probleem. De overheid is slechts beperkt in staat zijn invloed op het internet uit te oefenen. Ik acht de in gang gezette maatregelen zoals die zijn verwoord in mijn in het antwoord op vraag 2 aangehaalde brief aan uw Kamer momenteel voldoende. </antwoord>
      <noten afkomstig="antwoord"/>
   </antwoorden>
</kvr>
