<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het opslaan van stamcellen door Cryo-cell. (Ingezonden 14 februari 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13314
</item>
         <item attribuut="Inhoud">Vragen naar aanleiding van de praktijken van het bedrijf Cryo-cell om jonge ouders via een folder te wijzen op het feit dat "het van levensreddend belang kan zijn om stamcellen van uw kind te laten bewaren" om ze vervolgens op te roepen de stamcellen bij dit bedrijf op te laten slaan tegen betaling van 2170 gulden, terwijl de toepassing van de behandeling van ernstige ziekten waar het bedrijf op doelt pas in de kinderschoenen staat (Gelderlander en Haagsche Courant, 9 februari 2001).</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Preventieve gezondheidszorg</item>
         <item attribuut="Vindplaats">Kamervragen met antwoord 2000-2001, nr. 865, Tweede Kamer</item>
         <item attribuut="Vraagnr_bij_indiening">2000106450</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-03-14</item>
         <item attribuut="Datum_indiening">2001-02-14</item>
         <item attribuut="Document-id">KVR13314</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1793" allpagenumbers="1793 1794" vetnummer="2000106450" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13314" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="865" onderwerp="" indiendatum="2001-02-14">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="14 maart 2001).">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat vindt u van de praktijken van het bedrijf Cryo-cell om jonge ouders via een folder te wijzen op het feit dat «het van levensreddend belang kan zijn om stamcellen van uw kind te laten bewaren voor uw kind» om ze vervolgens op te roepen de stamcellen bij dit bedrijf op te slaan tegen betaling van 2170 gulden? <voetnoot nummer="1"/>
      </vraag>
      <vraag nummer="2">Bent u, evenals professor Roscam-Abbing die de folder zelf ontving, van mening dat het hier om misleidende informatie gaat? Staat immers niet de toepassing bij de behandeling van ernstige ziekten waar het bedrijf op doelt, pas in de kinderschoenen? </vraag>
      <vraag nummer="3">Vindt u het toelaatbaar dat Cryo-cell op deze manier inspeelt op emoties van jonge ouders om hier vervolgens aan te verdienen? Zo neen, wat gaat u hieraan doen? </vraag>
      <vraag nummer="4">Is er contact geweest tussen het bedrijf Cryo-cell en de Inspectie voor de Gezondheidszorg? Zo ja, wat is de mening van de inspectie? Wanneer heeft de inspectie u ingelicht, en wat heeft de inspectie tot nu toe ondernomen? </vraag>
      <vraag nummer="5">Is het waar dat elk bedrijf nog stamcellen mag opslaan? Zo ja, wanneer verwacht u dat wettelijk geregeld is dat hier een vergunning voor nodig is, en welke andere mogelijkheden heeft u tot die tijd om toch te kunnen ingrijpen? </vraag>
      <vraag nummer="6">Is er sprake van een ontwikkeling waarin commerciële bedrijven in toenemende mate de mogelijkheden onderkennen om te verdienen aan de zorg, zoals bijvoorbeeld via geslachtskeuzeklinieken, zelftesten, allerhande producten met een claim op geneeskrachtige werking en nu weer de opslag van stamcellen? </vraag>
      <vraag nummer="7">Welke maatregelen gaat u nemen om nu en in de toekomst te voorkomen dat mensen of commerciële bedrijven geld verdienen aan de angst of zorgen van mensen om hun gezondheid of die van hun kinderen? </vraag>
      <noten afkomstig="vraag">
         <noot nummer="1" datum="2001-02-9" bron="Gelderlander en Haagsche Courant">Gelderlander en Haagsche Courant, 9 februari 2001</noot>
      </noten>
   </vragen>
   <antwoorden aantal="7">
      <antwoord nummer="1">Het bedrijf speelt kennelijk in op de emoties van ouders. De suggestie wordt gewekt als zou een goede ouder de gezondheid van zijn pasgeborene in de toekomst kunnen verzekeren. Stamcellen verkregen uit navelstrengbloed kunnen worden toegepast voor allogene- of autologe transplantaties en mogelijk in de toekomst voor het genereren van autologe weefsels of organen. De kans dat autologe stamcellen (verkregen uit navelstrengbloed) nodig zijn voor een transplantatie is niet groot. Gedacht moet worden aan een kans in de orde van grootte van 1 op de 50 000. De stamcellentransplantaties (in Nederland zijn dit er enkele honderden per jaar) worden bij voorkeur uitgevoerd met allogene stamcellen. Om te kunnen voorzien in allogene stamcellen verkregen uit navelstrengbloed heb ik vorig jaar aan de Stichting Eurocord een eenmalige subsidie toegekend van 6,4 miljoen gulden voor de verdere uitbouw van een navelstrengbloedbank. Deze stichting is gevestigd in het Leids Universitair Medisch Centrum. De navelstrengbloedbank (die bijgevolg opereert zonder winstoogmerk) verzamelt stamcellen uit navelstrengbloed die zijn verkregen door vrijwillige donatie. Deze stamcellen worden gebruikt voor allogene transplantatie en zijn dus bedoeld voor andere patiënten. Ook bestaat de mogelijkheid om op (bepaalde familiaire) medische indicaties preventief autologe stamcellen op te slaan. Gelet op het voorgaande is het niet nodig dat ouders autologe stamcellen verkregen uit navelstrengbloed tegen betaling laten opslaan. Eurocord hanteert richtsnoeren ten aanzien van de veiligheid en kwaliteit, bijvoorbeeld ten aanzien van het bepalen van de herkomst en transport van het materiaal. Het is niet duidelijk op welke wijze het bedrijf Cryo-Cell aandacht besteed aan de veiligheid en kwaliteit van de opslag en transport van stamcellen verkregen uit navelstrengbloed. Derhalve acht ik opslag bij het bedrijf Cryo-Cell bezwaarlijk zolang de veiligheid en kwaliteit van deze «commerciële» stamcellen niet aantoonbaar is gewaarborgd. Ik merk terzake nog het volgende op. Een Wetsvoorstel veiligheid en kwaliteit lichaamsmateriaal is ter beoordeling voorgelegd aan de Raad van State. Zodra deze wet in werking treedt zal gericht toegezien kunnen worden op de veiligheid en kwaliteit van lichaamsmateriaal (waaronder stamcellen verkregen uit navelstrengbloed) bestemd voor gebruik bij geneeskundige behandeling. Wel is de situatie thans zo dat ouders de keuzevrijheid hebben om tegen betaling de stamcellen (verkregen uit navelstrengbloed) van hun kind autoloog op te slaan bij dit commerciële bedrijf. Momenteel zijn er onvoldoende wettelijke mogelijkheden om dit te verbieden. Zoals aangegeven in het antwoord op vraag 7, zal de situatie in de toekomst anders zijn. </antwoord>
      <antwoord nummer="2">Ja, zie verder het antwoord op vraag 1. </antwoord>
      <antwoord nummer="3">Ik vind het ongewenst, gezien mijn antwoord op vraag 2. Zoals gezegd bestaan er thans geen juridische beletselen, om op een commerciële wijze stamcellen te bewaren ten behoeve van latere medicinale toepassingen. Volledigheidshalve wijs ik er ook nog op dat er een Wet zeggenschap lichaamsmateriaal in voorbereiding is. Deze wet zal een bepaling bevatten gericht op het vrijwillig om niet afstaan van lichaamsmateriaal dat is overgebleven van een medische verrichting ten behoeve van onderzoek, onderwijs en patiëntenzorg. Voor het verkrijgen van de stamcellen (uit navelstrengbloed) is medewerking van de beroepsbeoefenaren vereist. Ik zal de beroepsgroepen vragen mij over hun betrokkenheid te informeren. </antwoord>
      <antwoord nummer="4">Ja, medio 2000 is er telefonisch contact geweest tussen het bedrijf Cryo-Cell en de Inspectie voor de Gezondheidszorg. De Inspectie heeft het bedrijf doorverwezen naar de desbetreffende beleidsdirectie van mijn departement die zich bezig houdt met de wetgeving op dit terrein. Het bedrijf heeft zich inderdaad tot deze directie gericht. Ik zal het bedrijf uitnodigen om een toelichting te geven in aanwezigheid van de Inspectie voor de Gezondheidszorg. </antwoord>
      <antwoord nummer="5">De opslag van stamcellen is op dit moment niet verboden, mits degene van wie ze afkomstig zijn daar toestemming voor heeft gegeven. Dit volgt uit de Wet Geneeskundige Behandelingsovereenkomst. Zodra de Wet veiligheid en kwaliteit lichaamsmateriaal in werking treedt, gelden er regels ten aanzien van het bewaren, transport en dergelijke van lichaamsmateriaal bestemd voor gebruik bij geneeskundige behandeling, stamcellen (afkomstig uit navelstrengbloed) daaronder inbegrepen. Daarin zal voor orgaanbanken geen vergunningplicht worden opgenomen, maar een eis van erkenning. Ik kan momenteel alleen aan de beroepsgroepen van verloskundigen en gynaecologen verzoeken om het verstrekken van juiste, op het bewaren en gebruiken van stamcellen gerichte voorlichting en informatie aan aanstaande ouders te bevorderen. </antwoord>
      <antwoord nummer="6">Het verschijnsel om op commerciële basis in te spelen op ontwikkelingen in de markt (ook in de zorg) door bedrijven is niet nieuw. Er zijn geen aanwijzingen dat er sprake is van een toenemende ontwikkeling. De door u genoemde voorbeelden van de mogelijkheden om te verdienen aan de zorg zijn beperkt, hetzij door wetgeving, hetzij door striktere voorwaarden. Op grond van het Besluit geslachtskeuze om niet-medische redenen (Stb. 1998, 336) bestaat er een verbod op geslachtskeuzeklinieken. Hoog risico In Vitro Diagnostiek-testen (zoals DNA- en hiv-testen) voor leken dienen via apotheken afgeleverd te worden. Producten met een claim op geneeskrachtige werking dienen (wanneer het geen medisch hulpmiddel of lichaamsmateriaal is), te worden aangeboden voor registratie bij het College ter beoordeling van geneesmiddelen. Een «waar» met een geneeskundige claim mag niet in de handel worden gebracht. Ten aanzien van de (autologe) opslag van stamcellen (verkregen uit navelstrengbloed) tegen betaling verwijs ik nogmaals naar de in voorbereiding zijnde wetten. Wet veiligheid en kwaliteit lichaamsmateriaal en de Wet zeggenschap lichaamsmateriaal, die beide bepalingen zullen bevatten die bepaalde commerciële activiteiten tegengaan. </antwoord>
      <antwoord nummer="7">Zoals ik bij vraag 6 al heb aangegeven is het verschijnsel van commerciële bedrijven in de zorgsector niet nieuw, maar zijn de mogelijkheden daarvoor wel beperkt en aan regels onderhevig. Dat geldt ook voor producten die zijn vervaardigd uit mateiraal dat op niet commerciële wijze ter beschikking is gekomen. Bijvoorbeeld bij geneesmiddelen of medische hulpmiddelen waarin lichaamsmateriaal is verwerkt. Wel moet dan voldaan zijn aan de voorwaarden die gelden ten aanzien van herkomst en kwaliteit. Zodra de Wet veiligheid en kwaliteit lichaamsmateriaal in werking treedt mogen stamcellen alleen door erkende orgaanbanken (instellingen zonder winstoogmerk) bewaard worden en beschikbaar worden gesteld. Het afstaan om niet van lichaamsmateriaal is, als gezegd, al verankerd in Nederlandse wetgeving (onder andere de Wet medisch wetenschappelijk onderzoek met mensen en de Wet orgaandonatie) respectievelijk zal dit in de nabije toekomst zijn, in de voorgenomen Wet zeggenschap lichaamsmateriaal. Daarnaast ben ik van oordeel dat de beroepsgroep een verantwoordelijkheid heeft ten opzichte van zijn patiënten in deze. </antwoord>
      <noten afkomstig="antwoord"/>
   </antwoorden>
</kvr>
