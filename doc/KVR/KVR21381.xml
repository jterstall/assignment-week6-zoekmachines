<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Landbouw, Natuur en Voedselkwaliteit, van Binnenlandse Zaken en Koninkrijksrelaties en aan de staatssecretaris van Financiën over de Flora- en Faunawet. (Ingezonden 24 augustus 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21381
</item>
         <item attribuut="Inhoud">Vragen over de wijze van handhaving van de Flora- en Faunawet en de wetgeving omtrent CITES door de AID (coördinatie) en Politie en Douane (uitvoerende werk). Betreft de bestrijding van illegale handel in bedreigde dier- en plantensoorten. Vragen over aantal formatieplaatsen, wijze van samenwerking, prioriteiten voor de opsporing, controle, evaluatie.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Criminaliteit en openbare orde (Politie) Handel en economie (Douane) Handel en economie (Economische delicten) Handel en economie (Internationale handel) Natuur (Fauna) Natuur (Flora)</item>
         <item attribuut="Trefwoorden">Beschermde diersoorten Beschermde plantensoorten Douane Economische delicten Internationale handel Politie Rechtshandhaving</item>
         <item attribuut="Vindplaats">Kamervragen met antwoord 2004-2005, nr. 171, Tweede Kamer</item>
         <item attribuut="Vraagnr_bij_indiening">2030419910</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-10-15</item>
         <item attribuut="Datum_indiening">2004-08-24</item>
         <item attribuut="Document-id">KVR21381</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="359" allpagenumbers="359 360" vetnummer="2030419910" code="0405tkkvr171" lopendefooter="Tweede Kamer, vergaderjaar 2004–2005, Aanhangsel" filenaam="KVR21381" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="171" onderwerp="" indiendatum="2004-08-24">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Landbouw, Natuur en Voedselkwaliteit, van Binnenlandse Zaken en Koninkrijksrelaties en aan de staatssecretaris van Financiën</vraagt-aan>
      </vraagdata>
      <antwoorddata antwoorddatum="15 oktober 2004), zie ook Aanhangsel Handelingen nr. 2319, vergaderjaar 2003–2004">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het waar dat, als het gaat om de handhaving van de Flora- en Faunawet en de wetgeving omtrent Convention on International Trade in Endangered Species of wild fauna and flora (CITES), de Algemene Inspectiedienst (AID) de coördinatie heeft en respectievelijk de Politie en de Douane het uitvoerende werk doen? Kunt u toelichten hoe de taakverdeling en de verdeling van de verantwoordelijkheid geregeld zijn? </vraag>
      <vraag nummer="2">Kunt u aangeven hoeveel formatieplaatsen (fte’s) er beschikbaar zijn bij de politie voor de uitvoering van de Flora- en Faunawet en andere groene diensten? Kunt u aangeven hoeveel fte’s beschikbaar zijn bij de douane voor de uitvoering van de wetgeving omtrent CITES? </vraag>
      <vraag nummer="3">Kunt u aangeven op welke wijze de samenwerking tussen de AID, de politie en de douane vormgegeven wordt? Worden er prioriteiten voor de opsporing gesteld? Zo ja, hoe wordt dit gecontroleerd en geëvalueerd? </vraag>
      <vraag nummer="4">Zijn er wederzijdse onduidelijkheden in de samenwerking tussen de douane, de AID en de politie? Is er daardoor sprake van een slechte samenwerking? Is het waar dat het niet duidelijk is wie welke taken uitvoert? Zo ja, wat gaat u doen om dit op te lossen? Zo neen, waarom niet? </vraag>
      <vraag nummer="5">Kunt u de Tweede Kamer een overzicht sturen van de doelen en prioriteiten die de afgelopen 3 jaar zijn gesteld bij de verschillende diensten (douane, politie en AID) op het gebied van handhaving en opsporing in het kader van de Flora- en Faunawet en de CITES-wetgeving? Kunt u daarin ook meenemen eventuele evaluatie en de in genoemde periode geboekte resultaten? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De AID, politie en douane houden toezicht op de naleving van de Flora- en faunawet, waarvan de regelgeving met betrekking tot CITES een onderdeel is. De ambtenaren bij deze diensten zijn tevens opsporingsambtenaren. Bij geconstateerde overtredingen kunnen de opsporingsambtenaren proces-verbaal opmaken. De AID oefent haar taken in beginsel uit in het gehele land. Dit gebeurt in drie teams (Noord-Oost, Zuid en West). Teams Noord-Oost en Zuid concentreren zich op illegale handel en illegaal houden van beschermde dier- en plantensoorten en/of delen daarvan. Vanuit team West vindt eveneens de controle plaats op Schiphol. De AID heeft ten aanzien van de soortenbeschermingsregelgeving een grote expertise opgebouwd. De AID deelt deze expertise met de douane en de politie, indien daar behoefte aan is. De douane en politie kunnen met vragen onder meer terecht bij de AID-groendesk, een helpdesk van de AID. De douane houdt toezicht op het binnenbrengen of uitgaan van beschermde dier- en plantensoorten. Op Schiphol en in de Rotterdamse haven levert de douane een belangrijke bijdrage aan de handhaving van de soortenbeschermingsregelgeving. Onregelmatigheden die door de douane geconstateerd worden bij de controles van bescheiden of bij fysieke controles, handelt de douane in beginsel zelfstandig af. Zonodig vraagt de douane bijstand aan de AID voor de determinatie van dier- en plantensoorten. Complexere zaken, die nader (opsporings)onderzoek in het binnenland vereisen, draagt de douane over aan de AID. Mijn ministerie heeft op 22 juni 2004 een kaderovereenkomst met het ministerie van Financiën gesloten over de samenwerking bij de uitvoering van niet-fiscale douanetaken op het terrein van mijn ministerie. Met deze overeenkomst is beoogd te komen tot een goede inhoudelijke, kwantitatieve en kwalitatieve aansturing van de douane door mijn ministerie en een adequate uitvoering door de douane van de aan haar opgedragen werkzaamheden en terugkoppeling van de resultaten daarvan. Per regeling of regelgevingscomplex wordt een bijlage opgesteld waarin specifieke afspraken worden gemaakt. De bijlage over de Flora- en faunawet bevindt zich in een afrondende fase. De politie houdt zich primair bezig met toezicht- en opsporingsactiviteiten met betrekking tot de jachtregelgeving. Daarnaast levert zij een bijdrage aan de controle op andere onderdelen van de Flora- en faunawet. Afspraken daarover worden op uitvoeringsniveau gemaakt tussen AID en politie. De AID ondersteunt daarbij de politie met haar expertise. In een aantal regio’s is er sprake van gezamenlijke projecten. Zoals met de douane reeds het geval is, heb ik het voornemen om ook met de politie te komen tot landelijke afspraken om een adequate uitvoering van CITES-regelgeving te bevorderen. </antwoord>
      <antwoord nummer="2">Het is voor mij op het moment niet mogelijk specifieke aantallen fte’s te noemen die de politie beschikbaar heeft voor de uitvoering van de Flora- en faunawet. In 2002, 2003 en 2004 beschikte de Unit Milieu Criminaliteit (UMC) van het KLPD over 29 formatieplaatsen. Deze capaciteit is afhankelijk van het aantal binnengekomen zaken verdeeld over de verschillende typen milieucriminaliteit. Dertig procent van de capaciteit van het UMC is in 2002, 2003 en 2004 voor de handhaving van CITES-regelgeving ingezet. Binnen de regiokorpsen wordt eveneens capaciteit ingezet op de aanpak van milieucriminaliteit. De capaciteit die wordt ingezet verschilt per korps en is mede afhankelijk van de problematiek in de regio. Wel beschikken alle regio’s over een coördinator voor de handhaving van de groene wetten. Daarnaast hebben enkele regio’s vanuit historisch perspectief een soort veldpolitie. Wel kan ik u het plaatje voor 2005 schetsen. Naast de UMC, die zal blijven bestaan zal de politie op regionaal niveau tenminste 250 fte beschikbaar hebben in de vorm van regionale milieuteams. Op interregionaal niveau worden er zes milieuteams van ieder 20 fte geformeerd. Zowel de regionale als interregionale teams zijn speciale milieuteams. Deze teams zullen ook bijdragen aan de controle op de Flora- en faunawet. Deze Interregionale Milieu Teams (IMT’s) beogen op dit gebied nauw samen te werken met de AID. De douane kent een geïntegreerde controlesystematiek. Bij elke fysieke douanecontrole wordt toegezien op de naleving van alle fiscale en niet-fiscale wetgeving, waaronder de wetgeving met betrekking tot de handel in beschermde dier- en plantensoorten of producten hiervan. Enerzijds controleert de douane bescheiden die door de handelaren van beschermde dier- en plantensoorten worden aangeboden. Anderzijds controleert de douane bij fysieke controles op mogelijke smokkel. Indien smokkel wordt Aantal bevindingen 2001 2002 2003 Bedreigde uitheemse dier- en plantensoorten 1.247 1.720 2.815 aangetroffen, maakt de douane een proces verbaal op. Hiermee zijn naar schatting – wanneer de geïntegreerde controles worden omgerekend naar fte’s – jaarlijks ongeveer 8 à 10 fte’s gemoeid. </antwoord>
      <antwoord nummer="3">Wat betreft de samenwerking tussen AID, politie en douane, zie het antwoord op vraag 1. Jaarlijks worden in overleg met het Openbaar Ministerie prioriteiten voor de opsporing gesteld. Voor wat betreft de AID worden de prioriteiten vastgelegd in het jaarplan. In het jaarverslag van de AID wordt teruggeblikt op het voorgaande jaar. Dit verslag wordt jaarlijks aan de Kamer toegezonden. In de regionale driehoek worden voor de politie per regiokorps afspraken gemaakt over de prioriteiten van de opsporing. De douane verricht geen opsporingsonderzoeken. </antwoord>
      <antwoord nummer="4">Zoals ik in het Algemeen Overleg van 23 september jl. heb toegezegd zal ik op korte termijn overleg voeren met staatssecretaris Wijn van Financiën over de mogelijkheden tot verdere verbetering van de samenwerking tussen douane en AID. Voorts heb ik het voornemen om ook met de politie een dergelijk overleg te gaan voeren. </antwoord>
      <antwoord nummer="5">Wat betreft de AID kan dat in de vorm van kwartaalevaluaties, jaarplannen en jaarverslagen. Wat betreft de politie is de informatie te vinden in de (half)jaarlijkse milieuhandhavingsrapportages die de minister van VROM voor alle handhavingspartners naar de Tweede Kamer stuurt. De douane stelt bij de controle op de Flora- en faunawet prioriteiten op basis van risicoanalyses die in samenwerking met het ministerie van LNV worden vastgesteld. Risicoanalyses van de douane worden echter in de regel niet openbaar gemaakt om te voorkomen dat potentiële smokkelaars op de douanecontroles kunnen anticiperen. In het beheersverslag van de Belastingdienst 2003 zijn de volgende resultaten opgenomen: </antwoord>
      <noten afkomstig="antwoord"/>
   </antwoorden>
</kvr>
