<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aasted Madsen-van Stiphout (CDA) aan de minister van Onderwijs, Cultuur en Wetenschap over een aanleunklas voor leerlingen met een verstandelijke beperking. (Ingezonden 15 april 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22946
</item>
         <item attribuut="Inhoud">Vragen over de plannen van het Novaliscollege in Eindhoven, die ondersteund worden door de plaatselijke wethouder.</item>
         <item attribuut="Rubriek">Speciaal onderwijs (Bekostiging speciaal onderwijs)</item>
         <item attribuut="Trefwoorden">Bekostiging speciaal onderwijs</item>
         <item attribuut="Vindplaats">Kamervragen met antwoord 2004-2005, nr. 1581, Tweede Kamer</item>
         <item attribuut="Vraagnr_bij_indiening">2040513120</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Aasted Madsen-van Stiphout</persoon>
         </item>
         <item attribuut="Datum_reaktie">2005-05-02</item>
         <item attribuut="Datum_indiening">2005-04-15</item>
         <item attribuut="Document-id">KVR22946</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3371" allpagenumbers="3371 3372" vetnummer="2040513120" code="0405tkkvr1581" lopendefooter="Tweede Kamer, vergaderjaar 2004–2005, Aanhangsel" filenaam="KVR22946" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1581" onderwerp="" indiendatum="2005-04-15">
         <vrager partij="CDA" oorsprong="parlement">Aasted Madsen-van Stiphout</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-05-2">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de plannen van het Novaliscollege in Eindhoven om een aanleunklas voor leerlingen met een verstandelijke beperking in te richten en dat dit voorstel ondersteund wordt door wethouder Mittendorf van Eindhoven? <voetnoot nummer="1"/>
      </vraag>
      <vraag nummer="2">Klopt het dat scholen formeel geen leerlingen mogen toelaten, waarvan bij aanvang van het voortgezet onderwijstraject bekend is dat zij naar verwachting niet in staat zullen zijn om een diploma te behalen? </vraag>
      <vraag nummer="3" voetnoot="2">Kent u de inhoud van de brief die de onderwijsinspectie verstuurd heeft aan wethouder Mittendorf? <voetnoot nummer="2"/>
      </vraag>
      <vraag nummer="4">Deelt u de mening van de onderwijsinspectie dat deze onderwijsvernieuwing in enige vorm verder ontwikkeld kan worden? </vraag>
      <vraag nummer="5">Bent u bereid toestemming te geven voor het inrichten van een aanleunklas op het Novaliscollege te Eindhoven, mogelijk in de vorm van een pilot? </vraag>
      <vraag nummer="6">Komen deze leerlingen ook in aanmerking voor een leerlinggebonden financiering als zij voldoen aan de indicatiecriteria van het Regionaal Expertisecentrum? </vraag>
      <noten afkomstig="vraag">
         <noot nummer="1">Projectplan Pilot-project ZMLK-aanleunklas bij het Novaliscollege</noot>
         <noot nummer="2">Brief van 8 april 2005, kenmerk UTR05.14336</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Dat klopt. Volgens artikel 4, eerste lid, van het Inrichtingsbesluit WVO wordt «de beslissing over de toelating van een kandidaatsleerling tot het eerste leerjaar van een school voor v.w.o., voor h.a.v.o. of voor m.a.v.o., mede gebaseerd op een onderzoek naar de geschiktheid voor het volgen van onderwijs aan de school waarvoor toelating wordt gevraagd». M.a.v.o. is hierbij hetzelfde als vmbo theoretische leerweg (vmbo-t). Uit deze bepaling in relatie tot de artikelen 7 tot en met 10a van de Wet op het voortgezet onderwijs valt af te leiden dat leerlingen het onderwijs met succes moeten kunnen volgen. </antwoord>
      <antwoord nummer="3">Ja. </antwoord>
      <antwoord nummer="4">Net als de inspectie ben ik van mening dat de onderwijsvernieuwing die met LGF is ingezet verder ontwikkeld kan worden. De ervaringen die worden opgedaan binnen het onderwijskundig experiment «Gewoon Anders» in Almere, waar diverse vormen van integratie worden uitgewerkt en in de praktijk toegepast, kunnen hierin een rol spelen. Ook de ervaringen die elders in het land worden opgedaan, zoals het voorbeeld in Eindhoven kunnen hierin een rol spelen. Naar aanleiding van de eerste resultaten van de evaluatie van de LGF-wetgeving waarover wij in januari jl. hebben gesproken heb ik toegezegd dat de toelating tot het regulier onderwijs (vooral het voortgezet onderwijs) en de positie van de ouders daarbij één van de centrale onderwerpen is in de discussie over de herijking van de zorgtrajecten. Nu moeten ouders vaak nog veel moeite doen om hun geïndiceerde kind in te schrijven op een school voor regulier onderwijs. Ik verwacht dat met de uitwerking en verbreding van bovengenoemde ontwikkelingen een bijdrage geleverd kan worden aan de integratie van leerlingen met een handicap. Bij de uitwerking van diverse vormen van integratie in het voortgezet onderwijs speelt het Inrichtingsbesluit W.V.O. een belangrijke rol. Het uitgangspunt is dat het Inrichtingsbesluit W.V.O. van toepassing blijft. Wel kan ik mij voorstellen dat onderzocht wordt of voor «integratieklasjes», een klas geïndiceerde leerlingen die onderwijs volgen op een reguliere school, een uitzondering kan worden gemaakt. </antwoord>
      <antwoord nummer="5">In het verlengde van het antwoord op vraag 4 sta ik positief tegenover het ontwikkelen van een pilot om de integratie van leerlingen met een handicap te stimuleren. Zoals ik in reactie op vraag 4 heb geantwoord, moet wel worden bezien welke randvoorwaarden voor zo’n pilot moeten gelden. Met het Novaliscollege zal contact worden opgenomen om de mogelijkheden van het inrichten van een experiment te bespreken. </antwoord>
      <antwoord nummer="6">Voor leerlingen met een indicatie geldt dat bij inschrijving aan een reguliere school een leerlinggebonden budget beschikbaar is. </antwoord>
      <noten afkomstig="antwoord"/>
   </antwoorden>
</kvr>
