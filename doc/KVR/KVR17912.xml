<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tonkens en Duyvendak (beiden GroenLinks) aan de staatssecretaris van Volksgezondheid, Welzijn en Sport en de minister van Landbouw, Natuurbeheer en Visserij over kalveren die lijden onder productie van pokkenvaccin. (Ingezonden 22 april 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17912
</item>
         <item attribuut="Inhoud">Voor de productie van het pokkenvaccin zouden kalveren een zeer pijnlijke behandeling moeten ondergaan.</item>
         <item attribuut="Rubriek">Gezondheidszorg (Ziekten en ziektepreventie) Natuur (Dierenbescherming) Veeteelt (Runderen)</item>
         <item attribuut="Trefwoorden">Dierenbescherming Inentingen Runderen</item>
         <item attribuut="Vindplaats">Kamervragen met antwoord 2002-2003, nr. 1400, Tweede Kamer</item>
         <item attribuut="Vraagnr_bij_indiening">2020310610</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2003-06-11</item>
         <item attribuut="Datum_indiening">2003-04-22</item>
         <item attribuut="Document-id">KVR17912</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2925" allpagenumbers="2925 2926 2927" vetnummer="2020310610" code="0203tkkvr1400" lopendefooter="Tweede Kamer, vergaderjaar 2002–2003, Aanhangsel" filenaam="KVR17912" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1400" onderwerp="" indiendatum="2003-04-22">
         <vrager partij="GroenLinks" oorsprong="parlement">Tonkens</vrager>
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Volksgezondheid, Welzijn en Sport en de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="11 juni 2003), zie ook Aanhangsel Handelingen nr. 1294, vergaderjaar 2002–2003">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u ervan op de hoogte dat door ID Lelystad het welzijn van de kalveren ernstig wordt of zal worden aangetast voor de productie van pokkenvaccin? <voetnoot nummer="1"/>
      </vraag>
      <vraag nummer="2">Klopt het dat kalveren voor de productie van pokkenvaccin een zeer pijnlijke behandeling moeten ondergaan, waarbij de huid «van onder tot boven» wordt opengekrabd en de dieren geketend worden om te voorkomen dat ze gaan liggen, totdat de dieren worden gedood? </vraag>
      <vraag nummer="3">Op hoeveel kalveren is deze behandeling reeds toegepast, en op hoeveel zal deze nog worden toegepast? Zijn er op dit moment kalveren op deze manier behandeld? </vraag>
      <vraag nummer="4">Deelt u de mening dat er door deze behandeling sprake is van ernstig lijden? </vraag>
      <vraag nummer="5">Door wie, op welke gronden en onder welke voorwaarden is er toestemming verleend aan ID Lelystad om deze behandeling uit te voeren? Op wiens verzoek en met welk doel vindt de behandeling plaats? Op welke manier wordt er in dit specifieke geval toegezien op de naleving van voorwaarden? </vraag>
      <vraag nummer="6">Klopt het dat de behandeling, voordat zij onlangs weer is toegepast, voor het laatst in 1977 is uitgevoerd en sindsdien aan de aard van de proef niets is veranderd? Zo ja, waarom is er sinds 1977 niet gewerkt aan een alternatief voor deze proef? </vraag>
      <vraag nummer="7">Is het niet zo dat er alternatieven voorhanden zijn, of zeer binnenkort voorhanden zijn, voor de productie van pokkenvaccin; bijvoorbeeld via celkweek? </vraag>
      <vraag nummer="8">Bent u ermee bekend dat in de Verenigde Staten de methode met kalveren inmiddels verboden is door de FDA, omdat de methode verouderd is en het op deze manier verkregen vaccin ernstige bijwerkingen kent, waaronder hersenvliesontsteking? Welke consequenties verbindt u hieraan? </vraag>
      <vraag nummer="9">Deelt u de opvatting dat de noodzaak tot productie van dit vaccin inmiddels is verdwenen, nu er inmiddels 20 miljoen vaccins in Nederland aanwezig zijn en er onlangs door de staatssecretaris van Volksgezondheid, Welzijn en Sport is besloten geen preventieve inenting tegen pokken toe te passen? </vraag>
      <vraag nummer="10">Bent u bereid zo snel mogelijk deze productiewijze te laten beëindigen, dan wel te voorkomen dat deze alsnog wordt toegepast? </vraag>
      <noten afkomstig="vraag">
         <noot nummer="1" datum="2003-04-17" bron="«Kalveren lijden voor productie van vaccin» en , Algemeen Dagblad" titel="Geen tijd voor nieuwe methode">«Kalveren lijden voor productie van vaccin» en «Geen tijd voor nieuwe methode», Algemeen Dagblad, 17 april 2003</noot>
      </noten>
   </vragen>
   <antwoorden aantal="9">
      <antwoord nummer="1 en 2">Voor de behandeling met koepokken worden de dieren op een operatietafel gelegd en onder narcose gebracht. Vervolgens scheert men 1 flank van de dieren en desinfecteert men deze flank. Hierna worden er ondiepe krasjes (vergelijkbaar met een schaafwond) op de geschoren flank aangebracht. Hierin brengt men het virus aan. Na afloop hiervan wordt de flank zorgvuldig verbonden waarna het dier wordt bijgebracht. Indien blijkt dat het dier tijdens de behandeling pijn heeft, zal er pijnstilling toegepast worden. Voor zover dit met zekerheid vast te stellen is, heeft géén van de dieren totnogtoe pijn geleden. De dieren gedragen zich de eerste drie dagen als gezonde dieren, zonder koorts en met een gezonde eetlust. Pas op de ochtend van de vierde dag hebben de dieren koorts. Op de vierde dag worden de dieren onder narcose gebracht en daarna gedood. Pas daarna haalt men de ruwe pokstof van de huid. Tijdens de behandeling met koepokken bevinden de dieren zich in een stal die voorzien is van een lederen hangmat die aan de binnenzijde zodanig is afgewerkt dat er een maximaal draagcomfort ontstaat. Met behulp van deze hangmat kunnen de dieren naar believen staan of hangen. In overleg met de Dierexperimenten Commissie is er een camerasysteem aangebracht waarbij de dieren voortdurend geobserveerd worden. Medewerkers van de afdeling Dierwelzijn van ID-Lelystad beoordelen de tapes op mogelijk ongerief van de dieren. Daar waar nodig worden er aanpassingen gedaan om het ongerief zo veel mogelijk weg te nemen. Dierwelzijn is een aparte afdeling van ID-Lelystad waar men zich uitsluitend bezighoudt met het welzijn van proefdieren en of hun behandeling wel diervriendelijk genoeg is. </antwoord>
      <antwoord nummer="3">De behandeling is reeds op 84 runderen toegepast. Naar verwachting zal de behandeling op nog eens 20 runderen worden toegepast. Dit is afhankelijk van de sterkte van het verkregen vaccin. </antwoord>
      <antwoord nummer="4">Nee. De dieren staan voortdurend onder toezicht van een dierenarts die de gezondheid en het welzijn van de dieren in de gaten houdt. Tijdens het gehele traject wordt al het mogelijke in het werk gesteld om het de dieren zo aangenaam mogelijk te maken. Zo staan de dieren bijvoorbeeld niet in isolatie, maar minimaal met twee in de stal. Indien er toch zou blijken dat de dieren pijn hebben, dan worden er pijnstillers toegepast. Dit bleek totnogtoe echter niet noodzakelijk. </antwoord>
      <antwoord nummer="5">Met de Dierexperimenten Commissie zijn afspraken gemaakt over de behandeling van de gebruikte dieren. De Keuringsdienst van Waren (KvW) houdt toezicht op de naleving van de gemaakte afspraken. </antwoord>
      <antwoord nummer="6">Sinds de eradicatie van het wilde pokkenvirus rond 1980, zag men zowel nationaal als internationaal, geen noodzaak meer voor de productie of de ontwikkeling van het pokkenvaccin. Pas na de teloorgang van de Sovjet Unie, de aanslagen van september 2001 en de daaropvolgende verspreiding van met anthrax besmette pakketjes in de VS, werd de mogelijkheid van een terreuraanslag met wilde pokken weer als reëel beschouwd. Vooral ook omdat uit openbare bronnen is gebleken dat men in de Sovjet Unie grote hoeveelheden wilde pokken heeft gekweekt voor gebruik als biologisch wapen. Er is geen garantie dat het pokkenvirus op dit moment niet meer aanwezig is op de wereld en mogelijk clandestien zal worden gebruikt. </antwoord>
      <antwoord nummer="7">Jawel, vaccins op basis van celkweektechnieken worden nu getest in klinische trials. Fase 1 is klaar, fase 2 trials lopen en fase 3 trials moeten nog beginnen. Als deze trials zijn afgerond zal het vaccin geregistreerd kunnen worden. Zoals ik ook in mijn standpunt op het tweede Gezondheidsraadadvies van juni 2002 (POG/ZP 2.296.297) heb aangegeven, heeft het Nederlandse kabinet om een aantal redenen gekozen voor productie van vaccins volgens de zogenaamde «klassieke methode», op koeienhuid. In de eerste plaats was er sinds het eind van de jaren ’80 nauwelijks onderzoek gedaan naar de ontwikkeling van alternatieve productiemethoden, omdat de ziekte pokken uitgeroeid was. Pas na de aanslagen van 11 september en de daaropvolgende verspreiding van anthraxpakketjes, is het onderzoek geïntensiveerd. De Nederlandse vaccins konden eerder beschikbaar komen dan de celkweekvaccins. Hierdoor was het mogelijk om de Nederlandse bevolking in een eerder stadium tegen de gevolgen van een eventuele pokkenaanslag te beschermen. In de tweede plaats is het beschermend vermogen van het celkweekvaccin, in tegenstelling tot het klassieke pokkenvaccin dat wordt geproduceerd op koeienhuid, nog onvoldoende duidelijk. Op theoretische gronden kan verwacht worden dat er selectie van bepaalde virusdeeltjes plaatsvindt. Hierbij verandert de gemengde viruspopulatie in een populatie waarin andere DNA-structuren kunnen gaan overheersen. Hierdoor is het mogelijk dat juist die virusdeeltjes geselecteerd worden die een minder beschermend effect hebben. Omdat de ziekte pokken niet meer bestaat, is het niet mogelijk om te testen of de celkweekvaccins daadwerkelijk effectief zijn tegen de ziekte pokken bij mensen. Om hiervan toch een zo goed mogelijke indicatie te krijgen wordt gebruik gemaakt van dierproeven. Tenslotte wil ik nog opmerken dat er bij de ontwikkeling van celkweekvaccins belastende dierproeven nodig zijn, om de effectiviteit van het vaccin zo goed mogelijk te kunnen vaststellen. Er wordt hierbij gebruik gemaakt van apen, muizen, konijnen en cavia’s. Met name de apenproeven zijn zeer belastend voor de dieren. Het gaat hier niet meer om een huidinfectie maar om een volledige besmetting met het apenpokkenvirus van de aap. </antwoord>
      <antwoord nummer="8">Ja. Uit wetenschappelijk onderzoek blijkt dat de bijwerkingen van pokkenvaccin worden veroorzaakt doordat levende koepokken als vaccin in de huid worden aangebracht. Dit geldt zowel voor vaccin dat op de runderhuid is gekweekt als voor vaccin dat met behulp van celkweek wordt geproduceerd. Hoewel er nog geen gedegen onderzoek is gedaan naar de bijwerkingen van celkweekvaccin, is het niet te verwachten dat deze sterk verschillen van de bijwerkingen met op de runderhuid gekweekt vaccin. Dit geldt ook voor het risico op hersenvliesontsteking. Ik verbind derhalve op dit moment geen consequenties aan de verboden van de FDA. </antwoord>
      <antwoord nummer="9" voetnoot="1">Nee, hoewel er op dit moment circa 20 miljoen doses beschikbaar zijn gaat het hierbij om een tijdelijke oplossing. Het vaccin uit de huidige voorraad bestaat gedeeltelijk uit vaccin dat in de jaren ’70 is geproduceerd onder de toen geldige normen. Hoewel deugdelijk bewaard is het vaccin gedurende deze tijd toch in sterkte achteruitgegaan. Wanneer het vaccin op dit moment toegepast zou moeten worden geeft dit nog geen problemen. Het is echter te verwachten dat dit vaccin in de toekomst zodanig in sterkte zal afnemen, dat het niet meer gebruikt kan worden voor vaccinatie. Dit deel (5,2 miljoen doses) moet vervangen worden. Daarnaast vind ik het noodzakelijk om ook wat extra vaccin beschikbaar hebben. In de eerste plaats omdat bij vaccinatie een deel van het vaccin verloren gaat. De oorzaak hiervan is de toedieningsmethode. In de tweede plaats omdat mensen uit landen waar onvoldoende vaccin beschikbaar is, mogelijk zullen proberen in Nederland gevaccineerd te worden wanneer de nood hoog is. Het besluit om wel of niet tot preventieve vaccinatie over te gaan is niet van invloed op de noodzaak om voldoende vaccins voor de gehele Nederlandse bevolking in voorraad te houden. Zie voor een nadere uitleg over deze beleidslijn mijn standpunt op het tweede Gezondheidsraadadvies van juni 2002 (POG/ZP 2.296.297) en de antwoorden op de vragen van het lid Van der Vlies <voetnoot nummer="1"/>van 18 februari 2003. </antwoord>
      <antwoord nummer="10">Nee. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="941" documentjaargang="2002-2003">Aanhangsel Handelingen, nr. 941, vergaderjaar 2002–2003.</noot>
      </noten>
   </antwoorden>
</kvr>
