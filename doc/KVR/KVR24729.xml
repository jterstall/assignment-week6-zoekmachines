<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de ministers van Binnenlandse Zaken en Koninkrijksrelaties en van Justitie over de hernieuwde straatterreur in Honselersdijk en een vliegende politiebrigade tegen straatterreur. (Ingezonden 9 december 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24729
</item>
         <item attribuut="Inhoud">Vragen naar aanleiding van het artikel 'Jongerenterreur bij verzorgingstehuis in Honselersdijk. Ouderen durven niet meer naar buiten' in de Telegraaf van 8 december 2005.</item>
         <item attribuut="Rubriek">Criminaliteit en openbare orde (Handhaving openbare orde)</item>
         <item attribuut="Trefwoorden">Jeugdigen Openbare orde en veiligheid</item>
         <item attribuut="Vindplaats">Kamervragen met antwoord 2005-2006, nr. 722, Tweede Kamer</item>
         <item attribuut="Vraagnr_bij_indiening">2050604740</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2006-01-18</item>
         <item attribuut="Datum_indiening">2005-12-09</item>
         <item attribuut="Document-id">KVR24729</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1535" allpagenumbers="1535 1536" vetnummer="2050604740" code="0506tkkvr722" lopendefooter="Tweede Kamer, vergaderjaar 2005–2006, Aanhangsel" filenaam="KVR24729" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="722" onderwerp="" indiendatum="2005-12-9">
         <vrager partij="Groep Wilders" oorsprong="parlement">Wilders</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2006-01-18">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht «Jongerenterreur bij verzorgingstehuis in Honselersdijk. Ouderen durven niet meer naar buiten»? <voetnoot nummer="1"/>
      </vraag>
      <vraag nummer="2">Is het waar dat hangjongeren van Marokkaanse en Nederlandse afkomst voor overlast zorgen bij het wooncomplex voor ouderen, de Hunselaer? Is het waar dat deze jongeren in het openbaar seksueel getinte handelingen verrichten, staan te blowen, hun behoefte op straat doen en de muren bekladden met teksten zoals «Hamas» en «Jihad»? Deelt u de mening dat dit niet aanvaarbaar is en dat hier krachtig tegen moet worden opgetreden? </vraag>
      <vraag nummer="3">Is het waar dat enkele tientallen ouderen inmiddels zo bang zijn geworden voor deze jongeren dat ze de deur niet meer uitdurven dan wel dit alleen nog durven onder begeleiding van dorpsbewoners? Is het waar dat een aantal ouderen overweegt te verhuizen naar veiligere oorden? </vraag>
      <vraag nummer="4" voetnoot="2">Waarom hebben de lokale autoriteiten en politie verzuimd krachtdadig tegen deze straatterreur op te treden? Herinnert u zich mijn Kamervragen van 21 oktober 2004 over eerdere incidenten in Honselersdijk met door Marokkaanse raddraaiers geterroriseerde personen? <voetnoot nummer="2"/>Hoeveel incidenten met hangjongeren en straattereur hebben zich de afgelopen jaren in Honselersdijk voorgedaan en hoe is hiertegen opgetreden? </vraag>
      <vraag nummer="5">Bent u bereid te bevorderen dat het gemeentebestuur, de politie en justitie krachtig zullen optreden tegen genoemde straatterreur door de hangjongeren in Honselersdijk zodat ook de bewoners van het wooncomplex voor ouderen, de Hunselaer, zich weer veilig voelen en zonder angst de deur uit kunnen gaan? Zo ja, op welke wijze zult u dit bevorderen? Zo neen, waarom niet? </vraag>
      <vraag nummer="6">Bent u bereid te overwegen een aparte gespecialiseerde politiedienst – een vliegende brigade tegen straatterreur – in het leven te roepen die wordt aangestuurd door een hiervoor speciaal landelijk aangewezen officier van justitie zodat deze samen met de lokale politie snel, resoluut en effectief optreedt tegen straatterreur, nu blijkt dat dit fenomeen in veel gemeenten in Nederland plaatsvindt, veel burgers er last van hebben en er niet altijd tijdig en resoluut tegen wordt opgetreden? </vraag>
      <noten afkomstig="vraag">
         <noot nummer="1" datum="2005-12-8" bron="De Telegraaf">De Telegraaf, 8 december 2005</noot>
         <noot nummer="2" documenttype="Kamervragen" documentnummer="380" documentjaargang="2004-2005">Aanhangsel Handelingen, nr. 380, vergaderjaar 2004–2005.</noot>
      </noten>
   </vragen>
   <antwoorden aantal="3">
      <antwoord nummer="1">Ja. Echter, de gemeente Westland geeft aan dat er niet zo zeer sprake is van jongerenterreur, maar van hinderlijke overlast. </antwoord>
      <antwoord nummer="2, 3, 4 en 5">Ja, ik herinner mij de door het lid Wilders gestelde vragen van 21 oktober 2004. Het aantal meldkamermeldingen aangaande de totale jeugdoverlast in Honselersdijk in 2005 was 29. Uit informatie van de gemeente Westland blijkt dat het de burgemeester bekend is dat er rondom de Hunselaer sprake is van overlast. Deze overlast bestaat uit het rondhangen van jongeren in speeltuinen, portieken etc, het aanbrengen van graffiti, vervuiling, het plegen van vernielingen en het onheus bejegenen van voorbijgangers en bewoners van de Hunselaer. Het is bij de gemeente Westland niet bekend dat ouderen de deur niet meer uit zouden durven. Het is bij de gemeente Westland ook niet bekend dat een aantal ouderen overweegt te verhuizen. Mij is gebleken dat het bestuur van de gemeente Westland momenteel krachtdadig optreedt tegen de gesignaleerde overlast. Vanaf het eerste begin in september is de politie gestart met het staande houden en registreren van jongeren zowel op de plek van samenscholing als in een iets bredere omgeving. Het optreden van de politie is voor veel jongeren voldoende aanleiding om die omgeving te mijden. Worden jongeren meerdere malen genoteerd in die omgeving en zijn ze te herleiden tot daadwerkelijke deelname aan de groep van overlastgevenden, dan kan dit leiden tot een proces verbaal (is in enkele gevallen ook daadwerkelijk uitgeschreven). Indien nodig wordt tot arrestatie overgegaan. Registratie heeft in een aantal gevallen geleid tot een uitnodiging aan ouders en het betreffende kind om te komen praten op het politiebureau. Daarnaast hebben ambtenaren van de gemeente Westland en de politie naar aanleiding van de klachten overleg gehad met een vertegenwoordiging van de betrokkenen. Tijdens dit overleg is uitgelegd wat er tot dan toe is geconstateerd door gemeente en politie, welke werkwijze wordt gehanteerd om overlast te voorkomen en op welke wijze (direct) gereageerd wordt op binnenkomende meldingen. Geconstateerd is dat de aanwezige bewoners tevreden waren met de wijze waarop werd gecommuniceerd en dat zij begrip hadden voor de wijze van aanpak. Tevens zijn tussen de bewoners en de gemeente Westland een aantal afspraken gemaakt op onder andere het gebied van buurtbeheer en jongerenwerk. Aan de uitvoering van die afspraken wordt momenteel gewerkt. Voor de precieze inhoud van de afspraken en voor verdere details verwijs ik u naar de gemeente Westland, waar Honselersdijk deel van uitmaakt, omdat het hier een lokale aangelegenheid betreft. </antwoord>
      <antwoord nummer="6">De meeste politiekorpsen zijn voldoende in staat deze problematiek zelf aan te pakken. Het idee van een vliegende brigade wordt binnen veel politieregio’s al toegepast: veel korpsen hebben een team op korpsniveau, dat op aanvraag van de districten kan worden ingezet. Om landelijk gericht – en zonodig langdurig – extra capaciteit in te kunnen zetten kennen we de bijstandsregeling. Op grond van deze regeling was bijvoorbeeld de politie inzet tijdens de MKZ-crisis mogelijk. De minister van BZK kan korpsen opdracht geven bijstand te leveren. Het politieveld, het openbaar ministerie en ik achten een extra team op landelijk niveau op dit moment niet nodig. De bestaande regionale regelingen en de landelijke bijstandsregeling voldoen. Kortom, ik zie geen aanleiding om uw voorstel over te nemen. </antwoord>
      <noten afkomstig="antwoord"/>
   </antwoorden>
</kvr>
