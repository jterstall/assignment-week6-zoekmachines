<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ravestein (D66) aan de minister van Volkshuisvesting, Ruimtelijke Ordening en Milieubeheer over glastuinbouw in de Nieuwe Hollandse Waterlinie. (Ingezonden 5 juli 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14154
</item>
         <item attribuut="Inhoud">Is het waar dat besloten is tot uitbreiding van de glastuinbouw in de Bommelerwaard, hoewel dit tegen het vastgestelde ruimtelijk beleid in gaat?</item>
         <item attribuut="Rubriek">Bedrijfsleven en industrie (Vestigingsbeleid) Landbouw (Tuinbouw)</item>
         <item attribuut="Trefwoorden">Tuinbouw Vestigingsbeleid</item>
         <item attribuut="Vindplaats">Kamervragen met antwoord 2000-2001, nr. 1597, Tweede Kamer</item>
         <item attribuut="Vraagnr_bij_indiening">2000113180</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Ravestein</persoon>
         </item>
         <item attribuut="Datum_reaktie">2001-08-17</item>
         <item attribuut="Datum_indiening">2001-07-05</item>
         <item attribuut="Document-id">KVR14154</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3331" allpagenumbers="3331 3332" vetnummer="2000113180" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14154" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1597" onderwerp="" indiendatum="2001-07-5">
         <vrager partij="D66" oorsprong="parlement">Ravestein</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-08-17">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat u hebt besloten, tóch uitbreiding van glastuinbouw in de Bommelerwaard toe te staan? <voetnoot nummer="1"/>
      </vraag>
      <vraag nummer="2">Hoe verhoudt dit besluit zich tot het ruimtelijk beleid met betrekking tot de glastuinbouw dat erop is gericht uitbreiding alleen toe te staan in de glastuinbouwconcentratiegebieden, waartoe de Bommelerwaard niet behoort? </vraag>
      <vraag nummer="3">Is dit besluit niet te karakteriseren als een beloning voor slecht gedrag omdat het is genomen in reactie op de eerdere weigering van de gemeenteraad om een voorbereidingsbesluit te nemen in het kader van afspraken tussen het ministerie en B&amp;W van Zaltbommel over het voorkomen van verdere kassenbouw in het gebied van de Nieuwe Hollandse Waterlinie? </vraag>
      <vraag nummer="4">Hoe is dit besluit te rijmen met de uiterst kritische opmerkingen die u tijdens het Algemeen Overleg met de Tweede Kamer op 20 juni jl. maakte over de besluiten van de gemeente Zaltbommel in deze zaak en de wijze waarop die tot stand zijn gekomen? </vraag>
      <noten afkomstig="vraag">
         <noot nummer="1" datum="2001-06-30" bron="Brabants Dagblad, www.brabantsdagblad.nl , 2 juli jl. De Gelderlander, www.gelderland.nl ">Brabants Dagblad, www.brabantsdagblad.nl , 2 juli jl. De Gelderlander, www.gelderland.nl , 30 juni 2001</noot>
      </noten>
   </vragen>
   <antwoorden aantal="4">
      <antwoord nummer="1">Met Gedeputeerde Staten van Gelderland waren tijdens het bestuurlijk overleg over de Vijfde Nota over de Ruimtelljke Ordening afspraken gemaakt over glastuinbouw in de Bommelerwaard. Deze sloten aan bij eerdere voorstellen die met de gemeente Zaltbommel waren besproken. De voorstellen die met de gemeente Zaltbommel waren besproken waren gericht op aanpassing van het bestemmingsplan om verdere kassenbouw in een deel van de Bommelerwaard te voorkomen. Het ging met name om twee gevoelige gebieden bij Brakel en Poederoijen gelegen nabij de Nieuwe Hollandse Waterlinie. Daartoe zou de gemeente Zaltbommel een voorbereidingsbesluit voorleggen aan de gemeenteraad. Verder zou in concreto afwikkeling van reeds afgegeven bouwvergunningen en daaruit voortvloeiende schadeclaims plaatsvinden. De in deze voorstellen toegestane uitbreiding was zeer beperkt en bevatte een ruimtelijke compensatie voor te schrappen bestemmingsplancapaciteit in de directe invloedssfeer van de Nieuwe Hollandse Waterlinie. Toen de gemeenteraad van Zaltbommel op 13 juni jl. niet instemde met het desbetreffende voorbereidingsbesluit is op 25 juni overleg gepleegd met de provincie Gelderland en de gemeente Zaltbommel. De eerder met de gemeente Zaltbommel besproken voorstellen werden hierbij in principe bevestigd. Daarnaast zou nieuw te bestemmen gebied voor glastuinbouw worden gefaseerd in de tijd. Deze heroverweging zou worden opgenomen in het nieuwe Gelderse streekplan. Inmiddels is gebleken dat een meerderheid van de gemeenteraad van Zaltbommel niet genegen is het gewenste voorbereidingsbesluit te ondersteunen. Ook is onzeker geworden of GS van Gelderland met het voorstel zullen instemmen. Een en ander betekent dat de eerdere voorstellen zijn vervallen. Ik heb daarop besloten voor het westelijk deel van de Bommelerwaard (Brakel/Poederoijen) een aanwijzing in gang te zetten en geen verdere uitbreiding van nieuwe glastuinbouw in de Bommelerwaard toe te staan. </antwoord>
      <antwoord nummer="2">De in het antwoord op vraag 1 beschreven aanpak past in het ruimtelijk beleid voor de glastuinbouw, zoals vastgelegd in deel 1 van de Vijfde Nota over de Ruimtelijke Ordening. </antwoord>
      <antwoord nummer="3">Neen, zie antwoord op vraag 1. </antwoord>
      <antwoord nummer="4">Tijdens het Algemeen Overleg met de Tweede Kamer op 20 juni 2001 heb ik mij kritisch uitgelaten over de houding van het gemeentebestuur van Zaltbommel. Mijn besluit tot het geven van een aanwijzing en om geen verdere uitbreiding van nieuwe glastuinbouw in de Bommelerwaard toe te staan, is in overeenstemming met mijn kritische opmerkingen. </antwoord>
      <noten afkomstig="antwoord"/>
   </antwoorden>
</kvr>
