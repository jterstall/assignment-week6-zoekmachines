<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Heijden en Hirsch Ballin (beiden CDA) over extreem gewelddadige video- en bioscoopfilms (Ingezonden 18 mei 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1571
</item>
         <item attribuut="Rubriek">Communicatie, media en informatievoorziening (Overig)</item>
         <item attribuut="Trefwoorden">Films</item>
         <item attribuut="Vindplaats">Kamervragen met antwoord 1994-1995, nr. 923, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Van der Heijden</persoon>
            <persoon partij="CDA">Hirsch Ballin</persoon>
         </item>
         <item attribuut="Datum_reaktie">1995-06-16</item>
         <item attribuut="Datum_indiening">1995-05-18</item>
         <item attribuut="Document-id">KVR1571</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1885" allpagenumbers="1885 1886" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="923" onderwerp="" indiendatum="1995-05-18">
         <vrager partij="CDA" oorsprong="parlement">Van der Heijden</vrager>
         <vrager partij="CDA" oorsprong="parlement">Hirsch Ballin</vrager>
         <vraagt-aan/>
      </vraagdata>
      <antwoorddata antwoorddatum="1995-06-16">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de minister van de Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Wat is de opbouw en reikwijdte van de Engelse en Duitse wetgeving inzake het verbieden van extreem gewelddadige video- en bioscoopfilms? </vraag>
      <vraag nummer="2">Welke elementen hiervan zijn bruikbaar voor eventuele Nederlandse wetgeving? </vraag>
      <vraag nummer="3">Wat zijn de mogelijkheden in de Nederlandse wetgeving ten aanzien van het strafbaar stellen van het verspreiden en invoeren van extreem gewelddadige video- en bioscoopfilms? </vraag>
      <vraag nummer="4">Maakt artikel 7, derde lid, grondwet slechts regulering van openbare filmvertoningen mogelijk? Hoe ziet u de verhouding tot wetgeving overeenkomstig artikel 7, eerste lid? </vraag>
      <vraag nummer="5">Deelt u de opvatting, dat bij het beoordelen van extreem gewelddadige video- en bioscoopfilms een belangrijke rol is weggelegd voor een onafhankelijke instelling als de Nederlandse filmkeuring? </vraag>
      <vraag nummer="6">Zo ja, dient het takenpakket van de Nederlandse Filmkeuring uitgebreid te worden met het keuren van videofilms? </vraag>
      <noten afkomstig="vraag">
         <noot nummer="1">Zie aanhangsel Handelingen nr. 780, vergaderjaar 1994–1995</noot>
      </noten>
   </vragen>
   <antwoorden aantal="3">
      <antwoord nummer="1">Zowel in Engeland als in Duitsland is er sprake van zelfregulering van film- en video-exploitanten op vrijwillige basis. Sinds 1949 oefent de Freiwillige Selbstkontrolle der Filmwirtschaft toezicht uit op filmvertoningen; in 1912 richtte de Engelse filmindustrie reeds zelf de British Board of Film Censors op. In het Verenigd Koninkrijk worden alle films gekeurd die voor openbare vertoningen bestemd zijn, behalve die in niet-commercie¨le filmhuizen worden gedraaid. Sinds 1985 worden ook alle videofilms door deze censor gekeurd. In de Obscene Publications Act 1959 par. 1 wordt het obscene karakter van een voorwerp aangenomen indien daarvan het effect kan uitgaan: «such as to tend to deprave and corrupt persons who are likely (...) to read, see or hear the matter contained in it». Overtreding van dit zeer ruim verspreidingsverbod van obscene publikaties is strafbaar gesteld. In Duitsland zijn in het Strafgesetzbuch bepalingen opgenomen waarin het vertonen van films met een – kortweg gezegd – extreem gewelddadige inhoud of aanzetten tot zulke gewelddadigheid of tot rassehaat, strafbaar is gesteld. Bovendien is strafbaar het verhuren en verkopen van pornografische films aan jongeren beneden de achttien jaar. In het kader van de jeugdbescherming bestaan bepalingen die het mogelijk maken voor de jeugd schadelijke films, vooral met betrekking tot films die gewelddadigheden, misdaad, oorlogsgeweld of rassehaat verheerlijken, op een index te plaatsen. Met deze bepalingen kan de toegang tot pornografische en gewelddadige films voor jongeren beneden de achttien jaar worden verboden. Het betreft de «Gesetz u¨ber die Verbreitung jugendgefa¨hrdender Schriften» en de «Gesetz zum Schutz der Jugend in der Öffentlichkeit». </antwoord>
      <antwoord nummer="2 t/m 4">In het navolgende moet onderscheiden worden de mogelijkheden tot regulering die de overheid ten dienste staan en de mogelijkheden van zelfregulering. Bioscoopfilms, videocassettes en videospelletjes vallen als meningsuiting onder artikel 7, derde lid, Gw. Het reguleren van vertoningen die toegankelijk zijn voor jeugdigen beneden de zestien jaar ter bescherming van de goede zeden is mogelijk bij formele wet (laatste volzin van artikel 7). Aanknopingspunt voor overheidsingrijpen is, dat het moet gaan om openbare filmvertoningen, vooral met het oog op openbare orde-aspecten. De andere beschermenswaardige belangen zijn die van de jeugdigen en dat van de goede zeden. Met deze belangen is rekening gehouden in de Wet op de filmvertoningen. Artikel 7, eerste lid, Gw. heeft uitsluitend betrekking op de vrijheid van drukpers. Zowel in het eerste als het derde lid wordt evenwel de mogelijkheid van voorafgaand verlof wegens de inhoud van de meningsuiting uitgesloten, behoudens ieders verantwoordelijkheid jegens de wet. Dit voorbehoud is onder meer geconcretiseerd in de strafbepalingen uit het Wetboek van Strafrecht: artikelen 240, 240a en 240b. Op basis van deze artikelen kan repressief – d.w.z. achteraf – worden opgetreden; dit omvat mede inbeslagneming van de in die bepalingen bedoelde voorwerpen (vooral afbeeldingen en gegevensdragers). Steeds zal moeten worden vastgesteld dat het gaat om voorwerpen die onder het bereik van de genoemde strafbepalingen vallen. Tegen deze achtergrond kunnen exploitanten niet worden verplicht hun produkten vooraf aan de overheid ter keuring aan te bieden, voordat zij op de markt worden gebracht. In Nederland is ervoor gekozen het voorleggen van een film aan de filmkeuring niet verplicht voor te schrijven; als daarvan wordt afgezien is de film per definitie niet toegankelijk voor jeugdigen beneden 16 jaar. Wel is het mogelijk dat film- en video-exploitanten in het kader van zelfregulering ervan afzien bepaalde produkten op de markt te brengen. Ook het tot stand brengen van duidelijke en goede produktinformatie is in de eerste plaats een verantwoordelijkheid van de betrokken exploitanten. Deze zelfregulering kan binnen het bestaande wettelijk kader ten aanzien van de verkoop en verhuur van videofilms en -spelletjes niet worden afgedwongen. Zoals toegezegd bij gelegenheid van de beantwoording van de eerdere vragen van het lid van de Tweede Kamer, Van der Heijden, zal de Minister van Justitie mededeling doen van haar onderzoek van de strafbaarstelling van artikel 240a van het Wetboek van Strafrecht. Over de bruikbaarheid van elementen uit buitenlandse wetgeving kan thans nog geen uitspraak worden gedaan, maar deze zullen bij genoemd onderzoek worden betrokken. </antwoord>
      <antwoord nummer="5 en 6">Gezien de huidige wetgeving, waarbij classificatie door de Nederlandse filmkeuring niet verplicht is, luidt het antwoord op deze vragen negatief. Extreem gewelddadige bioscoopfilms worden zelden ter classificatie aangeboden, omdat de importeur/distributeur die zelf kan karakteriseren als film voor «zestien jaar en ouder» en zich op die manier het keuringsloon kan besparen. Ook ten aanzien van videofilms is het probleem niet zozeer de classificatie als wel de toegankelijkheid voor jeugdigen. Over mijn opvattingen dienaangaande verwijs ik u naar de beantwoording van de op de op 7 april 1995 ingediende vragen inzake de videofilm «Faces of Death». Overigens verwacht ik binnenkort de Kamer meer duidelijkheid te kunnen geven over het voornemen van de Minister van Justitie en mijzelf tot ontwikkeling van een nieuw systeem voor classificatie van bioscoopfilms en gekoppeld daaraan een nieuwe Wet op de filmvertoningen. Produkten die niet onder de wet (kunnen) vallen (videofilms, computerspellen etc.) zullen waar mogelijk op grond van een convenant onder de werking van dit nieuwe systeem worden gebracht. </antwoord>
      <noten afkomstig="antwoord"/>
   </antwoorden>
</kvr>
