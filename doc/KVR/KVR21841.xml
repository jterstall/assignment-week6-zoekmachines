<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over overbodigheid uitbreiding van grensoverschrijdende hoogspanningslijnen. (Ingezonden 25 november 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21841
</item>
         <item attribuut="Inhoud">Vragen over bericht over uitlatingen van de Union pour la Coordination du Transport de l'Electricité (UCTE) en onderzoekers van de TU Delft dat transport van stroom over grote afstanden onrendabel is. Met de aanleg van nieuwe 'interconnectiecapaciteit' dreigen miljarden euro's verspild te worden. Uitbreiding van de interconnectiecapaciteit biedt geen oplossing voor het probleem van gebrekkige concurrentie in een aantal EU-landen.</item>
         <item attribuut="Rubriek">Energie, water en grondstoffen (Elektriciteit) Handel en economie (Mededinging) Internationale betrekkingen (Europese Unie)</item>
         <item attribuut="Trefwoorden">Elektriciteit Mededinging</item>
         <item attribuut="Vindplaats">Kamervragen met antwoord 2004-2005, nr. 586, Tweede Kamer</item>
         <item attribuut="Vraagnr_bij_indiening">2040503830</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-12-15</item>
         <item attribuut="Datum_indiening">2004-11-25</item>
         <item attribuut="Document-id">KVR21841</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1231" allpagenumbers="1231 1232" vetnummer="2040503830" code="0405tkkvr586" lopendefooter="Tweede Kamer, vergaderjaar 2004–2005, Aanhangsel" filenaam="KVR21841" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="586" onderwerp="" indiendatum="25november 2004">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="15december 2004">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw reactie op het artikel «Groter Europees stroomnet geldverspilling»? <voetnoot nummer="1"/>
      </vraag>
      <vraag nummer="2">Deelt u de mening van de Union pour la Coordination du Transport de l’Electricité (UCTE) en de onderzoekers van de Technische Universiteit Delft dat transport van stroom over grote afstanden onrendabel is? Zo neen, waarom niet? </vraag>
      <vraag nummer="3">Wat is uw reactie op het feit dat met de aanleg van nieuwe «interconnectiecapaciteit» miljarden euro’s verspild dreigen te worden? Kunt u dit toelichten? </vraag>
      <vraag nummer="4">Deelt u de mening van de Europese Commissie dat in een aantal EU-landen op dit moment geen effectieve concurrentie op de elektriciteitsmarkt is? Zo neen, waarom niet? Geldt dit ook voor Nederland? Zo neen, waarom niet? </vraag>
      <vraag nummer="5">Deelt u de mening dat in dat geval beter de monopolies in de betreffende landen aangepakt kunnen worden? Deelt u tevens de mening dat de uitbreiding van de interconnectiecapaciteit geen oplossing biedt voor het probleem van de gebrekkige concurrentie? Zo neen, waarom niet? Zo ja, wat gaat u doen om meer en betere concurrentie te bewerkstelligen? </vraag>
      <vraag nummer="6">Deelt u de mening van de UCTE dat een interconnectieniveau van 10% niet nodig is en daarnaast ook nauwelijks haalbaar, gezien alle technische en wettelijke barrières? Zo neen, waarom niet? </vraag>
      <vraag nummer="7">Deelt u tevens de mening van de UCTE dat uitbreiding van de interconnectie ook niet leidt tot een betrouwbare stroomvoorziening, aangezien dit leidt tot een toename van kunstmatige handelsstromen die het systeem belasten? Zo neen, waarom niet? </vraag>
      <vraag nummer="8">Wordt naar aanleiding daarvan de kans op stroomuitval groter? Zo neen, waarom niet? Zo ja, wat gaat u doen om deze situatie te voorkomen? </vraag>
      <noten afkomstig="vraag">
         <noot nummer="1" datum="2004-11-23" bron="Het Financieele Dagblad">Het Financieele Dagblad, 23 november 2004</noot>
      </noten>
   </vragen>
   <antwoorden aantal="8">
      <antwoord nummer="1">Het artikel suggereert dat er luchtig grote investeringen worden gedaan zonder na te denken over welke investering het meeste rendement oplevert in termen van publieke doelstellingen als voorzieningszekerheid en liquiditeit. Deze suggestie bestrijd ik. Zie verder mijn antwoord op vraag 3 en het antwoord op vraag 4 van het lid Vendrik. </antwoord>
      <antwoord nummer="2">Ja. </antwoord>
      <antwoord nummer="3">Naar mijn mening is het niet juist dat er miljarden euro’s verspild dreigen te worden. Aan aanleg van nieuwe interconnectiecapaciteit gaat een zorgvuldig besluitvormingsproces vooraf, waarbij het belang van systeemintegriteit én het belang van de eindverbruiker voorop staat. Een nieuwe interconnectie komt er alleen als er, onder andere, een afweging is gemaakt tussen de kosten van de interconnectie enerzijds en de opbrengsten en de toegevoegde waarde ervan op de liquiditeit van de markt en de leveringszekerheid, en de gevolgen ervan op de integriteit van het (internationale) netwerk anderzijds. In Nederland toetst DTe dergelijke investeringen. Investeringen in uitbreiding van interconnectiecapaciteit kan op basis van artikel 31 lid 6 van de Elektriciteitswet 1998 worden betaald uit de inkomsten van de veiling op de interconnecties, opgebracht door marktpartijen, dan wel via artikel 41 derde lid van de Elektriciteitswet 1998 in de tarieven worden berekend. </antwoord>
      <antwoord nummer="4">Ja. </antwoord>
      <antwoord nummer="5">Het opheffen van belemmeringen die een goede concurrentie op de energiemarkt in de weg staan is van groot belang. Die belemmeringen kunnen gelegen zijn in de marktstructuur binnen de landsgrenzen, maar ook in beperkingen voor grensoverschrijdend verkeer. Ik streef ernaar om met de buurlanden op korte termijn tot afspraken te komen om de benutting van de capaciteit op de interconnectoren verder te vergroten, zodat meer import beschikbaar komt voor de markt. Uitbreiding van interconnectiecapaciteit kan eveneens een weg zijn om belemmeringen op te heffen. In de ontwerprichtlijn Voorzieningszekerheid die is bekrachtigd tijdens de Energieraad op 29 november jl. wordt een helder kader geschetst over onder andere gebruik en uitbreiding van interconnecties. U heeft deze week een aparte brief over leveringszekerheid van elektriciteit in Europees perspectief ontvangen, waarin ik uitgebreid hierop ben ingegaan. Uitbreiding van de interconnectie is zoals gezegd niet de enige oplossing op weg naar een concurrerende markt. In sommige lidstaten hebben bedrijven dominante posities, zodat ook andere maatregelen noodzakelijk zijn. Ik wijs erop dat per 1 mei 2004 een pakket maatregelen van de Europese Commissie van kracht is geworden waarmee de effectiviteit van het mededingingsbeleid is vergroot. De Europese Commissie heeft donderdag 9 december jl. bijvoorbeeld de overname van het Portugese gasbedrijf GDP door Energias de Portugal en het Italiaanse Eni verboden. Het is ook aan de lidstaten om de concentratietendens aan te pakken, door bijvoorbeeld het eigen mededingingsinstrumentarium nader te bezien en eventueel te wijzigen, het marktgedrag nauwlettend te monitoren en de transparantie te vergroten. Ook is het terugbrengen van marktaandeel van nationale monopolies een optie, zoals bij het Italiaanse Enel is gebeurd. </antwoord>
      <antwoord nummer="6">Verantwoorde uitbreiding van de interconnectie, is naast een aantal andere maatregelen wel degelijk nodig om uiteindelijk tot een goed werkende Europese elektriciteitsmarkt te komen. Het interconnectieniveau van 10% is destijds als politieke beslissing geponeerd door voormalig Europees Commissaris Energie Palacio. Of tussen lidstaten inderdaad 10% moet komen hangt af van de kosten baten analyse, de gevolgen van de uitbreiding op de liquiditeit van de markt, etc. De doelstelling die hieraan ten grondslag lag is echter nog steeds actueel, namelijk het versterken van de voorzieningszekerheid in Europa. Daartoe is 29 november jl. de Europese richtlijn voorzieningszekerheid aangenomen, een succes onder Nederlands voorzitterschap. De richtlijn bevat een aantal belangrijke bepalingen zoals harmonisatie op het terrein van monitoring door toezichthouders en informatie uitwisseling, integriteit van de netwerken, geen discriminatie bij exportannulering, e.d., juist om technische en wettelijke barrières weg te nemen. Ik verwijs voor een uitgebreide toelichting op deze richtlijn naar de brief leveringszekerheid van elektriciteit in Europees perspectief die u op 14 december jl. heeft ontvangen, waarin een schema is opgenomen waaruit blijkt dat 16 landen van de Europese unie over 10% of meer interconnectiecapaciteit beschikken. </antwoord>
      <antwoord nummer="7">Één van de voorwaarden bij uitbreiding van interconnectiecapaciteit is dat de integriteit van het netwerk niet in gevaar mag komen. Die toets wordt dus vooraf gedaan. De stroomstoring in Italië waaraan wordt gerefereerd, is ontstaan door gebrek aan transparantie en coördinatie tussen de landelijke netbeheerders, en niet door tekortkomingen in het systeem. De Europese markt voor elektriciteit is in een transitieproces. Interconnectiecapaciteit en het daarmee samenhangend onderwerp leveringszekerheid dient te worden benaderd vanuit een Europees perspectief, juist om belasting van het systeem te voorkomen. In de ontwerprichtlijn Voorzieningszekerheid wordt voor verschillende onderwerpen ten aanzien van leveringszekerheid een helder kader gecreëerd, ter voorkoming van problemen in de leveringszekerheid. </antwoord>
      <antwoord nummer="8">We streven naar betere afspraken tussen TSO’s om de balans op het net te kunnen handhaven, ook in crisissituaties. Dit vormt een belangrijk onderdeel van de richtlijn voorzieningszekerheid. Op de korte termijn is tegelijkertijd een aantal initiatieven ontplooid om leveringszekerheid in internationaal transport te vergroten. Dat doen we door concrete afspraken te maken met de buurlanden om de samenwerking tussen de TSO’s en de informatie-uitwisseling tussen TSO’s en regulators te verbeteren. Ik verwijs voor een uitgebreid antwoord op deze vraag naar de eerdergenoemde brief leveringszekerheid van elektriciteit in Europees perspectief. </antwoord>
      <noten afkomstig="antwoord"/>
   </antwoorden>
</kvr>
