<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over donororganen. (Ingezonden 13 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8140
</item>
         <item attribuut="Inhoud">Vragen over daling van het aantal donororganen en het ongebruikt blijven van organen in verband met een tekort aan personeel in ziekenhuizen ten behoeve van uitnameoperaties.</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Orgaandonatie</item>
         <item attribuut="Vindplaats">Kamervragen met antwoord 1998-1999, nr. 291, Tweede Kamer</item>
         <item attribuut="Vraagnr_bij_indiening">2989901620</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">1998-11-09</item>
         <item attribuut="Datum_indiening">1998-10-13</item>
         <item attribuut="Document-id">KVR8140</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="593" allpagenumbers="593 594" vetnummer="2989901620" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8140" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="291" onderwerp="" indiendatum="1998-10-13">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-11-9">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht «dat dit jaar opnieuw het aantal beschikbare organen is gedaald»? <voetnoot nummer="1"/>
      </vraag>
      <vraag nummer="2">Kunt u bevestigen dat de belangrijkste reden is dat «donororganen steeds vaker ongebruikt blijven doordat ziekenhuizen geen tijd of personeel hebben om uitnameoperaties te verrichten bij overleden donoren»? </vraag>
      <vraag nummer="3">Deelt u de opvatting van de directeur van de Nederlandse afdeling van Eurotransplant dat «ziekenhuizen aanzienlijk meer organen zouden kunnen leveren»? Zo neen, waarom niet? </vraag>
      <vraag nummer="4">Bestaan er in alle ziekenhuizen thans protocollen met betrekking tot orgaandonatie? Zo ja, hoe verklaart u dan de constatering van de directeur van Eurotransplant? </vraag>
      <vraag nummer="5">Onderschrijft u de opvatting van genoemde directeur dat sprake is «van een zorgelijke situatie»? Zo ja, welke (beleids)conclusies verbindt u aan dat oordeel? </vraag>
      <noten afkomstig="vraag">
         <noot nummer="1" datum="1998-10-12" bron="Algemeen Dagblad">Algemeen Dagblad, 12 oktober 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De stelling van de medisch directeur van Eurotransplant, zoals weergegeven in het Algemeen Dagblad van 12 oktober 1998, kan ik niet onderschrijven. Het is mij onduidelijk waarop de stelling van dhr. Persijn gebaseerd is. Vanuit de ziekenhuiswereld is, bij monde van professor Tilanus van het Dijkzigt ziekenhuis te Rotterdam, ontkennend gereageerd op het bericht dat uitname van potentiële donororganen niet gebeurt vanwege personeelsgebrek. Naar zijn mening staan de academische ziekenhuizen garant voor het uitnemen van een beschikbaar gekomen donororgaan. Ook dhr. Cohen, algemeen directeur van Eurotransplant, stelt in de Telegraaf van 13 oktober 1998 dat de suggestie dat artsen, door gebrek aan tijd, donororganen niet hebben gebruikt onjuist is. </antwoord>
      <antwoord nummer="3">De vraag of ziekenhuizen meer organen zouden kunnen leveren is niet eenvoudig te beantwoorden. Het beschikbaar komen van donororganen is van veel factoren afhankelijk. Een punt van aandacht is echter wel, zoals uit het onlangs afgeronde Don Quichotonderzoek van de Rijks Universiteit Groningen (dat betrekking had op de periode dat het donorregister nog niet operationeel was) is gebleken, dat artsen niet altijd de nabestaanden toestemming om donatie vragen. Dit blijft nodig, omdat niet iedereen een donorverklaring heeft laten registreren in het Donorregister. De Wet op de orgaandonatie bepaalt dat dan de nabestaanden toestemming kunnen geven. De inspanningen van de overheid zijn er onder andere op gericht artsen te ondersteunen bij deze taak. In het Pro Donorprogramma, een donatie-ondersteunend programma voor de ziekenhuizen, is dat als onderdeel opgenomen. </antwoord>
      <antwoord nummer="4">Sinds 1 maart 1998 zijn ziekenhuizen volgens de Wet op de orgaandonatie (WOD) verplicht om een protocol te voeren en na te zien op de naleving daarvan. Het feit dat er minder donororganen beschikbaar zijn gekomen betekent niet vanzelfsprekend dat binnen de ziekenhuizen het protocol niet gevolgd zou zijn. Verplichte onderdelen van het protocol zijn regels omtrent: – de wijze waarop wordt nagegaan of een overledene in aanmerking komt als donor; – de wijze waarop het donorregister en de nabestaanden worden geraadpleegd; – de melding van een orgaan bij het orgaancentrum; – verslaglegging van de drie hiervoor genoemde onderdelen; – voorlichting in de instelling over het protocol; – indien in een ziekenhuis de mogelijkheid bestaat tot het vaststellen van de hersendood moet het protocol ook de daarvoor geldende regels bevatten. Het protocol geeft de regels over de manier waarop donatieprocedures uitgevoerd moeten worden. Dit houdt echter niet vanzelfsprekend in dat er ook daadwerkelijk donatieprocedures worden uitgevoerd. In december ’97 heb ik alle ziekenhuizen aan aantal exemplaren van het modelprotocol Orgaan-/Weefseldonatie toegestuurd. In september ’98 hebben alle verpleeghuizen een modelprotocol ontvangen dat toegespitst is op de situatie in verpleeghuizen. </antwoord>
      <antwoord nummer="5">Nee, het is nog te vroeg om te spreken van een zorgelijke situatie. Wel vereist de situatie om nauwkeurig gevolgd te worden. Ik wil dan ook het reeds ingezette beleid voortzetten. Zoals ik op 25 juni 1998 aan de Kamer heb geschreven is het beleid de komende jaren gericht op de daadwerkelijke inbedding van de Wet op de orgaandonatie in de gezondheidszorg. Uit verschillende onderzoeken de afgelopen periode is gebleken dat we ons moeten richten op ondersteuning van ziekenhuizen, artsen en verpleegkundigen bij donatieprocedures. Enkele concrete voornemens zijn: – een betere aansturing van transplantatiecoördinatoren; – training en opleiding van ziekenhuispersoneel (d.m.v. het Pro Donorprogramma); – inrichting van regionale orgaanuitnameteams; – voorlichting aan alle betrokken geledingen in ziekenhuizen. </antwoord>
      <noten afkomstig="antwoord"/>
   </antwoorden>
</kvr>
