<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) over een mogelijke cliëntenstop voor huishoudelijk personeel bij de thuiszorginstelling Hameland van Nispenhof. (Ingezonden 2 juni 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7497
</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Thuiszorg</item>
         <item attribuut="Vindplaats">Kamervragen met antwoord 1997-1998, nr. 1531, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-07-15</item>
         <item attribuut="Datum_indiening">1998-06-02</item>
         <item attribuut="Document-id">KVR7497</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3141" allpagenumbers="3141 3142" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7497" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1531" onderwerp="" indiendatum="1998-06-2">
         <vrager partij="SP" oorsprong="parlement">Kant</vrager>
         <vraagt-aan/>
      </vraagdata>
      <antwoorddata antwoorddatum="15 juli 1998), zie ook Aanhangsel Handelingen nr. 1400, vergaderjaar 1997–1998">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat de thuiszorginstelling Hameland van Nispenhof vanaf 20 mei een cliëntenstop voor huishoudelijk personeel heeft ingesteld? <voetnoot nummer="1"/>
      </vraag>
      <vraag nummer="2">Is het aantal cliënten bij deze thuiszorginstelling gestegen met 71% van 1994 tot 1998, terwijl het budget in dezelfde periode is gestegen met 6%? </vraag>
      <vraag nummer="3">Wat zijn de oorzaken van deze forse cliëntengroei? In hoeverre heeft deze groei te maken met een tekort aan verpleeghuisbedden en sneller ontslag uit ziekenhuizen in de regio? </vraag>
      <vraag nummer="4" voetnoot="1">Bent u van mening dat deze thuiszorginstelling ruim voldoende maatregelen heeft genomen om de efficiency te vergroten, de overheadkosten te verlagen, substitutie toe te passen en Melkertbanen in te zetten? Zo ja, bent u dan met de directeur van deze instelling van mening dat de rek eruit is? <voetnoot nummer="1"/>
      </vraag>
      <vraag nummer="5">Vindt u de ingestelde cliëntenstop op huishoudelijke hulp maatschappelijk aanvaardbaar? Zo neen, kunt u een oplossing aangeven? </vraag>
      <noten afkomstig="vraag">
         <noot nummer="1" datum="1998-05-19" bron="Gelders Dagblad">Gelders Dagblad, 19 mei 1998</noot>
      </noten>
   </vragen>
   <antwoorden aantal="5">
      <antwoord nummer="1">Op 20 mei van dit jaar, de dag waarop Thuiszorg Hameland van Nispenhof de cliëntenstop voor huishoudelijke hulp heeft ingesteld, heeft de instelling mij daar schriftelijk van op de hoogte gesteld. </antwoord>
      <antwoord nummer="2">Thuiszorg Hameland van Nispenhof te Terborg is een thuiszorginstelling die tot op heden alleen de producten van de voormalige gezinsverzorging levert. De hulpverlening beperkt zich hierbij tot de producten alphahulp en traditionele hulpverlening (ADL en HDL). Vanaf 1993 is voor de gezinsverzorging een herallocatiebeleid van toepassing. Dit beleid houdt in dat instellingen waarvan de vastgestelde aanvaardbare kosten over enig jaar meer bedragen dan 101% van de normatieve aanvaardbare kosten over dat jaar geconfronteerd worden met herallocatiekortingen. Thuiszorg Hameland van Nispenhof is vanaf 1993 aangemerkt als een zogenaamde high budgetinstelling. Daarom is tot 1997 aan deze instelling een 3% herallocatiekorting opgelegd. Desondanks is ten opzichte van 1994 het budget van de instelling in 1998 met 4,6% toegenomen. Bij Thuiszorg Hameland van Nispenhof is het aantal in zorg genomen cliënten gestegen van 1443 (1994) naar 2399 (1998). Een stijging van 66% , die vooral is gerealiseerd door verhoging van de doorloopsnelheid van cliënten, beperking van het aantal uren per cliëntsituatie en de verhoging van de productiviteit van het uitvoerend personeel. </antwoord>
      <antwoord nummer="3">Daartoe gevraagd, geeft de instelling aan dat de belangrijkste oorzaken van deze groei gelegen zijn in de toegenomen vergrijzing van het werkgebied, een tekort aan verpleeghuisbedden en de oplopende wachtlijsten bij verzorgingshuizen. Daarnaast speelt de verkorting van de ligduur in ziekenhuizen een rol. Voor de vergrijzing van het werkgebied geldt dat hiermee bij het toekennen van de aanvaardbare kosten in principe rekening wordt gehouden. Het aantal ouderen in een werkgebied is namelijk van invloed op de berekening van de zorgzwaarte. Voor de wachtlijsten van verzorgingshuizen geldt dat hiervoor geen uniforme landelijke gegevens beschikbaar zijn. Een relatieve nadelige situatie voor de instelling ten opzichte van andere werkgebieden kan daardoor niet worden vastgesteld. Over de omvang van het tekort aan verpleeghuisbedden kan ik melden dat uit landelijke informatie blijkt dat er sprake is van een relatief tekort aan verpleeghuisbedden in het werkgebied van de instelling. De verkorting van de ligduur in ziekenhuizen is landelijk aan de orde. Een dergelijke beweging levert dan ook geen bijzondere situatie voor de instelling op. </antwoord>
      <antwoord nummer="4">De instelling heeft een gericht beleid gevoerd om de (overhead)kosten te verlagen en de efficiency te verhogen. Voor de zogenaamde melkertbanen geldt dat deze niet in de hulpverlening mogen worden ingezet. Als zodanig zijn deze banen niet van invloed op de omvang van de hulpverlening. De vraag of de rek eruit is, is moeilijk te beantwoorden omdat daartoe relevante informatie ontbreekt. Wel heeft de instelling een positieve reserve aanvaardbare kosten van f 751 043,-, 2% meer dan in de COTG richtlijnen als norm (3% van het budget aanvaardbare kosten) wordt aangehouden. </antwoord>
      <antwoord nummer="5">Vorig jaar is het landelijk budget thuiszorg verhoogd met een bedrag van f 75 miljoen. Dit jaar is f 103 miljoen extra beschikbaar gesteld, een structurele groei van ongeveer 3% ten opzichte van 1997. Desondanks blijven wachtlijsten vanwege de steeds maar toenemende vraag een maatschappelijk actueel gegeven. Hierbij speelt ook de situatie op de arbeidsmarkt een steeds grotere rol. Vooral in het westen van het land blijken de instellingen ontstane en nieuwe vacatures moeilijk te kunnen opvullen. Een cliëntenstop voor huishoudelijke hulp is een uiterste maatregel. Maatschappelijk acht ik het niet aanvaardbaar wanneer deze maatregel rigide zou worden toegepast. Dat is bij Thuiszorg Hameland niet het geval. In crisisgevallen heeft de instelling altijd hulp beschikbaar. Daarnaast hanteert de instelling de wachtlijst zo, dat wachtende cliënten met een hoge urgentie bij voorrang worden geholpen. Betrouwbare gegevens over de vorming en omvang van wachtlijsten in de sector thuiszorg zijn niet beschikbaar. Daarom heb ik tijdens het Algemeen Overleg van 1 mei jl. toegezegd een quick scan uit te voeren. De Landelijke Vereniging voor Thuiszorg is nauw betrokken bij de ontwikkeling van dit meetinstrument. De resultaten van de eerste meting zullen binnenkort beschikbaar zijn. Zoals gemeld in de vijfde voortgangsrapportage thuiszorg worden de resultaten ook naar de Tweede Kamer toegestuurd. Hogere doelmatigheid in de bedrijfsvoering levert eveneens een bijdrage aan de bestrijding van wachtlijsten. Met dezelfde middelen kan dan immers meer zorg worden verstrekt. Medio vorig jaar vond een pilot-onderzoek plaats naar de doelmatigheid van zorgverlening door thuiszorginstellingen. Naar aanleiding van dit onderzoek is in samenwerking met de LVT en BTN een vervolgtraject afgesproken: het uitvoeren van een benchmarkonderzoek bij alle thuiszorginstellingen. Het vervolgtraject is medio april gestart en zal in januari 1999 zijn beëindigd. </antwoord>
      <noten afkomstig="antwoord"/>
   </antwoorden>
</kvr>
