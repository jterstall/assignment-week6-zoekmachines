<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent en Van der Steenhoven (beiden GroenLinks) aan de minister van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat, over het afdwingen van zandwinning. (Ingezonden 16 juni 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12171
</item>
         <item attribuut="Inhoud">Vragen over het starten van een NIMBY-procedure door de provincie Gelderland tegen de gemeente West Maas en Waal ten behoeve van een grootschalige ontzanding (de zogenaamde F3b-locatie).</item>
         <item attribuut="Rubriek">Energie, water en grondstoffen (Grondstoffen) Ruimtelijke ordening en infrastructuur (Overig) Staats- en bestuursrecht (Gemeenten)</item>
         <item attribuut="Trefwoorden">Gelderland Gemeenten Ontgrondingen Bestuursrechtelijke sancties Ruimtelijke ordening</item>
         <item attribuut="Vindplaats">Kamervragen met antwoord 1999-2000, nr. 1697, Tweede Kamer</item>
         <item attribuut="Vraagnr_bij_indiening">2990012620</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2000-08-22</item>
         <item attribuut="Datum_indiening">2000-06-16</item>
         <item attribuut="Document-id">KVR12171</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3823" allpagenumbers="3823 3824" vetnummer="2990012620" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12171" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1697" onderwerp="" indiendatum="2000-06-16">
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat,</vraagt-aan>
      </vraagdata>
      <antwoorddata antwoorddatum="2000-08-22">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is de provincie Gelderland een NIMBY-procedure gestart tegen de gemeente West Maas en Waal, ten behoeve van een grootschalige ontzanding (de zgn. F3b-locatie)? <voetnoot nummer="1"/>
      </vraag>
      <vraag nummer="2">Wat is de rol van het ministerie van Verkeer en Waterstaat geweest bij de totstandkoming van het besluit tot het starten van een NIMBY-procedure? Is en zo ja hoe is de minister van Volkshuisvesting, Ruimtelijke Ordening en Milieubeheer betrokken bij dit besluit? </vraag>
      <vraag nummer="3">Heeft de staatssecretaris er bij de provincie op aangedrongen om, in overeenstemming met het advies van de commissie-Brokx, een dergelijke procedure te beginnen? Waarom? </vraag>
      <vraag nummer="4">Is het waar dat de staatssecretaris heeft afgesproken de provincie Gelderland te «ondersteunen bij de voorbereiding van de NIMBY-procedure» (citaat afkomstig uit de brief van 2 maart 2000 aan de NVTB, uw kenmerk HKW/AKO-4118) en dat deze voorbereiding inmiddels is gestart? Waarom is besloten tot deze ondersteuning en wat is de precieze aard en inhoud hiervan? </vraag>
      <vraag nummer="5">Welke kosten zijn naar verwachting verbonden aan deze NIMBY-procedure, voor zowel rijk, provincie als gemeente? Staan deze kosten in verhouding tot het nagestreefde doel? </vraag>
      <vraag nummer="6">Vindt u de ontstane (bestuurlijke) situatie met betrekking tot de zandwinning voldoende aanleiding om de artikelen 40 en 41 WRO toe te passen? Zijn deze NIMBY-artikelen niet exclusief in het leven geroepen voor «vastgelopen procedures»? Is daarvan sprake, gezien het feit dat de «ontzander» Nederzand, niet in beroep is gegaan tegen het bestemmingsplan Buitengebied West Maas en Waal? </vraag>
      <vraag nummer="7">Hoe beoordeelt u de urgentie van zandwinning in West Maas en Waal? Welke inspanningen zijn sinds 1992 verricht ter ontwikkeling van alternatieven voor (binnendijkse) zandwinning, zoals hergebruik van secundair zand, zand uit bagger of uit puinbrekers? </vraag>
      <vraag nummer="8">Hoe verhoudt de aanhoudende inzet van de staatssecretaris voor zandwinning in West Maas en Waal zich tot het staand beleid van het ministerie van Verkeer en Waterstaat om zand in eerste instantie buitendijks in de uiterwaarden te winnen, mede met het oog op de rivierverruiming ten behoeve van de veiligheid voor omwonenden, en tot het voornemen van het kabinet om op termijn, in het kader van de fiscale vergroening, een heffing in te stellen op het gebruik van primaire grondstoffen? </vraag>
      <noten afkomstig="vraag">
         <noot nummer="1" datum="2000-06-2" bron="Zie onder meer Binnenlands Bestuur">Zie onder meer Binnenlands Bestuur, 2 juni 2000</noot>
      </noten>
   </vragen>
   <antwoorden aantal="8">
      <antwoord nummer="1">Ja, de provincie Gelderland heeft, door gebruik te maken van art. 40 en 41 van de Wet op de Ruimtelijke Ordening, de z.g. NIMBY-procedure gestart voor het zandwinproject in de gemeente West Maas en Waal, de zgn. F3b-locatie. Het gaat hierbij om winning van beton- en metselzand. </antwoord>
      <antwoord nummer="2">Als staatssecretaris van Verkeer en Waterstaat ben ik primair verantwoordelijk voor het landelijk beleid voor de bouwgrondstoffenvoorziening: zand, grind, klei etc. en de vervangende bouwgrondstoffen. Dit beleid is zowel gericht op zo zuinig mogelijk zijn met bouwgrondstoffen (hoogwaardig gebruik, hergebruik, toepassing vernieuwbare grondstoffen etc.) alsook op het tijdig een voldoende aandeel oppervlaktedelfstoffen kunnen winnen uit Nederlandse bodem ten behoeve van de bouw (zie ook structuurschema Oppervlaktedelfstoffen, Tweede Kamer 1995–1996, 23 635, nr. 18). Vanuit deze verantwoordelijkheid heb ik in februari jl. overleg gevoerd met de verantwoordelijke Gelderse Gedeputeerde. Na het uitkomen van het advies van de heer Brokx heb ik bij de provincie Gelderland er op aangedrongen om, conform dat advies, de NIMBY-procedure voor zandwinproject F3b toe te passen. Een en ander is in lijn met vigerend kabinetsbeleid en door de Afdeling Bestuursrechtspraak van de Raad van State gesanctioneerde besluiten zoals de WRO-aanwijzing van de provincie aan de gemeente voor het project en de ontgrondingsvergunning. In dit verband maak ik u tevens attent op mijn brief aan de Vaste Commissie voor V&amp;W in de Tweede Kamer (HKW/AKO 4394 van 2 maart 2000). Met deze brief ontving de Vaste Commissie mijn brief aan het Nederlands Verbond van Toeleveranciers in de Bouw (NVTB) waarin ik aangeef op korte termijn een dreigend tekort aan beton- en metselzand te voorzien (dit is de brief als bedoeld in vraag 4). De minister van VROM was op de hoogte van mijn mening over het dreigend tekort aan beton- en metselzand, maar was niet betrokken bij het besluit van de provincie Gelderland tot het starten van de NIMBY-procedure. </antwoord>
      <antwoord nummer="3">Zie antwoord op vraag 2. </antwoord>
      <antwoord nummer="4">Het is juist dat ik met de provincie Gelderland heb afgesproken de provincie te ondersteunen bij de voorbereiding van de NIMBY-procedure. Reden hiervan is het gebrek aan ervaring met deze procedure. De ondersteuning behelst juridische ondersteuning, namelijk het geven van een second opinion bij het voorbereiden van maatregelen op basis van de NIMBY-procedure. </antwoord>
      <antwoord nummer="5">Wegens het ontbreken van ervaringsgegevens achten de minister van VROM en ik het niet verantwoord om een schatting te maken van de kosten die rijk, provincie en gemeente zullen maken bij de toepassing van NIMBY op de zandwinlocatie F3b. Wel staat vast dat deze kosten zeer bescheiden zijn in vergelijking met de kosten van de tot op heden voor dit zandwinproject doorlopen procedures. Zeker indien de gemeente zou besluiten mee te werken aan de NIMBY-procedure, is dit een relatief goedkope procedure, aangezien deze minder stappen bevat dan de reguliere publiekrechtelijke procedures. Of de kosten van de toepassing van NIMBY in verhouding staan tot het nagestreefde doel, maakt deel uit van het besluit om NIMBY toe te passen. Daarbij wordt beargumenteerd dat de toepassing van dit interventie-instrument gerechtvaardigd is, zie ook de antwoorden op de vragen 3 en 6. </antwoord>
      <antwoord nummer="6">In zijn advies constateert de heer Brokx, dat er een groot belang is bij het spoedig kunnen ontzanden en dat hier sprake is van een vastgelopen situatie. Gedeputeerde staten van Gelderland hebben hun bestuurlijke verantwoordelijkheid genomen door de NIMBY-procedure toe te passen. Het feit dat de ontzander geen bedenkingen indiende bij het College van Gedeputeerde Staten tegen het bestemmingsplan van de gemeente West Maas en Waal, doet hier niet aan af. Zoals bekend is, ging men ervan uit dat Gedeputeerde Staten dat plan niet zouden goedkeuren. Gedeputeerde Staten onthielden inderdaad hun goedkeuring aan het plan, maar namen hun besluit een dag te laat. Dit maakte de situatie van de impasse niet minder ernstig. </antwoord>
      <antwoord nummer="7">Zoals blijkt uit mijn brief van de NVTB, als genoemd in het antwoord op vraag 3, kan het tekort aan beton- en metselzand binnen enkele jaren oplopen tot circa 10 mln ton per jaar, uitgaande van een geprognostiseerde winningsbehoefte van circa 22 mln ton/jaar. Sinds 1992 is veel onderzoek verricht naar mogelijke alternatieven voor beton- en metselzandwinning uit landlocaties. Sinds 1997 is deze inspanning nog versterkt. Toen is besloten, in gezamenlijk overleg met bedrijfsleven, rijk en provincies een Implementatieplan alternatieven winning beton- en metselzand op te stellen, het zgn. PIA-project. Uit een recent (tussen)rapport blijkt dat de alternatieven, op dit moment althans, nauwelijks perspectief bieden. Zo blijkt dat het toepassen van de fijne fracties uit gebroken puin als beton- en metselzand met name om economische redenen nog niet haalbaar is. Voor beton- en metselzand uit baggerspecie worden praktisch geen mogelijkheden voorzien. Ook winning van beton- en metselzand uit het Nederlands deel van de Noordzee is niet, althans nog niet, haalbaar omdat nog niet grofzandvoorkomens zijn aangetoond waaruit dit zou kunnen. Het onderzoek c.a. wordt met kracht voortgezet. Op verzoek van de minister van VROM en mij heeft de Rijksuniversiteit van Groningen begin 2000 nagegaan of er op middellange termijn alternatieven zijn voor – onder andere – de traditionele winning van beton- en metselzand. De conclusies hierover bieden geen uitweg voor de kortetermijnproblematiek van de productie van beton- en metselzand. </antwoord>
      <antwoord nummer="8">Het is geen «staand» beleid om beton- en metselzand uit de uiterwaarden te winnen. In het kader van de studie Ruimte voor Rijntakken wordt dit voorgesteld als maatregel voor rivierverruiming ten behoeve van het beperken van de kans op overstromingen. De tijdige bouwgrondstoffenvoorziening vereist een zo spoedig mogelijk operationeel worden van de F3b-winlocatie; eventuele buitendijkse winning in het kader van rivierverruiming als alternatief voor F3b is onvoldoende tijdig in verband met de nog te doorlopen besluitvormingsprocedures. In bijlage 13 van de Miljoenennota 2000 kondigde het kabinet een belasting aan op in Nederland gewonnen en geïmporteerde oppervlaktedelfstoffen. Tevens werd nog nader onderzoek naar milieu, economische en Europees-rechtelijke aspecten aangekondigd. Zoals is gemeld in de brief van 6 juni 2000 van de staatssecretaris van Financiën aan de Tweede Kamer (27 177, nr. 1) acht het kabinet een zorgvuldige bestudering van het recent gereedgekomen onderzoek inzake milieu en economische zaken noodzakelijk alvorens tot een nadere standpuntbepaling te komen. </antwoord>
      <noten afkomstig="antwoord"/>
   </antwoorden>
</kvr>
