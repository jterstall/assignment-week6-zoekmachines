<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over gedetineerden in Ruandese gevangenissen. (Ingezonden 9 februari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2608
</item>
         <item attribuut="Inhoud">Betreft de situatie in Ruandese gevangenissen en de stand van zaken en het verloop van de rechtspraak in Rwanda.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden Rwanda</item>
         <item attribuut="Vindplaats">Kamervragen met antwoord 1995-1996, nr. 661, Tweede Kamer</item>
         <item attribuut="Afkomstig_van">Ontwikkelingssamenwerking (OSW)</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1996-02-27</item>
         <item attribuut="Datum_indiening">1996-02-09</item>
         <item attribuut="Document-id">KVR2608</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1339" allpagenumbers="1339 1340" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="661" onderwerp="" indiendatum="1996-02-9">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1996-02-27">
         <antwoorder functie="minister" ministerie="Ontwikkelingssamenwerking">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Zijn cijfers bekend over het aantal gedetineerden in Ruandese gevangenissen en over het aantal gedetineerden, dat de afgelopen maanden (sinds begin november vorig jaar) is omgekomen in Ruandese gevangenissen? </vraag>
      <vraag nummer="2">Houdt het tempo van de uitbreiding van de opvangcapaciteit de groei van het aantal gedetineerden bij? </vraag>
      <vraag nummer="3">Wordt de Ruandese regering op enige wijze door de internationale gemeenschap bijgestaan in de menswaardige opvang van de gedetineerden? Zo ja, hoe? Zo neen, wilt u zich nogmaals ervoor inspannen dat dit gebeurt? </vraag>
      <vraag nummer="4">Hoe beoordeelt u de stand van zaken en het verloop van de rechtspraak in Rwanda? Zijn inmiddels (voldoende) magistraten benoemd? Worden verdachten nu daadwerkelijk berecht? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Volgens cijfers van het Internationale Comite´ van het Rode Kruis (ICRC) telt Rwanda medio februari 1996 bijna 65 900 gevangenen. Deze verblijven in 263 detentiecentra. Bijna 47 400 van de gedetineerden verblijft in een van de 14 gevangenissen (72%). De overige 18 500 gevangenen verblijven in politiecellen en andere tijdelijke detentiecentra, zoals de zogeheten «cachots communaux». Sinds juli 1994 zijn 2400 gedetineerden overleden. Het sterftecijfer is door verbetering van de medische zorg, sanitatie en voedseldistributie aanzienlijk verlaagd, ondanks de voortschrijdende overbevolking in de gevangenissen. In de periode november–december 1995 heeft het ICRC 56 sterfgevallen geregistreerd. </antwoord>
      <antwoord nummer="2">Nee. De totale opvangcapaciteit in Rwanda bedroeg tot november vorig jaar ongeveer 12 000 gedetineerden. Op dat moment telde het land er al meer dan 55 000. In november 1995 is het nieuwe detentiecentrum van Nsinda in gebruik genomen, met een capaciteit van 5000 gedetineerden. Deze gevangenis is gebouwd met financie¨le steun van Nederland en de VS. Tegelijkertijd is de opvangcapaciteit van een aantal gevangenissen, zoals Gitarama, Relima en Nyanza, uitgebreid. Deze maatregelen zijn rechter onvoldoende om gelijke tred te houden met het ritme van arrestaties in Rwanda. Maandelijks worden gemiddeld 3000 nieuwe verdachten gearresteerd. </antwoord>
      <antwoord nummer="3">Het ICRC heeft al in een vroeg stadium de aandacht gevestigd op de situatie in de gevangenissen. Al in maart vorig jaar bleken deze overvol te zijn, en was er geen zicht op de spoedige berechting van de verdachten of het bee¨indigen van de arrestaties van verdachten van deelname aan de volkenmoord. Het ICRC heeft steeds bijgedragen aan een menswaardige opvang door middel van water- en voedseldistributies en medische zorg. De overbevolking in de gevangenissen heeft geleid tot een humanitaire noodsituatie. Om deze reden heb ik medio vorig jaar 2 miljoen dollar toegezegd voor de uitbreiding van de opvangcapaciteit. Het ICRC en UNDP hebben hiermee het nieuwe detentiecentrum in Nsinda, ten oosten van Kigali, gebouwd. De Rwandese regering heeft een interministerie¨le commissie inzake het gevangeniswezen ingesteld. Deze heeft aanbevolen zeven tijdelijke detentiecentra in te richten. De Rwandese regering financiert een deel van de kosten van de bouw en inrichting hiervan met de Nederlandse bijdragen aan het UNDP Trust Fund. Voorts heeft Nederland programma’s van Unicef gefinancierd voor de bouw van het kinderdetentiecentrum Gitagata voor de opvang van minderjarige gevangenen. Nederland is het enige land dat op relatief grote schaal bijdraagt aan de oplossing van de detentieproblematiek in de Rwandese gevangenissen. De VS heeft, tezamen met Nederland, bijgedragen aan de bouw van het detentiecentrum in Nsinda. Hoewel Nederland tijdens verschillende internationale overlegfora steeds heeft gewezen op de humanitaire noodzaak van de uitbreiding van de detentiecapaciteit, achten andere westerse landen een bijdrage aan het Rwandese gevangeniswezen niet opportuun. Nederland zal stelselmatig aandacht blijven vragen voor de humanitaire noodsituatie in de gevangenissen. </antwoord>
      <antwoord nummer="4" voetnoot="1">Het justitie¨le apparaat was na de volkenmoord van april 1994 geheel ontredderd. Na de installatie van de nieuwe regering in juli 1994 bleken er weinig magistraten over te zijn. De meesten van hen waren of vermoord, of gevlucht. Tegen deze achtergrond verloopt de wederopbouw van het rechtsstelsel in Rwanda begrijpelijk traag. Toch zijn er tekenen van vooruitgang. Verscheidene landen, waaronder Belgie¨, Duitsland, de Verenigde Staten en Nederland steunen de wederopbouw van het Rwandese rechtsstelsel met financie¨le middelen en de bijstand van deskundigen. Met behulp van VN-instellingen en NGO’s worden onderzoeksrechters en griffiers opgeleid. Recentelijk werd het Hooggerechtshof opgericht. Dit is begonnen met een herziening van het justitie¨le systeem teneinde dit effectiever en efficie¨nter te maken. Ook arrestatie- en detentieprocedures worden bezien. De Rwandese regering is zich ervan bewust dat het onmogelijk zal zijn de ruim 65 000 verdachten te berechten via het traditionele rechtssysteem. Zij onderzoekt daarom alternatieve methodes, zoals traditionele volksgerechten en waarheidscommissies. Met mijn brief van 14 november 1995 berichtte ik u reeds over de conferentie «Genocide, Accountability and Impunity», die handelde over alternatieve strafrechtpleging <voetnoot nummer="1"/>. Op 17 februari kondigde de Rwandese premier Rwigema aan dat volksjury’s, samengesteld door burgers, vanaf eind april met de berechting van de verdachten zullen beginnen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 727" documentnummer="20">Kamerstuk 23 727, nr. 20</noot>
      </noten>
   </antwoorden>
</kvr>
