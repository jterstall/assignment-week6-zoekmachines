<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen (CDA), Van Oven (PvdA) en Rijpstra (VVD) over de asielstatus van een Bosnische Serviër. (Ingezonden 27 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6935
</item>
         <item attribuut="Inhoud">Vragen over een Bosnische Serviër die op grond van een valse identiteit (hij deed zich voor als Moslim) in Nederland een verblijfsstatus heeft gekregen.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1997-1998, nr. 1088, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Verhagen</persoon>
            <persoon partij="PvdA">Van Oven</persoon>
            <persoon partij="VVD">Rijpstra</persoon>
         </item>
         <item attribuut="Datum_reaktie">1998-04-15</item>
         <item attribuut="Datum_indiening">1998-03-27</item>
         <item attribuut="Document-id">KVR6935</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2229" allpagenumbers="2229 2230" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6935" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1088" onderwerp="" indiendatum="1998-03-27">
         <vrager partij="CDA" oorsprong="parlement">Verhagen</vrager>
         <vrager partij="PvdA" oorsprong="parlement">Van Oven</vrager>
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="1998-04-15">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van de uitzending 2 Vandaag van 25 maart jl. over een Bosnische Serviër die zich als Moslim heeft uitgegeven om in Nederland aanspraak te kunnen maken op een asielstatus? </vraag>
      <vraag nummer="2">Bent u op de hoogte van het feit dat betrokkene op basis van een valse identiteit in Nederland een verblijfsstatus heeft gekregen? </vraag>
      <vraag nummer="3">Hebben andere asielzoekers in het asielzoekerscentrum waar hij verbleef bij Justitie melding gemaakt van hun ernstige twijfels over zijn achtergrond, mede gebaseerd op zijn Servische accent? Zo ja, wat is met deze informatie gedaan? </vraag>
      <vraag nummer="4">Acht u de aan het licht gekomen feiten reden op korte termijn de status in te trekken? </vraag>
      <vraag nummer="5">Bent u, los van een heroverweging van de status van betrokkene vanwege zijn valse gegevensverstrekking, voornemens de verblijfsstatus in te trekken zodra hij zijn gevangenisstraf heeft uitgezeten? </vraag>
      <vraag nummer="6">Is het voorbeeld in deze televisie-uitzending een geïsoleerd geval of zijn er redenen aan te nemen dat, met name in de periode vóór het akkoord van Dayton, waarin zonder een grondige inhoudelijke toets van het vluchtverhaal statussen aan Bosniërs werden verstrekt, misbruik is gemaakt van de asielprocedure? </vraag>
      <vraag nummer="7">Wat gaat u ondernemen om te onderzoeken of in meer gevallen misbruik is gemaakt van de ruimhartige opvang van Bosnische asielzoekers in de periode tot de sluiting van het akkoord van Dayton? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Tot het moment van de uitzending beschikte de IND niet over concrete aanwijzingen dat betrokkene op basis van een valse identiteit in Nederland een verblijfsstatus heeft gekregen. Navraag bij de betrokken diensten heeft uitgewezen dat ten tijde van de behandeling van deze aanvraag geen concrete aanwijzingen bestonden dat betrokkene zich bediende van een valse identiteit. Overigens, ook al waren er in dit geval concrete aanknopingspunten geweest voor nader onderzoek ten tijde van de behandeling van het asielverzoek, dan nog moet er op worden gewezen dat de feitelijke onderzoeksmogelijkheden toentertijd zeer beperkt waren vanwege de situatie in voormalig Joegoslavië. Op dat moment was er daar immers sprake van grootschalige gewelddadigheden. Hoe moeilijk het is om achter de ware toedracht te komen, blijkt ook wel uit de zaak van 2 Vandaag. Men heeft maandenlang onderzoek verricht, waarbij de mogelijkheden tot onderzoek in het voormalig Joegoslavië aanzienlijk beter waren dan op het moment dat op de aanvraag moest worden beslist. </antwoord>
      <antwoord nummer="4 en 5">De dag na de uitzending van 2 Vandaag is het dossier van betrokkene opnieuw ter hand genomen en zijn acties gestart, teneinde de status van betrokkene in te trekken. Dezerzijds zal, uiteraard met inachtneming van de gebruikelijke procedurele waarborgen voor de betrokkene, alles in het werk worden gesteld om deze procedure zo snel als mogelijk is af te wikkelen. </antwoord>
      <antwoord nummer="6 en 7">Misbruik van de asielprocedure valt in het algemeen nooit helemaal uit te sluiten. Daar waar misbruik wordt geconstateerd, heeft dit uiteraard consequenties voor betrokkene. Er zullen echter wel eerst concrete aanwijzingen aanwezig moeten zijn om ook daadwerkelijk over te kunnen gaan tot maatregelen in een individueel geval. Ik beschik vooralsnog niet over indicaties als zouden er zich meer gevallen hebben voorgedaan dan de zaak die onderwerp was van de door u aangehaalde uitzending van 2 Vandaag. Mochten er meer zaken als deze bij de IND worden gemeld, dan zal uiteraard worden gehandeld zoals in de onderhavige zaak is gebeurd. Ik wil evenwel benadrukken dat het mogelijk is zonder concrete aanknopingspunten nadere acties te nemen. Ik zie ook geen aanleiding alle zaken die zijn behandeld voor de sluiting van het akkoord van Dayton wederom te doen onderzoeken of daarin mogelijk sprake is geweest van met dit geval vergelijkbaar misbruik. </antwoord>
      <noten afkomstig="antwoord"/>
   </antwoorden>
</kvr>
