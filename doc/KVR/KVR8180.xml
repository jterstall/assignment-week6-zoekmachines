<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van de Camp en Wijn (beiden CDA) aan de minister van Volksgezondheid, Welzijn en Sport over een anti-rook campagne van de Stivoro. (Ingezonden 16 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8180
</item>
         <item attribuut="Inhoud">Betreft subsidiëring en effect van campagne van Stichting Volksgezondheid en Roken (Stivoro).</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Preventieve gezondheidszorg Tabak</item>
         <item attribuut="Vindplaats">Kamervragen met antwoord 1998-1999, nr. 327, Tweede Kamer</item>
         <item attribuut="Vraagnr_bij_indiening">2989901740</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Van de Camp</persoon>
            <persoon partij="CDA">Wijn</persoon>
         </item>
         <item attribuut="Datum_reaktie">1998-11-13</item>
         <item attribuut="Datum_indiening">1998-10-16</item>
         <item attribuut="Document-id">KVR8180</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="665" allpagenumbers="665 666" vetnummer="2989901740" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8180" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="327" onderwerp="" indiendatum="1998-10-16">
         <vrager partij="CDA" oorsprong="parlement">Van de Camp</vrager>
         <vrager partij="CDA" oorsprong="parlement">Wijn</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-11-13">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kent u de serie televisiespots: «...maar ik rook niet» van de Stichting Volksgezondheid en Roken (Stivoro)? </vraag>
      <vraag nummer="2">Wordt de Stivoro door de overheid gesubsidieerd? Zo ja, welke voorwaarden zijn daaraan verbonden? </vraag>
      <vraag nummer="3">Hoe beoordeelt u de inhoud van de bedoelde tv-spotjes, mede in relatie tot de doelstellingen van de SIRE-campagne «De maatschappij, dat ben jij»? </vraag>
      <vraag nummer="4">Realiseert u zich dat ook (jonge) kinderen kennis kunnen nemen van de inhoud van deze tv-spotjes? Welke effecten kunnen hiervan uitgaan op het gedrag van deze kinderen, afgezien van het wellicht niet beginnen, dan wel het stoppen met roken? </vraag>
      <vraag nummer="5">Bent u van mening dat doel en middel in deze tv-spotjes nog in een evenwichtige verhouding tot elkaar staan? </vraag>
      <vraag nummer="6">Bent u bereid maatregelen te nemen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">STIVORO ontvangt jaarlijks subsidie van het ministerie van Volksgezondheid, Welzijn en Sport ten behoeve van onder meer een campagne via de massamedia tegen het beginnen met roken door jongeren. Dit is een onderdeel van het tabaksontmoedigingsbeleid van de regering, zoals verwoord in de Tabaksnota die in het najaar van 1996 met de Tweede Kamer is besproken (kamerstukken II, 1995–1996, 24 743, nrs. 1–14). Op deze subsidie zijn, net zoals op andere subsidies vanuit mijn departement, tot 1 januari a.s. de Algemene Subsidiebepalingen voor Gesubsidieerde Instellingen van toepassing, waarna de Kaderwet volksgezondheidsssubsidies, het Besluit volksgezondheidssubsidies en de Subsidieregeling volksgezondheid in werking treden. </antwoord>
      <antwoord nummer="3">Het doel van de campagne is de onrustbarende stijging van het aantal rokers onder de jeugd in de leeftijdsgroep 12–16 jaar tot staan te brengen. Dat is geheel in overeenstemming met de subsidieverlening. De inhoud van de televisiespotjes is bewust prikkelend en heeft de bedoeling het imago van niet-roken in de ogen van jongeren te verhogen. Door het humoristische karakter van de spotjes zie ik geen tegenstelling met de bedoelingen van de SIRE-campagne. Dit laatste is een initiatief van de reclamebranche zelf, waarmee de overheid formeel geen bemoeienis heeft. lk onderschrijf de SIRE-campagne overigens van ganser harte. </antwoord>
      <antwoord nummer="4">Voordat de campagne van start ging, heeft uitvoerig prétest-onderzoek plaatsgevonden naar de meest effectieve aanpak en mogelijke onwenselijke neveneffecten. Om eventuele misverstanden bij jonge kinderen te voorkòmen, worden twee van de drie televisiespots uitgezonden nà 20.00 uur, een tijdstip waarop de contactfrequentie met de doelgroep jongeren hoger ligt. Daarnaast vindt sinds de start van de campagne zogenaamd «tracking»-onderzoek plaats. Uit de voornoemde onderzoeken blijkt dat het merendeel van de onderzochte jongeren het gebruik van humor en verrassing in de spotjes positief waardeert en de boodschap («Je kunt ook stoer zijn zonder te roken.») begrijpt, terwijl de spotjes geen aanleiding geven het getoonde ongewenste gedrag na te doen. </antwoord>
      <antwoord nummer="5 en 6">Ik ben van mening dat het belangrijke doel van tabakspreventie krachtige (campagne)middelen rechtvaardigt. Inmiddels is in de praktijk gebleken dat de op het eerste gezicht misschien niet direct voor de hand liggende aanpak aanspreekt bij de doelgroep en dat de campagne in korte tijd een hoge bekendheid heeft verworven. Jongeren tussen 12 en 16 jaar vinden de campagne leuk (circa 70%) en humoristisch (ongeveer 60%), zo blijkt uit een recent NIPO-onderzoek (n=600). Daaruit komt ook naar voren dat de campagne nu al zeer bekend is onder deze groep (circa 90%) en goed wordt begrepen. Dergelijke effecten waren het oogmerk van en hebben destijds de doorslag gegeven bij de overwegingen van de campagnemakers inzake de te kiezen benadering. Op 6 november jl. heeft de Reclamecode Commissie de door een aantal klagers geuite bezwaren afgewezen. </antwoord>
      <noten afkomstig="antwoord"/>
   </antwoorden>
</kvr>
