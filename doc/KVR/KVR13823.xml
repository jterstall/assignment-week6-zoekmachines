<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Ross-van Dorp (beiden CDA) aan de minister van Volksgezondheid, Welzijn en Sport over het overlijden van een meisje door een overdosis verdovingsmiddel in een Utrechtse abortuskliniek. (Ingezonden 15 mei 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13823
</item>
         <item attribuut="Inhoud">Vragen over het functioneren van de abortuskliniek en van de Inspectie voor de Gezondheidszorg terzake.</item>
         <item attribuut="Rubriek">Gezondheidszorg (Overig) Gezondheidszorg (Zorginstellingen)</item>
         <item attribuut="Trefwoorden">Abortus Intramurale gezondheidszorg</item>
         <item attribuut="Vindplaats">Kamervragen met antwoord 2000-2001, nr. 1313, Tweede Kamer</item>
         <item attribuut="Vraagnr_bij_indiening">2000110670</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Ross-van Dorp</persoon>
         </item>
         <item attribuut="Datum_reaktie">2001-06-12</item>
         <item attribuut="Datum_indiening">2001-05-15</item>
         <item attribuut="Document-id">KVR13823</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2743" allpagenumbers="2743 2744" vetnummer="2000110670" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13823" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1313" onderwerp="" indiendatum="2001-05-15">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Ross-van Dorp</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-06-12">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kunt u het bericht bevestigen dat een 17-jarig meisje in een Utrechtse abortuskliniek is overleden als gevolg van een overdosis verdovingsmiddel? <voetnoot nummer="1"/>
      </vraag>
      <vraag nummer="2">Heeft eerder ook een andere vrouw in dezelfde kliniek een overdosis verdovingsmiddel toegediend gekregen? </vraag>
      <vraag nummer="3">Zijn in gevallen, zoals de onderhavige, instellingen (wettelijk) verplicht deze bij de Inspectie voor de Gezondheidszorg te melden, en is dat in casu ook gebeurd? </vraag>
      <vraag nummer="4" voetnoot="2">Is het waar dat het Provinciaal Patienten Platform Utrecht al een rapport met klachten over de onderhavige kliniek bij de Inspectie voor de Gezondheidszorg heeft neergelegd? <voetnoot nummer="2"/>Zo ja, welke actie heeft de Inspectie ondernomen nadat zij op de hoogte was gesteld van deze klachten? </vraag>
      <vraag nummer="5">Moet op grond van het bericht worden vastgesteld dat de Inspectie voor de Gezondheidszorg eerst in actie is gekomen, nadat de kwestie bij haar was aangemeld door het Openbaar Ministerie? </vraag>
      <vraag nummer="6">Moet worden vastgesteld dat door de Inspectie voor de Gezondheidszorg niet direct adequaat actie is ondernomen nadat zij bekend was met de klachten, dan wel nadat het eerste geval zich had voorgedaan? Zo neen, waarom niet? </vraag>
      <vraag nummer="7">Had bij een eerder adequaat ingrijpen van de zijde van de Inspectie de overdosis verdovingsmiddel bij het 17-jarig meisje c.q. bij «de andere vrouw» voorkomen kunnen worden? Wilt u uw antwoord motiveren? </vraag>
      <vraag nummer="8">Kunt u verklaren hoe het anders mogelijk is dat tot tweemaal toe in dezelfde kliniek een overdosis verdovingsmiddel wordt toegediend? </vraag>
      <vraag nummer="9">Hoe is de omgang met verdovingsmiddelen in de gezondheidszorg in het algemeen en in abortusklinieken in het bijzonder thans geregeld? Bestaat hiervoor een protocol en zo ja, op welke wijze wordt de naleving daarvan gecontroleerd? </vraag>
      <vraag nummer="10">Kunt u garanderen dat de Inspectie thans voldoende voor haar takenpakket is toegerust? Zo neen, welke (beleids)conclusies worden daaraan door u verbonden? </vraag>
      <noten afkomstig="vraag">
         <noot nummer="1" datum="2001-05-11" bron="Algemeen Dagblad">Algemeen Dagblad, 11 mei 2001</noot>
         <noot nummer="2" datum="2001-05-11" bron="Radio M">Radio M, 11 mei 2001</noot>
      </noten>
   </vragen>
   <antwoorden aantal="10">
      <antwoord nummer="1">Helaas is inderdaad een 17-jarige vrouw overleden aan de gevolgen van een overdosis lidocaïne, een middel voor lokale verdoving, toegediend in een Utrechtse abortuskliniek. De vrouw is voor behandeling overgebracht naar het Universitair Medisch Centrum Utrecht alwaar zij na enige dagen is overleden aan de complicaties ten gevolge van deze overdosis. </antwoord>
      <antwoord nummer="2">Ja, de vrouw die voorafgaande aan de 17-jarige vrouw is behandeld kreeg ook een overdosis lidocaïne toegediend. Zij is eveneens voor behandeling naar het Universitair Medisch Centrum Utrecht gebracht. Gelukkig was zij na enige dagen weer zodanig hersteld dat zij naar huis kon. </antwoord>
      <antwoord nummer="3">Alhoewel instellingen niet wettelijk verplicht zijn om calamiteiten te melden aan de Inspectie voor de Gezondheidszorg is het gebruikelijk om dit bij ernstige calamiteiten als de onderhavige wel te doen. De instelling heeft daags na het gebeurde melding hiervan gedaan bij de Inspectie voor de Gezondheidszorg. </antwoord>
      <antwoord nummer="4">Het Provinciaal Patiënten Platform Utrecht heeft in december 2000 een zogenoemd signaleringsrapport met klachten van patiënten en de behandeling daarvan door de kliniek, aan de Inspectie voor de Gezondheidszorg toegestuurd. Sinds oktober 2000 was evenwel, naar aanleiding van klachten van een ex-medewerker, reeds sprake van verhoogde bemoeienis met de kliniek door de Inspectie van de Gezondheidszorg. Teneinde dit signaleringsrapport te kunnen betrekken bij haar werkzaamheden ten aanzien van de kliniek heeft de Inspectie, die op de hoogte was van de komst van dit rapport, tijdens haar regulier overleg op 18 november 2000 met voornoemd Platform aangedrongen op spoedige verschijning van betreffend rapport. Overigens bevatte dit rapport geen zaken waarvan de Inspectie niet reeds op de hoogte was. </antwoord>
      <antwoord nummer="5">Nee. Zoals uit het antwoord op vraag 4 blijkt had de Inspectie voor de Gezondheidszorg al geruime tijd intensieve bemoeienis met de kliniek. Na de melding van betreffende calamiteiten heeft de Inspectie voor de Gezondheidszorg de kliniek het dringende advies gegeven om contact op te nemen met de Officier van Justitie. </antwoord>
      <antwoord nummer="6">Nee, integendeel. Op 10 oktober 2000 reeds, naar aanleiding van de eerder vermelde klacht van een ex-medewerker en nog voor het uitkomen van het signaleringsrapport van het Provinciaal Patiënten Platform Utrecht, heeft de Inspectie voor de Gezondheidszorg een uitgebreid bezoek met inspecteurs van uiteenlopende disciplines aan de kliniek gebracht. Tijdens dit bezoek is het totale proces van zorgverlening geëvalueerd. Op basis van de bevindingen hiervan zijn met de kliniek afspraken gemaakt ter verbetering van de systematiek in de zorgverlening met de bedoeling de kwaliteit van de zorg te verbeteren. De Inspectie heeft de daarbij gebruikelijke vervolgafspraken met de kliniek gemaakt, welke afspraken nog steeds liepen op het moment van de noodlottige gebeurtenis. </antwoord>
      <antwoord nummer="7">Nee, nog afgezien van de vraag of de Inspectie voor de Gezondheidszorg dergelijke fouten kan voorkomen, betrof het twee achtereenvolgende patiënten waarvan de melding aan de Inspectie de volgende dag heeft plaatsgevonden. In de tijd gezien was interventie van de Inspectie uitgesloten. Volledigheidshalve, de Inspectie voor de Gezondheidszorg kan toezien op de naleving van vigerende wet- en regelgeving en zorgvuldigheidseisen zoals vastgelegd in protocollen. Correcte naleving daarvan in het individuele geval behoort tot de competentie van de instelling. </antwoord>
      <antwoord nummer="8">Uit het onderzoek van de Inspectie van de Gezondheidszorg is gebleken dat de apotheker abusievelijk ampullen heeft geleverd met een tien maal zo hoge dosis lidocaïne als gebruikelijk. Door onvoldoende controle is dit behalve aan de aandacht van de apotheker in beide gevallen ook aan de aandacht ontsnapt van de verpleegkundige, die de injectiespuit heeft klaargezet, en van de arts die de injectie heeft toegediend. </antwoord>
      <antwoord nummer="9">Voor het toedienen van lidocaïne, niet zijnde een morfinepreparaat, gelden de zorgvuldigheidseisen die binnen een instelling in protocollen voor het toedienen van medicijnen in het algemeen worden vastgelegd. Daarin worden de vereiste bekwaamheid en bevoegdheid van de betrokken hulpverleners vermeld en ook de zorgvuldigheidseisen voor de te volgen procedure van het handelen. De directie van de instelling dient te bewaken dat dit proces naar behoren verloopt. Een abortuskliniek verschilt hierin niet van een andere instelling op het gebied van de gezondheidszorg. In het Handboek voor de abortushulpverlening, een uitgave van het Nederlands Genootschap van Abortusartsen, is een paragraaf opgenomen over de toepassing van enkele lokale verdovingsmiddelen. </antwoord>
      <antwoord nummer="10">De inspectie heeft mijn inziens in het onderhavige geval adequaat gehandeld. </antwoord>
      <noten afkomstig="antwoord"/>
   </antwoorden>
</kvr>
