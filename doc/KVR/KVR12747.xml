<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijke (RPF/GPV) aan de staatssecretaris van Binnenlandse Zaken en Koninkrijksrelaties en de minister van Volkshuisvesting, Ruimtelijke Ordening en Milieubeheer over het ongeval bij het Belgische bedrijf Kronos. (Ingezonden 25 oktober 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12747
</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Criminaliteit en openbare orde (Rampenpreventie en -bestrijding) Milieu (Afvalverwerking) Milieu (Gevaarlijke stoffen)</item>
         <item attribuut="Trefwoorden">Afvalverwerking Gevaarlijke afvalstoffen Grensregio's Ongevallen Rampenbestrijding</item>
         <item attribuut="Vindplaats">Kamervragen met antwoord 2000-2001, nr. 364, Tweede Kamer</item>
         <item attribuut="Vraagnr_bij_indiening">2000101570</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="RPF">Van Dijke</persoon>
         </item>
         <item attribuut="Datum_reaktie">2000-12-08</item>
         <item attribuut="Datum_indiening">2000-10-25</item>
         <item attribuut="Document-id">KVR12747</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="753" allpagenumbers="753 754" vetnummer="2000101570" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12747" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="364" onderwerp="" indiendatum="2000-10-25">
         <vrager partij="RPF" oorsprong="parlement">Van Dijke</vrager>
         <vraagt-aan>de staatssecretaris van Binnenlandse Zaken en Koninkrijksrelaties en de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="8 december 2000), zie ook Aanhangsel Handelingen nr. 283, vergaderjaar 2000–2001">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het ongeval dat heeft plaatsgevonden bij het Belgische bedrijf Kronos (Evergem, nabij de grens met Nederland)? <voetnoot nummer="1"/>
      </vraag>
      <vraag nummer="2">Kunt u aangeven op welke wijze en binnen welke termijnen de grensoverschrijdende alarmering heeft plaatsgevonden? </vraag>
      <vraag nummer="3">Deelt u het oordeel dat deze grensoverschrijdende alarmering ernstig tekort heeft geschoten? </vraag>
      <vraag nummer="4" voetnoot="2">Kunt u aangeven of vergelijkbare tekortkomingen eerder zijn voorgekomen of dat deze gebeurtenissen als een incident moet worden gezien? <voetnoot nummer="2"/>
      </vraag>
      <vraag nummer="5">Wijkt de situatie voor wat betreft de grensoverschrijdende alarmering in de grensregio van Zeeuws-Vlaanderen in ongunstige zin af van wat elders langs de grens met België de praktijk is? </vraag>
      <vraag nummer="6">Deelt u het oordeel dat, gelet op de regelmaat waarmee gevaarlijke situaties ontstaan en waarbij sprake is van gebrekkige grensoverschrijdende alarmering, dit op een hoger niveau dan op regionaal niveau aan de orde moet worden gesteld? Bent u voornemens uw ambtgenoten in België over deze ramp en eerdere incidenten aan te spreken? </vraag>
      <vraag nummer="7">Indien niet, waarom niet? Op welke wijze wilt u in deze zaken dan structureel verbetering bewerkstelligen? Indien wel, wilt u de Kamer dan informeren over de uitkomsten van het ministerieel overleg? </vraag>
      <vraag nummer="8">Zijn u strafbare feiten bekend rondom de afvalverwijdering van Kronos en, zo ja, welke? Is daartegen opgetreden en zo ja, op welke wijze? </vraag>
      <noten afkomstig="vraag">
         <noot nummer="3"/>
         <noot nummer="1" datum="2000-10-24" bron="Zie bericht in onder andere de PZC van">Zie bericht in onder andere de PZC van, 24 oktober 2000</noot>
         <noot nummer="2">Burgemeester Lonnik van Sas van Gent meldt in het genoemde persbericht dat nu de vierde maal binnen twee jaar de grensoverschrijdende alarmering zodanig te kort schiet dat de melding pas binnen kwam nadat het gevaar was geweken</noot>
         <noot nummer="3" titel="bedenkelijke reputatie">In het in noot 1 genoemde bericht wordt eveneens melding gemaakt van de «bedenkelijke reputatie» op het gebied van naleving van milieuvoorschriften van Falco, het bedrijf dat de afvalverwijdering van Kronos verzorgt</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het ongeval vond op 23 oktober jl. plaats rond 11.00 uur. Om 11.22 uur werd in België fase 3 van het rampenplan afgekondigd, hetgeen betekent dat de gouverneur van de provincie Oost-Vlaanderen verantwoordelijk is voor de coördinatie van de hulpverlening en dat in Gent een coördinatiecentrum wordt ingericht. Een half uur later werd het meld- en informatiecentrum (MIC) van de Regiopolitie Zeeland door de politie van Gent geïnformeerd. Daarbij werd meegedeeld dat er geen onmiddellijk gevaar voor de inwoners van Zeeland was. Dit MIC informeerde vervolgens de alarmcentrale van de regionale brandweer en het kabinet van de commissaris van de Koningin. In een daarop volgend overleg tussen medewerkers van de Regionale Brandweer en van het kabinet van de commissaris van de Koningin werd afgesproken dat vanuit de Regionale Brandweer onder meer de burgemeesters van Sas van Gent, Axel en Terneuzen zouden worden geïnformeerd en dat door de regionale brandweer aan de Nederlandse kant van de grens metingen zouden worden verricht. Ruim een half uur later werd vanuit de Regionale Brandweer contact met de burgemeester van Sas van Gent gelegd. Overigens was de burgemeester toen al langs andere weg op de hoogte gesteld. Het crisiscentrum in Gent heeft ruim een uur nadat dit crisisteam werd ingericht en enkele malen nadien contact gehad met het kabinet van de commissaris van de Koningin. Daar de gevolgen van het ongeval beperkt bleven tot een deel van de Belgische gemeente Evergem richtte het crisisteam zijn aandacht en activiteiten primair op de inwoners van dit bedreigde gebied alsmede op de bestrijding van het ongeval. Er bestond aanvankelijk onduidelijkheid over eventuele gevaren voor de volksgezondheid. De twee Vlaamse omroepen werden door de autoriteiten verschillend geïnformeerd over de plaatsen aan de Belgische kant van de grens waar ramen en deuren moesten worden gesloten en derhalve weken hun mededelingen daarover aan de Belgische bevolking van elkaar af. Om 13.09 uur werd na metingen door de regionale brandweer bevestigd dat er op Nederlands grondgebied geen gevaar voor de volksgezondheid was. </antwoord>
      <antwoord nummer="3">In 1990 en 1992 zijn over de bestuurlijke informatie-uitwisseling afspraken gemaakt in de Eerste Aanvullende Overeenkomst met België inzake wederzijdse bijstandverlening bij het bestrijden van rampen en ongevallen respectievelijk in de onder meer door de commissaris van de Koningin in Zeeland en de gouverneur van Oost-Vlaanderen gesloten bijstandovereenkomst. Die informatie-uitwisseling dient ingevolge deze overeenkomsten plaats te vinden zodra een ramp- of ongevalsgebeurtenis ter kennis van de provinciegouverneur of de commissaris van de Koningin is gekomen. De informatie-uitwisseling tussen beiden heeft echter niet direct plaatsgevonden. </antwoord>
      <antwoord nummer="4">Er waren eerder enkele andere incidenten in de Gentse kanaalzone, waarbij een en ander niet goed is gecommuniceerd. Met de commissaris van de Koningin in de provincie Zeeland en de burgemeester van Sas van Gent ben ik van mening dat deze incidenten het belang van een verbetering van de grensoverschrijdende samenwerking op het terrein van openbare orde en veiligheid aangeven. </antwoord>
      <antwoord nummer="5">De ervaringen die de provincie Noord-Brabant met de grensoverschrijdende informatievoorziening heeft opgedaan, zijn in het algemeen gunstig. In het Belgische Visé, even ten zuiden van Limburg, is in de zomer van dit jaar een goederentrein met chemicaliën ontspoord. Er zijn geen gevaarlijke stoffen vrijgekomen en derhalve bestond er geen gevaar voor grensoverschrijdende effecten voor de volksgezondheid. Door interpretatieverschillen inzake de wederzijdse informatieplicht (in dit geval door de provincie Luik aan de provincie Limburg) is de informatievoorziening toen niet optimaal verlopen. </antwoord>
      <antwoord nummer="6 en 7">In de praktijk verloopt de informatieverstrekking niet altijd goed. Er zijn en worden initiatieven genomen om dit te verbeteren. Zo hebben de provincies Noord-Brabant, Zeeland, Antwerpen, West-Vlaanderen en Oost-Vlaanderen een regeling getroffen die voorziet in de (door)melding binnen het eigen land op provinciaal en regionaal niveau van incidenten met – eventueel – grensoverschrijdende gevolgen. Voorts is er een regeling inzake de melding van calamiteiten via de rechtstreekse telefoonlijn tussen de alarmcentrale van de Regionale Brandweer Westelijk Noord-Brabant te Roosendaal en de alarmcentrale te Antwerpen. Binnen de EU-regio Maas-Rijn, waarvan onder meer de Nederlandse en Belgische provincie Limburg en de provincie Luik deel uitmaken, is onlangs afgesproken dat de meldingsprocedures zullen worden geëvalueerd en vaker zullen worden beoefend. De commissaris van de Koningin in Zeeland heeft dit najaar met de gouverneurs van Oost-Vlaanderen en West-Vlaanderen werkplannen ondertekend waarin is bepaald hoe de grensoverschrijdende samenwerking op het terrein van de rampenbestrijding zal worden verbeterd. Een van de onderwerpen is de totstandkoming van een snellere procedure van informeren en alarmeren tussen bestuurders aan beide zijden van de grens. Vanzelfsprekend is ook een snelle alarmering en informatieverstrekking op het operationele niveau van belang. Gemaakte en nog te maken afspraken moeten worden verinnerlijkt. Ik verwijs naar het antwoord op vraag 2 van de door de leden Wagenaar, Schoenmakers en De Cloe gestelde vragen over hetzelfde onderwerp en de daarin vermelde initiatieven. </antwoord>
      <antwoord nummer="8">Neen. </antwoord>
      <noten afkomstig="antwoord"/>
   </antwoorden>
</kvr>
