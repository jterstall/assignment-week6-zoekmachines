<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over het Tabaksontmoedigingsbeleid. (Ingezonden 2 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6715
</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Preventieve gezondheidszorg Tabak</item>
         <item attribuut="Vindplaats">Kamervragen met antwoord 1997-1998, nr. 891, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1998-03-16</item>
         <item attribuut="Datum_indiening">1998-03-02</item>
         <item attribuut="Document-id">KVR6715</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1827" allpagenumbers="1827 1828" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6715" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="891" onderwerp="" indiendatum="1998-03-2">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1998-03-16">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de maatregelen die u heeft aangekondigd in de nota Tabaksontmoedigingsbeleid van 28 mei 1996? <voetnoot nummer="1"/>
      </vraag>
      <vraag nummer="2">In de notitie Tabaksontmoedigingsbeleid heeft u aangekondigd dat u ter bescherming van de niet-roker en vanuit het oogpunt van rechtsgelijkheid de reikwijdte van de rookverbodsbepalingen zou uitbreiden. Wat is de huidige stand van zaken bij de effectuering van deze toezegging? </vraag>
      <vraag nummer="3">In de Tabakswet wordt een sanctie richting beheerders van openbare gebouwen opgenomen ten behoeve van de handhaving van het rookverbod. Op welke termijn wordt de Tabakswet in deze zin gewijzigd? </vraag>
      <vraag nummer="4">Om welke reden laat de effectuering van de door het Kabinet aangekondigde en door de Tweede Kamer breed gesteunde maatregelen in het kader van het tabaksontmoedigingsbeleid zo lang op zich wachten? </vraag>
      <vraag nummer="5">In hoeverre bent u nagegaan welke juridische mogelijkheden er zijn om het rookverbod uit te breiden tot de voor het publiek toegankelijke ruimten van bedrijven met een publieksfunctie, zoals treinen, postkantoren, bankfilialen, etc. Wat was daarvan de uitkomst? </vraag>
      <vraag nummer="6">Is het u bekend welk deel van de bedrijven maatregelen heeft getroffen ter bescherming van de niet-rokers? Zo ja, om welke maatregelen gaat het? In welk percentage van de bedrijven is een rookverbod ingevoerd? </vraag>
      <vraag nummer="7">Geven de getroffen maatregelen ter bescherming van de niet-roker op de werkplek u aanleiding om het beleid bij te stellen? Zo ja, hoe? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Deze toezegging zal worden geëffectueerd in het komende Voorstel van wet tot wijziging van de Tabakswet. Het is mijn voornemen om in de wet vast te leggen dat de niet-roker aanspraak kan maken op een rookvrije werkplek. </antwoord>
      <antwoord nummer="3">Ik streef ernaar voornoemd wijzigingsvoorstel vóór Pasen in de ministerraad te doen agenderen. Na de kabinetsbesluitvorming zal het voor advies aan de Raad van State worden voorgelegd. Ik hoop dat de parlementaire behandeling kan plaatsvinden in het najaar van 1998. </antwoord>
      <antwoord nummer="4">De kabinetsnota «Tabaksontmoedigingsbeleid» (inclusief mijn toezeggingen tijdens het uitgebreide overleg daarover met de Tweede Kamer, alsmede de consequenties van de moties ter zake) behelst in totaal meer dan 50 initiatieven, voornemens, projecten en maatregelen. Een deel daarvan moet zijn beslag krijgen via een wijziging van de Tabakswet. Over deze wijziging is een maatschappelijke consultatieronde gehouden. Daarnaast speelde vorig jaar de intensieve discussie omtrent de EU-richtlijn tabaksreclamebeperking. Al dit werk, en óók het gehele alcoholmatigingsbeleid, moet worden gedaan door slechts een paar medewerkers op mijn departement. Toch is het tabaksontmoedigingsbeleid volop in beweging en zijn veel maatregelen al gerealiseerd. Kortheidshalve mag ik verwijzen naar mijn komend antwoord op de vraag van de Tweede Kamer over het nieuwe tabaksactieplan (zie schriftelijke vragenronde over de infectieziektenbestrijding, het preventiebeleid en de jeugdgezondheidszorg). Daar heb ik uitgebreid verslag gedaan van de stand van zaken bij de implementatie van de zeven clusters van beleidsinstrumenten van het tabaksontmoedigingsbeleid. </antwoord>
      <antwoord nummer="5">Juridisch zou het op zich mogelijk zijn het rookverbod uit te breiden tot de voor het publiek toegankelijke ruimten van bedrijven met een publieksfunctie, zoals treinen, postkantoren, bankfilialen et cetera. Desalniettemin zal ik niet voorstellen daartoe in de Tabakswet een grondslag voor een algemene maatregel van bestuur op te nemen. Ik streef tezamen met de Minister van Economische Zaken namelijk naar het tot stand brengen van een convenant (ter bescherming van de niet-roker) met de betrokken sectoren van het bedrijfsleven. Deze zaak dient naar het oordeel van het kabinet primair in handen van het betrokken bedrijfsleven te worden gelegd, indien men er althans blijk van geeft met verantwoorde oplossingen te komen. Ik vind bijvoorbeeld dat de KLM in deze het goede voorbeeld geeft door (praktisch) alle vluchten rookvrij te maken. </antwoord>
      <antwoord nummer="6">Neen, momenteel heb ik daar geen goede informatie noch betrouwbare cijfers over. De arbeidsinspectie van het ministerie van Sociale Zaken en Werkgelegenheid heeft kortgeleden hiernaar een monitoring-project uitgevoerd. De uitkomsten van dit onderzoek zijn ultimo maart 1998 te verwachten. </antwoord>
      <antwoord nummer="7">Ik zal voorstellen om in voornoemd wijzigingsvoorstel Tabakswet een grondslag voor een algemene maatregel van bestuur op te nemen, opdat werkgevers kunnen worden verplicht zodanige maatregelen te treffen dat werknemers in staat worden gesteld hun werkzaamheden te verrichten zonder daarbij hinder of overlast van roken door anderen te ondervinden. </antwoord>
      <noten afkomstig="antwoord"/>
   </antwoorden>
</kvr>
