<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het campagneteam alcoholpreventie bij het NIGZ. (Ingezonden 4 juni 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15847
</item>
         <item attribuut="Inhoud">De directie van het NIGZ zoekt intensieve samenwerking met de alcoholbranche, mede om de publiekscampagne ter preventie van overmatig alcohol te financieren. Het campagneteam alcoholpreventie bij het NIGZ is opgestapt, omdat hun onafhankelijkheid in het geding is.</item>
         <item attribuut="Rubriek">Consument (Overig) Welzijn (Verslavingszorg)</item>
         <item attribuut="Trefwoorden">Alcoholgebruik</item>
         <item attribuut="Vindplaats">Kamervragen met antwoord 2001-2002, nr. 1303, Tweede Kamer</item>
         <item attribuut="Vraagnr_bij_indiening">2010211010</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-06-20</item>
         <item attribuut="Datum_indiening">2002-06-04</item>
         <item attribuut="Document-id">KVR15847</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2755" allpagenumbers="2755 2756" vetnummer="2010211010" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15847" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1303" onderwerp="" indiendatum="2002-06-4">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-06-20">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u vernomen dat het gehele campagneteam alcoholpreventie bij het Nationaal Instituut voor Gezondheidsbevordering en Ziektepreventie (NIGZ) is opgestapt? <voetnoot nummer="1"/>Zo ja, was u al eerder bekend dat leden van het campagneteam van plan waren te stoppen, van wie een aantal ook al eerder is opgestapt vanwege onvrede met het beleid? </vraag>
      <vraag nummer="2">Is het waar dat de directie van het NIGZ intensieve samenwerking zoekt met de alcoholbranche, samen met de horeca en productenorganisaties, een platform heeft opgericht en het aannemen van financiën van de branche voor campagnes niet uitsluit? </vraag>
      <vraag nummer="3">Deelt u de mening dat publiekscampagnes ter preventie van overmatig alcoholgebruik qua inhoud en financiën ten principale onafhankelijk dienen te zijn en te blijven van de alcoholbranche? </vraag>
      <vraag nummer="4">Waarom bent u niet eerder opgetreden, gezien het feit dat de campagnes alcoholpreventie van het NIGZ voor 100% door u gesubsidieerd worden, en gezien het feit dat mensen vanuit diverse ministeries, waaronder VWS, in de begeleidingscommissie zitten? </vraag>
      <vraag nummer="5">Gaat u het NIGZ opdracht geven een nieuw campagneteam op te zetten? Zo ja, gaat u voorwaarden stellen omtrent de onafhankelijkheid van de campagne, zowel financieel als inhoudelijk, ten opzichte van de branche? Zo neen, waar gaat u deze dan onderbrengen? </vraag>
      <vraag nummer="6">Wat gaat u doen om de deskundigheid niet verloren te laten gaan? Denkt u hierbij bijvoorbeeld aan het onderbrengen van de campagne bij Defacto of de stichting alcoholpreventie, mede gezien het vertrek van deskundigen naar deze organisaties? </vraag>
      <noten afkomstig="vraag">
         <noot nummer="1" datum="2002-05-31" bron="Twee Vandaag">Twee Vandaag, 31 mei 2002</noot>
      </noten>
   </vragen>
   <antwoorden aantal="6">
      <antwoord nummer="1">Het NIGZ heeft mijn medewerker die belast is met de aansturing van de alcoholcampagne, de afgelopen vijf maanden geïnformeerd over de ontslagaanvragen van diverse NIGZ-medewerkers betrokken bij de alcoholvoorlichting. Het gaat om drie van de vier vaste medewerkers van het campagneteam alcoholpreventie, één van de vier medewerkers van de Alcoholinfolijn en de part-time alcoholonderzoeker. Dat in een periode van vijf maanden een belangrijk deel van de NIGZ-medewerkers betrokken bij de alcoholcampagne is opgestapt, was derhalve bij VWS bekend. </antwoord>
      <antwoord nummer="2">De directeur van het NIGZ neemt deel aan het zogenaamde Directeurenoverleg Alcohol (DOA). Het DOA is een informeel overleg van de Directeur Preventie en Openbare Gezondheidszorg van VWS met enkele directeuren van het belanghebbende bedrijfsleven, zoals Heineken Nederland, Bacardi Martini Nederland, Koninklijk Horeca Nederland, het Centraal Bureau Levensmiddelenhandel en het NOC*NSF (namens de alcoholverstrekkende sportkantines). In dit overleg is begin 2002 gediscussieerd over een gezamenlijke aanpak van drankmisbruik door jongeren. Naar aanleiding van deze discussie heeft de directeur van Koninklijk Horeca Nederland, samen met de directeur van Bacardi Martini Nederland en het NIGZ, een notitie opgesteld over de mogelijkheden tot samenwerking en de eventuele oprichting van een platform Alcohol en Jeugd. In deze notitie is geen financiële paragraaf opgenomen. </antwoord>
      <antwoord nummer="3">Ik deel de mening dat publiekscampagnes ter preventie van overmatig alcoholgebruik onafhankelijk van het belanghebbende bedrijfsleven uitgevoerd dienen te worden. De directeur van het NIGZ heeft desgevraagd onlangs bevestigd dat hij bij de publiekscampagnes géén samenwerking met het belanghebbende bedrijfsleven zoekt noch wenst. Publiek-private samenwerking is naar mijn mening onder voorwaarden wèl mogelijk bij voorlichtingsprojecten gericht op verstrekkers (in de horeca en de detailhandel), bij bepaalde lokale preventieprojecten en bij de publieksvoorlichting over rijden onder invloed. Dergelijke voorlichtingsprojecten worden op dit moment ook uitgevoerd. </antwoord>
      <antwoord nummer="4">ZONMw zorgt in mijn opdracht voor financiering en kwaliteitsbewaking van de alcoholpreventiecampagne. Er is de afgelopen maanden meermalen overleg geweest over de toekomst van de alcoholcampagne, zowel met de secretaris van het Programma Preventie van ZONMw, als met het verantwoordelijke afdelingshoofd bij het NIGZ. Bovendien is over de nu ontstane situatie tweemaal gesproken in de begeleidingscommissie van de alcoholpreventiecampagne. Afgesproken is dat het NIGZ komt met een plan voor extra kwaliteitsbewaking de komende tijd. In dit kader komt er een netwerk van alcoholdeskundigen die inhoudelijk kijken naar de concept-voorlichtingsmiddelen. </antwoord>
      <antwoord nummer="5">Het NIGZ zal alle in 2002 geplande campagne-onderdelen volgens afspraak vervullen. De inhoudelijke deskundigheid zal op korte termijn worden aangevuld door NIGZ-personeel en door externe alcoholdeskundigen. In het door ZONMw goedgekeurde campagneplan is, evenals vorige jaren, geen samenwerking met het belanghebbende bedrijfsleven opgenomen. </antwoord>
      <antwoord nummer="6">Bij vertrek van personeel is er vaak een verlies van deskundigheid en ervaring bij de oude werkgever. Overhevelen van de campagne naar de nieuwe werkgevers van de voormalige NIGZ-medewerkers is niet aan de orde. </antwoord>
      <noten afkomstig="antwoord"/>
   </antwoorden>
</kvr>
