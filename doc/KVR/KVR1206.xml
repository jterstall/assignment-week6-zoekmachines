<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hessing en Voûte-Droste (beiden VVD) over het beleid van de EU inzake de import van bananen (Ingezonden 15 februari 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1206
</item>
         <item attribuut="Rubriek">Handel en economie (Import)</item>
         <item attribuut="Trefwoorden">Fruit Import</item>
         <item attribuut="Vindplaats">Kamervragen met antwoord 1994-1995, nr. 571, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Hessing</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1995-03-21</item>
         <item attribuut="Datum_indiening">1995-02-15</item>
         <item attribuut="Document-id">KVR1206</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1165" allpagenumbers="1165 1166" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="571" onderwerp="" indiendatum="1995-02-15">
         <vrager partij="VVD" oorsprong="parlement">Hessing</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan/>
      </vraagdata>
      <antwoorddata antwoorddatum="1995-03-21">
         <antwoorder functie="staatssecretaris" ministerie="Economische Zaken">Van Dok-van Weele</antwoorder>
         <mede-antwoorder>de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het recente rapport van de Wereldbank <voetnoot nummer="1"/>, waarin het beleid van de EU inzake de import van bananen ernstig wordt bekritiseerd? </vraag>
      <vraag nummer="2">Stemt u in hoofdlijnen in met de inhoud van het rapport, inclusief de constatering dat de europese consumenten honderden miljoenen per jaar te veel betalen voor hun bananen? </vraag>
      <vraag nummer="3">Deelt u de opvatting, dat het onderhavige restrictieve importbeleid de geloofwaardigheid van de EU ernstig schaadt, mede in het licht van de WTO? </vraag>
      <vraag nummer="4">Bent u bereid binnenkort nogmaals en met grote nadruk bij de EU zowel de zaak zelve (importrestricties voor bananen, als de negatieve beeldvorming die van dit ondoelmatige beleid uitgaat aan de orde te stellen? </vraag>
      <noten afkomstig="vraag">
         <noot nummer="1" titel="EU Bananarama III">Wereldbankrapport December 1994 «EU Bananarama III» Policy Research Working Paper 1386, Brent Borrell. WTO = Wereldhandelsorganisatie</noot>
      </noten>
   </vragen>
   <antwoorden aantal="4">
      <antwoord nummer="1">Het Wereldbank rapport, Bananarama III, is mij bekend. In deze studie wordt het EU-bananenregime sterk veroordeeld. Aangegeven wordt dat de EU met haar nieuwe beleid de meest marktverstorende en de meest discriminerende optie heeft gekozen. Het regime wordt bovendien aangemerkt als zeer kostbaar, gecompliceerd, ondoorzichtig en pervers. </antwoord>
      <antwoord nummer="2">Ja, de bevindingen in het rapport van de Wereldbank, EU-Bananarama III, bevestigen het standpunt dat Nederland de afgelopen jaren steeds heeft ingenomen. Het doel van de marktordening voor bananen is, naast de eenwording van de Europese markt, met name de bescherming en de ondersteuning van de bananenproducenten in de EU (Canarische eilanden, Madeira, Guadeloupe en Martinique) en die in de ACS-landen. Dit wordt gedaan door middel van het instellen van zeer strikte invoercontingenten van 2.2 miljoen ton en hoge heffingen voor Latijnsamerikaanse bananen. Het resultaat is dat de invoer van doelmatig geproduceerde bananen wordt belemmerd ten gunste van minder efficie¨nt geproduceerde bananen, waarbij de prikkels om doelmatiger te produceren zijn weggenomen. Het geld komt echter niet terecht bij de producenten in deze landen maar blijft met name hangen bij de handelshuizen in het VK, Ierland en Frankrijk. Het rapport geeft ook aan dat de geboden indirecte hulp zijn doel volledig mist. Directe hulp aan de ACS ten behoeve van diversificatie, waarvoor Nederland steeds heeft gepleit, zou een veel beter alternatief zijn. Dit biedt meer perspectief op ontwikkeling. Nu worden deze landen eenzijdig afhankelijk gehouden van bananenexport. Aan de Latijnsamerikaanse landen, ook ontwikkelingslanden, worden aanzienlijke beperkingen opgelegd, hetgeen in strijd is met de bestaande economische principes (gunstige klimatologische omstandigheden, zeer efficie¨nte produktie van bananen, hoge kwaliteit, voorkeur van de consument en lagere prijzen). De concurrentie wordt ernstig verstoord door dit systeem van «managed trade». Dit betekent, zoals het Wereldbankrapport ook aangeeft, dat de prijzen kunstmatig op een hoog niveau worden gehouden. Het nieuwe regime is daardoor zeer kostbaar ($ 2,3 miljard per jaar meer dan zonder interventie). De kosten hiervan worden betaald door alle consumenten in de EU, maar met name door de consumenten in Nederland, Belgie¨, Luxemburg, Duitsland en Ierland, die met enorme prijsstijgingen zijn geconfronteerd. Gemiddeld zijn de prijzen met 12% gestegen (in Nederland met circa 50%). </antwoord>
      <antwoord nummer="3">Ja, bij het aanvangen van de onderhandelingen in het kader van de Uruguay Ronde is steeds het uitgangspunt van de verdragsluitende partijen geweest een stabiel en voorspelbaar multilateraal handelssysteem, voorts bestrijding van het protectionisme, van het unilateralisme en van de geleide handel. De EU heeft met haar restrictieve bananenregime een slecht voorbeeld gegeven in internationaal verband. Zij heeft een kans gemist om het restrictieve invoerbeleid dat in een aantal lidstaten bestond vo´o´r 1993 en dat in GATT-kader door een panel is veroordeeld, te vervangen door een liberaal invoerbeleid. </antwoord>
      <antwoord nummer="4">Nederland is nog steeds voorstander van een liberaal bananen invoerregime, waarbij de Lome´verplichtingen van de EU worden gerespecteerd. Op 26 mei 1993 heeft Nederland bij het Europese Hof geı¨ntervenieerd ter ondersteuning van de Duitse regering. Deze had een procedure voor het Hof aangespannen om vanwege een aantal redenen nietigverklaring van de marktordening voor bananen (404/93 van 13 februari 1993) te bewerkstelligen. Op 5 oktober 1994 heeft het Hof de Duitse regering in het ongelijk gesteld. Ook heeft Duitsland een adviesaanvraag ingediend bij het Europese Hof (op basis van artikel 228 EEG) betreffende de verenigbaarheid met het EG-verdrag van de bilaterale kaderovereenkomsten aangaande bananen, die de EG heeft gesloten met vier Latijnsamerikaanse landen. Ook hier heeft Nederland de Duitse regering gesteund (net als Belgie¨ en Italie¨). Het Hof moet in deze kwestie nog een uitspraak doen. Op dit moment bestaat geen duidelijkheid over de termijn waarop dit zal gebeuren. Nederland zal ook in de toekomst de bezwaren naar voren blijven brengen in de gee¨igende EU-fora. </antwoord>
      <noten afkomstig="antwoord"/>
   </antwoorden>
</kvr>
