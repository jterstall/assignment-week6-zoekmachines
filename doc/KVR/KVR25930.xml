<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Vroonhoven-Kok en Brinkel (beiden CDA) aan de staatssecretaris van Onderwijs, Cultuur en Wetenschap, mevrouw Van der Laan, over huurpenningen regionale historische centra. (Ingezonden 1 juni 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25930
</item>
         <item attribuut="Inhoud">Verschillende Regionale Historische Centra (RHC's) krijgen jaarlijks een huurverhoging opgelegd van de RGD die hoger is dan de door het ministerie van Financiën uitgekeerde prijsbijstelling. Deze RHC's zijn daardoor een groot deel van hun budget kwijt aan huisvestingskosten, wat ten koste gaat van hun publieke functie.</item>
         <item attribuut="Rubriek">Bouw (Gebouwen) Burgerlijk recht en burgerlijk procesrecht (Verbintenissenrecht) Cultuur en taal (Archieven)</item>
         <item attribuut="Trefwoorden">Archieven Gebouwen Huurrecht</item>
         <item attribuut="Vindplaats">Kamervragen met antwoord 2005-2006, nr. 1761, Tweede Kamer</item>
         <item attribuut="Vraagnr_bij_indiening">2050614470</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Van Vroonhoven-Kok</persoon>
            <persoon partij="CDA">Brinkel</persoon>
         </item>
         <item attribuut="Datum_reaktie">2006-06-28</item>
         <item attribuut="Datum_indiening">2006-06-01</item>
         <item attribuut="Document-id">KVR25930</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3753" allpagenumbers="3753 3754" vetnummer="2050614470" code="0506tkkvr1761" lopendefooter="Tweede Kamer, vergaderjaar 2005–2006, Aanhangsel" filenaam="KVR25930" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1761" onderwerp="" indiendatum="2006-06-1">
         <vrager partij="CDA" oorsprong="parlement">Van Vroonhoven-Kok</vrager>
         <vrager partij="CDA" oorsprong="parlement">Brinkel</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van der Laan,</vraagt-aan>
      </vraagdata>
      <antwoorddata antwoorddatum="2006-06-28">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bekend met het feit dat verschillende Regionale Historische Centra (RHC’s) jaarlijks een huurverhoging krijgen opgelegd van de RGD, die hoger is dan de door het ministerie van Financiën uitgekeerde prijsbijstelling? </vraag>
      <vraag nummer="2">Realiseert u zich dat RHC’s hierdoor een groot deel van hun budget aan huisvestingskosten kwijt zijn, wat direct ten koste gaat van hun publieke functie? </vraag>
      <vraag nummer="3">Is het correct dat u daarom in 2002 het genoemde indexeringsverschil geheel aan de RHC’s heeft gecompenseerd? Bent u echter op de hoogte van het feit dat ook over de jaren 2003 en 2004 de indexeringspercentages van het Rijk zijn achtergebleven bij de werkelijke kosten? </vraag>
      <vraag nummer="4">Deelt u de mening dat als er geen actie wordt ondernomen, de indexering per jaar 0.5% zal achterblijven bij de werkelijke kostenstijging en er het risico bestaat dat sommige centra hun deuren moeten sluiten, ten koste van de publieke functie? Vindt u dit een ongewenste situatie? </vraag>
      <vraag nummer="5">Bent u voornemens compensatie voor de jaren 2003 en 2004 te verstrekken, zodat de overeengekomen financiële beginsituatie van de stelselherziening rijkshuisvesting hersteld wordt? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, dat is mij bekend. Het percentage waarmee de huur door de Rijksgebouwendienst (RGD) jaarlijks wordt verhoogd, is gebaseerd op realisatiecijfers over het afgelopen jaar. Op de huurbudgetten wordt door het ministerie van Financiën aan de vakdepartementen een prijsbijstelling uitgekeerd op basis van ramingscijfers voor het lopende/komende jaar (indien de rijksbegroting dit toelaat). Over een korte termijn kan er daardoor een verschil bestaan tussen de huurverhoging die de RGD toepast en de uitdeling van de prijsbijstelling door het ministerie van Financiën; over een langere termijn zal de gemiddelde huurverhoging in lijn zijn met de gemiddelde uitgekeerde prijsbijstelling. RHC’s maken overigens niet alleen gebruik van huisvesting van de RGD, maar ook van huisvesting van andere eigenaren. </antwoord>
      <antwoord nummer="2">Uit mijn antwoord op vraag 1 moge duidelijk zijn dat het hier geschetste probleem zich tijdelijk kan voordoen. Verder is het deel van het budget dat de RHC’s kwijt zijn aan huisvestingskosten afhankelijk van de in gebruik zijnde panden en voor elk RHC verschillend. Daarnaast worden de RHC’s niet alleen gefinancierd door het ministerie van OCW, maar ook door andere overheden. Ook dit kan leiden tot verschillen. In die gevallen dat de incidentele discrepantie tussen de opgelegde en ontvangen huurverhoging «direct ten koste gaat van hun publieke functie» is dat een keuze die door het betreffende RHC zelf is gemaakt. </antwoord>
      <antwoord nummer="3">In 2002 heb ik er eenmalig voor gekozen de huurverhoging van 4,67% voor de RHC’s te compenseren vanwege de omvang van deze huurverhoging. Het is mij bekend dat ook de indexeringspercentages van de huurbudgetten over 2003 en 2004 zijn achtergebleven bij de werkelijke huurverhoging. Gegeven de geschetste systematiek, waarbij er op langere termijn een match is tussen opgelegde huurverhoging en ontvangen prijsbijstelling, zie ik geen noodzaak om elke jaarlijkse discrepantie te compenseren. Bovendien ontbrak mij in die jaren ook de financiële ruimte voor een dergelijke compensatie. Daar staat voorts tegenover dat de RHC’s, in tegenstelling tot andere culturele instellingen, geen taakstellingen hebben opgelegd gekregen. In 2005 was het bijstellingspercentage dat is uitgekeerd overigens gelijk aan de opgelegde huurverhoging. </antwoord>
      <antwoord nummer="4">Zoals ik al bij vraag 1 aangaf, is de door het ministerie van Financiën uitgedeelde prijsbijstelling op langere termijn in lijn met de door de RGD opgelegde huurverhoging. Indien en voorzover de rijksbegroting het toelaat dat deze prijsbijstelling volledig wordt uitgekeerd, zal het geschetste structureel achterblijven van de prijsbijstelling zich naar verwachting dan ook niet voordoen. Ten aanzien van een incidenteel verschil tussen prijsbijstelling en huurverhoging geldt dat besturen van RHC’s zelf kunnen beslissen over prioriteiten en posterioriteiten in hun eigen begroting. Het sluiten van RHC’s is niet aan de orde. </antwoord>
      <antwoord nummer="5">Nee, ik zal de negatieve verschillen uit 2003 en 2004 niet compenseren. Gegeven de geschetste systematiek, waarbij er op langere termijn een match is tussen opgelegde huurverhoging en ontvangen prijsbijstelling, is er volgens mij geen noodzaak om elke jaarlijkse discrepantie te compenseren. Ik ben mijn financiële verplichtingen, die zijn vastgelegd in de regelingen per RHC, nagekomen. </antwoord>
      <noten afkomstig="antwoord"/>
   </antwoorden>
</kvr>
