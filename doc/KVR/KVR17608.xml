<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister van Justitie en de staatssecretaris van Volksgezondheid, Welzijn en Sport over Humana. (Ingezonden 10 maart 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17608
</item>
         <item attribuut="Inhoud">Vragen over het bericht dat inzamelaar Humana miljoenen euro's zwart zou wegsluizen. Tevens wordt Humana in verband gebracht met de Tvind-sekte (Trouw, 6 maart 2003).</item>
         <item attribuut="Rubriek">Criminaliteit en openbare orde (Fraude) Ontwikkelingssamenwerking (Nood- en humanitaire hulp)</item>
         <item attribuut="Trefwoorden">Fraude Godsdienstige sekten Ontwikkelingssamenwerking</item>
         <item attribuut="Vindplaats">Kamervragen met antwoord 2002-2003, nr. 1136, Tweede Kamer</item>
         <item attribuut="Vraagnr_bij_indiening">2020308490</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2003-04-15</item>
         <item attribuut="Datum_indiening">2003-03-10</item>
         <item attribuut="Document-id">KVR17608</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2369" allpagenumbers="2369 2370" vetnummer="2020308490" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17608" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1136" onderwerp="" indiendatum="2003-03-10">
         <vrager partij="CDA" oorsprong="parlement">Verburg</vrager>
         <vraagt-aan>de minister van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="15 april 2003), zie ook Aanhangsel Handelingen nr. 1022, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «Miljoenen inzamelaar Humana weggesluisd» in het dagblad Trouw? <voetnoot nummer="1"/>
      </vraag>
      <vraag nummer="2">Hoe beoordeelt u de uitspraken die hierin worden gedaan omtrent het «zwart» wegsluizen van vele miljoenen euro’s naar onder meer Jersey en Gibraltar? </vraag>
      <vraag nummer="3" voetnoot="2">Herinnert u zich de vragen die eerder zijn gesteld over de werkwijze van respectievelijk Humana en Tvind en bent bereid om alsnog onderzoek te laten doen naar de werkwijze van Humana in relatie tot de Tvind-sekte en mogelijke strafbare feiten die hierbij begaan zijn? <voetnoot nummer="2"/>
      </vraag>
      <vraag nummer="4">Kunt u uiteenzetten hoe de aanklacht luidt tegen Tvind-medwerkers in respectievelijk Denemarken en België? </vraag>
      <vraag nummer="5">Zijn er nog meer EU-lidstaten waarin het Tvind-netwerk actief is in het verwerven van geld dat via een web van BV-tjes wordt doorgesluisd naar privé-doelen van de Tvind-leden? </vraag>
      <vraag nummer="6">Bent u bereid om in EU-verband alles in het werk te stellen om het Tvind-netwerk zodanig in kaart te brengen dat mogelijke fraude of andere mogelijke strafbare feiten aan het licht worden gebracht, waarna strafrechtelijke vervolging van Tvind kan plaatsvinden? </vraag>
      <noten afkomstig="vraag">
         <noot nummer="1" datum="2003-03-6" bron="Trouw">Trouw, 6 maart 2003</noot>
         <noot nummer="2" documenttype="Kamervragen">Aanhangsel Handelingen, nrs. 1532 en 1618, Vergaderjaar 2001–2002 en nr. 247, Vergaderjaar 2002–2003.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Indien daadwerkelijk sprake is van het wegsluizen van «zwart» geld door een in Nederland gevestigde stichting, zou sprake kunnen zijn van een misdrijf. Op grond van de beweringen die in het krantenartikel worden gedaan, kan ik evenwel geen eenduidige conclusie trekken. Ik constateer dat de in het artikel in Trouw gedane uitspraken over het wegsluizen van geld in datzelfde artikel door een vertegenwoordiger van stichting Humana worden ontkend. </antwoord>
      <antwoord nummer="3">In mijn antwoord van 29 oktober 2002 op eerdere vragen van de leden van uw Kamer Verburg, Buijs en De Haan (CDA) gaf ik aan dat het Openbaar Ministerie op dat moment onvoldoende aanleiding zag in Nederland een strafrechtelijk onderzoek te starten. Naar aanleiding van de recente berichtgeving in Trouw, waarnaar in de Kamervragen wordt verwezen, en van Denemarken en België verkregen informatie met betrekking tot de in deze landen lopende strafzaken tegen enkele medewerkers van Tvind respectievelijk de Lerarengroep, bericht ik u dat het Functioneel Parket van het Openbaar Ministerie thans beziet in hoeverre een opsporingsonderzoek in Nederland geïndiceerd is. Voorts kan ik u melden dat het onderzoek van het centraal Bureau Fondswerving (CBF), waarvan ik melding maakte in mijn antwoord van 3 september 2002 op eerdere vragen van dezelfde leden van uw Kamer, op dit moment nog gaande is. De Commissie Keurmerk, het orgaan dat binnen het CBF onder andere besluit over het verstrekken of intrekken van het CBF-Keur, heeft het bestuur van Humana om aanvullende informatie gevraagd. Naar verwachting zal de Commissie Keurmerk rond 1 mei a.s. een definitief standpunt bepalen over het al dan niet continueren van het keurmerk. </antwoord>
      <antwoord nummer="4">In Denemarken loopt een strafrechtelijk onderzoek naar de oprichter en een aantal medewerkers van Tvind wegens verdenking van verduistering en belastingfraude. In België loopt een strafrechtelijk onderzoek tegen medewerkers van wat wordt aangeduid als de «Lerarengroep»; deze personen worden verdacht van het witwassen van geld. In Denemarken is de zaak reeds aanhangig gemaakt bij de rechter; naar verwachting zal deze tegen het eind van dit jaar kunnen worden afgerond. In België is de aanvankelijk voorziene zittingsdatum uitgesteld; een nieuwe datum is op dit moment nog niet bekend. </antwoord>
      <antwoord nummer="5">Ik beschik niet over informatie over activiteiten van het zogenoemde Tvind-netwerk in andere EU-lidstaten zoals bedoeld in de vraag. </antwoord>
      <antwoord nummer="6">Onder verwijzing naar de antwoorden op de vragen 3 en 4 ben ik van mening dat de uitkomsten van de daar genoemde onderzoeken dienen te worden afgewacht, alvorens nadere stappen – al dan niet in EU-verband – worden overwogen. </antwoord>
      <noten afkomstig="antwoord"/>
   </antwoorden>
</kvr>
