<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over gebreken van de Van Brienenoordbrug. (Ingezonden 5 augustus 1997); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5486
</item>
         <item attribuut="Rubriek">Verkeer, vervoer en waterstaat (Bruggen en tunnels)</item>
         <item attribuut="Trefwoorden">Bruggen</item>
         <item attribuut="Vindplaats">Kamervragen met antwoord 1996-1997, nr. 1703, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1997-08-20</item>
         <item attribuut="Datum_indiening">1997-08-05</item>
         <item attribuut="Document-id">KVR5486</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3483" allpagenumbers="3483 3484 3485" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1703" onderwerp="" indiendatum="1997-08-5">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="1997-08-20">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van de argumentatie van Rijkswaterstaat ten aanzien van de gebreken van de Van Brienenoordbrug? <voetnoot nummer="1"/>
      </vraag>
      <vraag nummer="2">Wat zijn precies de oorzaken van de gebleken gebreken in de Van Brienenoordbrug? </vraag>
      <vraag nummer="3">Zijn bij de bouw van deze brug de ontwikkelingen betreffende het vrachtvervoer verkeerd ingeschat (zwaarte van vervoer, bandenspanning e.d.), zoals de woordvoerder van Rijkswaterstaat suggereerde? </vraag>
      <vraag nummer="4">Zo ja, zijn er in de toekomst ook dergelijke problemen te verwachten met andere bruggen die in de laatste twintig jaar zijn gebouwd? </vraag>
      <vraag nummer="5">Welke normen ten aanzien van de zwaarte en frequentie van wegvervoer worden gehanteerd bij de bruggenbouw in Nederland? </vraag>
      <vraag nummer="6">Hebben bezuinigingsoverwegingen een rol gespeeld bij de beslissing om over te gaan tot de bouw van «lichtere» bruggen? </vraag>
      <vraag nummer="7">Wat zijn de financiële gevolgen van de noodzaak tot reparatie van deze en wellicht andere bruggen, is c.q. wordt begonnen met een inventarisatie van mogelijke schade aan andere bruggen in Nederland? </vraag>
      <vraag nummer="8">Zo ja, kunt u de Kamer daarover informeren? </vraag>
      <noten afkomstig="vraag">
         <noot nummer="1" datum="1997-07-28" bron="NOS-journaal">NOS-journaal, 28 juli 1997</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De oorzaak van het ontstaan van de scheuren is het gevolg van vermoeiing door de wisselende belasting die de wielen op de rijvloer uitoefenen. Vermoeiing is geen ongebruikelijk verschijnsel. In dit geval is het echter relatief snel na de ingebruikstelling van de brug opgetreden. De directe oorzaak van de tegenvallende vermoeiingssterkte van het stalen beweegbare brugdek van de tweede Van Brienenoordbrug is op dit moment nog in onderzoek. Hierbij worden naast de eigen diensten van Rijkswaterstaat ook TNO, de TU Delft en de TH Aachen ingeschakeld. Zodra de resultaten bekend zijn, vermoedelijk eind 1997, zal ik de Kamer daarover informeren. De rijvloer van de tweede Van Brienenoordbrug bestaat, zoals voor dit type brug gebruikelijk is, uit een stalen dekplaat die in lengterichting van de brug verstijfd is met zogenaamde gootprofielen. De dekplaat is voorzien van een 7 mm dikke epoxy slijtlaag. De constructie van dekplaat en gootprofielen draagt de belasting door het verkeer over naar de hoofddraagconstructie bestaande uit dwarsdragers en hoofdliggers. Door het passerende verkeer ontstaan in de dekplaat wisselende spanningen, waarvan de hoogte afhankelijk is van de wielbelasting en het aantal wielen. De vermoeiingsscheuren zijn ontstaan ter plaatse van de aansluiting van de langsverstijvingen de dwarsdrager aan de dekplaat en lopen in lengterichting van de dekplaat. De scheuren zijn tot op heden waargenomen op de rechter rijstrook van de doorgaande rijbaan richting Dordrecht en in veel mindere mate in de andere rijstroken. Daarbij wordt opgemerkt dat de mate van de ernst een relatie vertoont met de mate van de verkeersbelasting op de rijstroken. Ondanks de opgetreden scheurvorming is de veiligheid van het verkeer nooit in het geding geweest. Vermoeiingsscheuren worden langzaam groter, waardoor ze tijdig ontdekt kunnen worden bij periodieke inspecties, zoals in dit geval ook is gebleken. </antwoord>
      <antwoord nummer="3" voetnoot="1">Het ontwerp van de brug dateert van 1987 en is gebaseerd op de toen geldende norm NEN 1008, Voorschriften voor het Ontwerp van Stalen Bruggen. In deze norm wordt geen rekening gehouden met ontwikkelingen van het verkeer, en dus ook niet van het vrachtvervoer. De berekening voor vermoeiing is daarbij gebaseerd op statisch toelaatbare spanning. De verkeersklasse waarop de brug is ontworpen is klasse 60, de zwaarste ontwerpnorm. Na het verschijnen van NEN 1008, in 1963, zijn echter de intensiteit en de verkeersbelasting sterk toegenomen. Onder invloed van deze ontwikkelingen is in 1995 NEN 1008 vervangen door NEN 6788 (VOSB 1995). Daarin zijn de invloeden van de verkeersontwikkelingen wel opgenomen. Tevens is een Europese voornorm (ENV 1991-3) voor brugbelastingen beschikbaar gekomen. Voor een overzicht van de verschillen tussen de diverse ontwerp-normen wordt verwezen naar bijgevoegde tabel 1. <voetnoot nummer="1"/>De vermoeiingslevensduur van een onderdeel wordt, behalve door de vormgeving, bepaald door het aantal en de grootte van de belastingwisselingen. De berekening van de vermoeiingssterkte volgens NEN 1008 is summier en gaat uit van de grootste en kleinste waarde van de spanning ten gevolge van het eigen gewicht en de verkeersbelasting die in een onderdeel kan optreden. Zowel de nieuwe VOSB (NEN 6788) als de ENV 1991-3 houdt rekening met aantallen voertuigen en de verdeling van de aslasten. Het bepalen van de in de (Europese) norm vastgelegde waarden voor de brug belastingen en de rekenregels zijn onderwerp van langdurige studies geweest. De eerste resultaten van het Europese onderzoek naar verkeersbelastingen waren bekend in 1978. Eerst in 1987 is vanuit de EG een opdracht verstrekt voor het opstellen van ENV 1991-3. Het eerste concept van deze norm is in 1990 beschikbaar gekomen. Hoewel indicaties aanwezig waren dat de toen geldende voorschriften geen goed beeld gaven van de optredende verkeersbelasting, waren voor het ontwerp van de brug in 1987 nog onvoldoende gegevens beschikbaar om met de genoemde ontwikkelingen in het ontwerp rekening te houden. Volgens de huidige inzichten zou de dekplaat zwaarder moeten worden uitgevoerd. Een andere factor die de levensduur van het rijdek nadelig heeft beïnvloed is de hogere optredende belasting dan die op basis waarvan de ontwerp-voorschriften zijn vastgesteld. Uit verkeersmetingen blijkt dat de wettelijk toegestane aslasten regelmatig worden overschreden. De spanningen in de rijvloer kunnen daarmee dan ook de bereikende waarden overschrijden. Daarnaast is de verschuiving van dubbel gemonteerde «normale» banden naar enkel gemonteerde breukbanden een belangrijke factor die bijdraagt aan een ongunstig spanningsbeeld in de rijvloer. Bij enkel gemonteerde breedbanden zijn de spanningen in de rijvloer tot max. 90% hoger dan bij dubbel gemonteerde «normale» banden, waardoor de schadebijdrage een factor 3 tot 7 hoger wordt. De invloed van breedbanden op de spanningen en daarmee op de levensduur is significant. Breedbanden geven in het detail, waarbij de Van Brienenoordbrug scheurvorming is waargenomen, ongeveer een tweemaal zo hoge spanning als dubbel gemonteerde «normale» banden. Op de levensduur kan de invloed van breedbanden echter een factor 8 ongunstiger zijn. Een ontwikkeling die dit effect nog versterkt is een hoge bandenspanning. In de norm ENV 1991-3 wordt rekening gehouden met de effecten van breedbanden. In de nota «Breukbanden en zwaar verkeer, kosten-baten analyse op hoofdlijnen» (kamerstuk nr. 25 000 XII, nr. 5) wordt vastgesteld dat «door de montage van breedbanden bij een deel van de kunstwerken, namelijk de vermoeiingsgevoelige typen, de levensduur van het geheel of van kritieke onderdelen korter zal worden». </antwoord>
      <antwoord nummer="4">Alle bruggen die door de Rijkswaterstaat worden beheerd, worden regelmatig geïnspecteerd. Bij deze inspecties worden wel eens problemen als gevolg van vermoeiing in de rijvloer waargenomen. De problemen die in de Van Brienenoordbrug optreden, zijn nog niet eerder bij andere bruggen gesignaleerd. Ten opzichte van vergelijkbare beweegbare bruggen is de Van Brienenoordbrug, zowel qua intensiteit als hoogte van de belasting, één van de zwaarst belaste beweegbare bruggen in Nederland, en wordt daardoor sterk op vermoeiing belast. Vaste stalen bruggen hebben een vergelijkbare constructie van de rijvloer, maar vertonen de problemen met de Van Brienenoordbrug niet. Deze bruggen zijn voorzien van een 5 tot 7 cm dikke slijtlaag, die een belangrijk aandeel heeft in de spreiding van de belasting op het rijdek. </antwoord>
      <antwoord nummer="5">Zie het antwoord op vraag 3. </antwoord>
      <antwoord nummer="6">Nee, de veiligheid van de constructie staat voorop. Bezuinigingsoverwegingen spelen daarbij geen rol. Het beweegbare deel van de eerste Van Brienenoordbrug is een van de laatste beweegbare bruggen die uitgevoerd zijn met een houten rijdek. Het bezwaar van houten rijdekken is dat deze veel onderhoud vergen. Daarom zijn en worden veel houten rijdekken vervangen door een stalen rijdek. Om deze reden is voor de tweede Van Brienenoordbrug gekozen voor een stalen rijdek. </antwoord>
      <antwoord nummer="7">De financiële gevolgen van een definitief herstel zijn op dit moment nog niet te overzien, omdat de wijze van herstel nog niet vastligt. Op korte termijn worden alle scheuren gerepareerd. Alle inspanningen zijn er op gericht dat deze herstelwerkzaamheden eind van de vakantie, week 33, zijn afgerond. Verwacht mag worden dat tenminste tot aan de vakantieperiode van 1998 geen scheuren zullen optreden die gerepareerd moeten worden. De kosten die gemoeid zijn met de tijdelijke maatregelen bedragen circa f 1 000 000,–. Door het herstel van de waargenomen scheuren, is tijd beschikbaar voor het ontwikkelen en voorbereiden van maatregelen die de vermoeiingssterkte van het rijdek vergroten. Zonodig zullen de maatregelen in een onderzoek worden geverifieerd. Het definitieve herstel van het dek zal niet eerder worden uitgevoerd dan in de vakantieperiode van 1998. Naar aanleiding van de problemen met de Van Brienenoordbrug zijn enkele andere beweegbare bruggen tussentijds geïnspecteerd. Bij deze eerste inspectie zijn geen indicaties waargenomen, op grond waarvan moet worden aangenomen dat soortgelijke problemen als bij de Van Brienenoordbrug aanwezig zijn. Nader, meer gedetailleerd, onderzoek zal dit moeten bevestigen. </antwoord>
      <antwoord nummer="8">Zodra de conclusies uit het nader onderzoek zijn vastgesteld, en inventarisatie is afgerond, zal ik u hieromtrent nader informeren. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
