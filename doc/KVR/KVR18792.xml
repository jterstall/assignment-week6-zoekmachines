<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Lambrechts en Van der Laan (beiden D66) aan de minister van Onderwijs, Cultuur en Wetenschap over de mogelijke reserves van onderwijsinstellingen. (Ingezonden 9 oktober 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18792
</item>
         <item attribuut="Inhoud">Aanvullende vragen over de liquiditeitsratio's van scholen (Aanvulling op vragen van dezelfde leden over reserves van onderwijsinstellingen; Kamervragen 2003-2004, nr. 21).</item>
         <item attribuut="Rubriek">Beroepsonderwijs en volwasseneneducatie (Bekostiging beroepsonderwijs en volwasseneneducatie) Hoger onderwijs (Bekostiging hoger onderwijs) Voortgezet onderwijs (Bekostiging voortgezet onderwijs)</item>
         <item attribuut="Trefwoorden">Onderwijsinstellingen</item>
         <item attribuut="Vindplaats">Kamervragen met antwoord 2003-2004, nr. 233, Tweede Kamer</item>
         <item attribuut="Vraagnr_bij_indiening">2030401140</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
            <persoon partij="D66">Van der Laan</persoon>
         </item>
         <item attribuut="Datum_reaktie">2003-10-31</item>
         <item attribuut="Datum_indiening">2003-10-09</item>
         <item attribuut="Document-id">KVR18792</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="495" allpagenumbers="495 496 497" vetnummer="2030401140" code="0304tkkvr233" lopendefooter="Tweede Kamer, vergaderjaar 2003–2004, Aanhangsel" filenaam="KVR18792" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="233" onderwerp="" indiendatum="2003-10-9">
         <vrager partij="D66" oorsprong="parlement">Lambrechts</vrager>
         <vrager partij="D66" oorsprong="parlement">Van der Laan</vrager>
         <vraagt-aan>(beiden D66) aan de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2003-10-31">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Klopt het dat u bij uw beantwoording van de eerdere vragen van D66 over reserves van onderwijsinstellingen de conclusie trok dat de gemiddelde liquiditeit van alle sectoren (VO, BVE, HBO en WO) bij elkaar opgeteld gezamenlijk 1,25 bedroeg per 31-12-2002? Klopt het dat u een liquiditeit van 1,2 als financieel gezond beschouwt? Hoe beoordeelt u in dit opzicht de liquiditeitsratio van de sector VO van 1,76? </vraag>
      <vraag nummer="2" voetnoot="1 2 3">Kunt u bevestigen dat uit de afzonderlijke stukken van Centrale Financiën Instellingen (CFI) die u in aanvulling op uw antwoord van 18 september 2003 naar de Tweede Kamer heeft gestuurd de indruk ontstaat dat er bij de afzonderlijke instellingen binnen de genoemde sectoren grote verschillen bestaan qua liquiditeitsratio’s? <voetnoot nummer="1"/>Ook de liquiditeitsratio’s bij het HBO lopen behoorlijk uiteen. <voetnoot nummer="2"/>Datzelfde geldt voor het BVE. <voetnoot nummer="3"/>Kan hieruit geconcludeerd worden dat de uitgavenpatronen van alle sectoren bij elkaar opgeteld elkaar misschien opheffen, maar dat er binnen de sectoren grote verschillen zijn tussen de liquiditeitsratio’s van de afzonderlijke instellingen? Deelt u de mening dat sommige van deze liquiditeitsratio’s te hoog zijn, of in elk geval hoger dan nodig en wenselijk? </vraag>
      <vraag nummer="3">Kan uit deze gegevens de conclusie worden getrokken dat er wel degelijk instellingen zijn die geld oppotten en instellingen die juist te weinig geld hebben? Kunt u deze vraag per sector beantwoorden? Is er hierbij een duidelijk verschil tussen stedelijk en niet-stedelijk gebied, tussen grote en kleine scholen en tussen openbare en bijzondere scholen? Hebben bijzondere scholen meer geld te besteden dan openbare scholen en houden zij grotere reserves aan? </vraag>
      <vraag nummer="4">Zijn naar uw mening de huidige wettelijke maatregelen voldoende om slecht financieel beleid bij onderwijsinstellingen te controleren? </vraag>
      <vraag nummer="5">Kan uit uw uitspraak dat de CFI-rapportage geen aanleiding geeft om contact op te nemen met de instellingen worden geconcludeerd dat u per individuele instelling beoordeelt of het nodig is om ze te wijzen op slecht financieel beleid? Zo ja, wanneer zou u wel contact opnemen met instellingen? </vraag>
      <vraag nummer="6">Kunt u een voorbeeld geven van een zodanige afwijking van de normen op sectorniveau op basis waarvan u beleidsmaatregelen overweegt? Zou u nog andere beleidsmaatregelen overwegen naast het door u genoemde voorbeeld van het verminderen van het budget? Deelt u de mening dat relevante gegevens van instellingen aan belanghebbenden moeten worden gepubliceerd, met name aan ouders, studenten, leraren en ander (wetenschappelijk) onderwijspersoneel? Over welk deel van de inzet van de gelden hebben deze personen inspraak-, dan wel instemmingsrechten? </vraag>
      <vraag nummer="7">Wat gebeurt er nu met instellingen die structureel teveel geld oppotten? </vraag>
      <vraag nummer="8">Kunt u in aanvulling op uw antwoord waarin slechts wordt ingegaan op de liquiditeitsratio’s van de verschillende instellingen uiteenzetten wat de algemene situatie ten aanzien van andere relevante kerngetallen is, zoals bijvoorbeeld solvabiliteit? </vraag>
      <noten afkomstig="vraag">
         <noot nummer="1">Veel instellingen zitten ver boven een liquiditeitsratio van 1,2. Bij het VO komen liquiditeitsratio’s van 3, 4 veelvuldig voor, maar zelfs ratio’s van boven de 5 zijn geen uitzondering. Enkele uitschieters aan de bovenkant: Liquiditeit Gemeente Den Bosch (p 62 CFI gegevens VO): 16,08% Liquiditeit Stg. Voor PCVO Barneveld (p 55 CFI gegevens VO): 5,78% Liquiditeit Ond. Stg. College Hageveld (p 85 CFI gegevens VO): 6,95%</noot>
         <noot nummer="2">Liquiditeit Hogeschool Edith Stein (p 47 CFI gegevens HBO): 4,0%</noot>
         <noot nummer="3">Liquiditeit Stg. Grafisch Lyc Rotterdam (p 69 CFI gegevens BVE): 5,45% Liquiditeit CIBAP Zwolle (p 71 CFI gegevens BVE): 0,35%</noot>
      </noten>
   </vragen>
   <antwoorden aantal="8">
      <antwoord nummer="1">Het is juist dat per 31-12-2002 de gemiddelde liquiditeit van alle sectoren 1,25 bedroeg. Ik beschouw een liquiditeit 1,2 of meer als financieel gezond. Derhalve beoordeel ik de liquiditeitsratio van de sector VO van 1,76 ook als financieel gezond. Hierbij merk ik op dat de liquiditeit in het VO in de afgelopen jaren is gedaald; in 1997 bedroeg de liquiditeit nog 2,25. </antwoord>
      <antwoord nummer="2">Er is bij de cijfers over 2002 inderdaad sprake van een behoorlijke spreiding ten opzichte van het gemiddelde bij de verschillende sectoren. Bij de sector VO bewegen de ratio’s van de afzonderlijke instellingen zich tussen 0,23 en 7,65, bij de sector BVE tussen 0,26 en 3,57, bij de sector HBO tussen 0,36 en 4,40 en bij het WO tussen 0,29 en 1,9. Bij de sector VO moet wel in aanmerking worden genomen, dat enkele gemeentelijke VO-instellingen die over 2001 een score hadden die ver boven de 7,65 uitging in de loop van 2002 zijn overgegaan in een bestuurscommissie, zoals de gemeente Den Bosch. Ik ben voorzichtig met het trekken van de conclusie dat een liquiditeitsratio te hoog is. Het liquiditeitenbeheer is onderdeel van het autonome management van de instellingen. Het is mogelijk dat instellingen goede redenen hebben om tijdelijk wat grotere reserves aan te houden. Momenteel onderzoek ik of en op welke wijze signaleringsnormen kunnen worden opgesteld voor een te gunstige financiële situatie van individuele instellingen en als onderdeel van een gefaseerd proces. </antwoord>
      <antwoord nummer="3">Uit de gegevens kan worden afgeleid dat in alle sectoren de liquiditeit van instellingen behoorlijke verschillen kan vertonen. Daaruit kan echter niet meteen worden geconcludeerd dat instellingen onnodig geld in reserve houden of structureel geld tekort komen. De instellingen in deze sectoren zijn verplicht een jaarrekening in te dienen, maar niet om het beleid achter de cijfers tot in detail toe te lichten. Dit past ook bij de autonomie van de instellingen. Informatie over een verdeling naar stedelijke en niet stedelijke scholen en naar openbare en bijzondere scholen in het voortgezet onderwijs is niet direct voorhanden. Dit komt doordat de jaarrekeningen niet per school, maar per bevoegd gezag zijn opgesteld. Onder een bevoegd gezag kunnen scholen met verschillende denominatie en verschillende vestigingsplaatsen vallen. Ik zal u hierover zo spoedig mogelijk nadere informatie verstrekken. Dit geldt ook voor de verdeling naar grote en kleine scholen. </antwoord>
      <antwoord nummer="4">Ja. De jaarrekeningen die de instellingen verplicht zijn in te dienen leveren mij adequate informatie op over de financiële positie en brengen mij in de positie een vervolgproces in gang te zetten als de informatie daartoe aanleiding geeft. Daarnaast rapporteert de controlerend accountant als het interne beheer binnen een instelling mogelijk leidt tot continuïteitsrisico’s. Met het oog op deregulering en de autonomie van de instellingen streef ik er overigens naar de informatievraag aan instellingen tot het minimum te beperken. </antwoord>
      <antwoord nummer="5">De gegevens in de CFI-rapportage op sectorniveau geven geen aanleiding om contact op te nemen met de instellingen. Wanneer de financiële indicatoren van een afzonderlijke instelling aanleiding geven tot ernstige zorg, kan dit voor mij inderdaad een reden zijn voor bestuurlijk overleg, waarin de instelling het gevoerde financieel beleid kan toelichten. </antwoord>
      <antwoord nummer="6">Ik kan mij voorstellen dat ik beleidsmaatregelen overweeg als een sector op alle financiële indicatoren blijvend slecht scoort. Ik onderzoek of en op welke wijze er in aanvulling op de bestaande minimumnormen ook normen voor een te gunstige financiële situatie kunnen worden opgesteld. Ik ben het met u eens dat relevante gegevens beschikbaar moeten zijn voor belanghebbenden. De jaarrekeningen van onderwijsinstellingen zijn openbaar. Op de website «Onderwijs in cijfers» is naast financiële gegevens ook andere informatie over de VO-instellingen te vinden; bijvoorbeeld over het aantal leerlingen en het personeelsbestand. Dit zelfde geldt voor de sector HO. Daarnaast publiceert de HBO-Raad op haar website de jaarrekeninggegevens van de hogescholen. Bij de sector BVE is de toegang tot «Onderwijs in cijfers» voor de ROC’s vooralsnog beperkt tot de «eigen instelling». De BVE-instellingen hebben ten behoeve van meervoudig publieke verantwoording in 2001, 2002 en 2003 middelen ontvangen. De bedoeling is dat daarmee meer en betere verantwoording door de BVE-instellingen wordt afgelegd aan alle belanghebbenden. Voor het VO geldt dat de medezeggenschapsraad, of alleen het leraren- of ouderdeel daarvan, advies- en instemmingsrecht heeft over het beleid ten aanzien van diverse onderwerpen binnen de school. Dit beleid heeft in veel gevallen ook betrekking op de inzet van middelen. Hierbij kan met name gedacht worden aan het beleid voor de inzet op hoofdlijnen van de van het rijk verkregen middelen, de vaststelling en inzet van ouderbijdragen, nieuwbouw, verbouwingen en onderhoud en het personeelsbeleid. Voor BVE geldt dat de advies- en instemmingsbevoegdheden van leerlingen in het wetsvoorstel inzake medezeggenschap in de BVE-sector zullen worden geregeld. Dit wetsvoorstel zal binnenkort in de Tweede Kamer worden ingediend. De inspraak van het personeel via de ondernemingsraden is thans in de Wet op de ondernemingsraden (WOR) geregeld. Voor het HBO geldt dat de medezeggenschapsraad instemmingsrecht heeft op het instellingsplan. Voor zover daar de inzet van de middelen daarbij aan de orde komt is deze onderwerp van instemmingsrecht. Voor het WO geldt dat de universiteitsraad instemmingsrecht heeft op het instellingsplan. Voor zover de inzet van de middelen daarbij aan de orde komt is deze onderwerp van instemmingsrecht. </antwoord>
      <antwoord nummer="7">Ik heb op dit moment geen vaste normen voor een structureel te gunstige financiële positie. Ik ben bezig met een onderzoek naar de mogelijkheden voor dergelijke signaleringsnormen en mogelijke maatregelen die daaraan kunnen worden verbonden. </antwoord>
      <antwoord nummer="8">Naast liquiditeit zijn solvabiliteit en rentabiliteit belangrijke financiële indicatoren. De solvabiliteit zoals die door OCW wordt gehanteerd is het eigen vermogen inclusief voorzieningen gedeeld door het totaal vermogen. Ik beoordeel een solvabiliteit van 0,5 of meer als financieel gezond. De rentabiliteit is het resultaat (de «winst» of «verlies») uit de gewone bedrijfsvoering gedeeld door de totale baten uit de gewone bedrijfsvoering. Een rentabiliteit van meer dan 1% beschouw ik als gezond. In de onderstaande tabel zijn de solvabiliteit en rentabiliteit per 31-12-2002 voor zover op dit moment bekend voor de sectoren VO, BVE, HBO en WO opgenomen. Daaruit blijkt dat in het algemeen de verschillende sectoren ook op deze indicatoren financieel gezond kunnen worden genoemd. </antwoord>
      <noten afkomstig="antwoord"/>
   </antwoorden>
</kvr>
