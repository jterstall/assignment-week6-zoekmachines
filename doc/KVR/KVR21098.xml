<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Binnenlandse Zaken en Koninkrijksrelaties over de mogelijke gevolgen van het niet halen van het quotum van te schrijven bonnen voor medewerkers van de politie. (Ingezonden 6 augustus 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21098
</item>
         <item attribuut="Inhoud">Politiemedewerkers die minder boetes schrijven dan het quotum, zouden kunnen worden uitgesloten van promotie of zouden ontslagen kunnen worden.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Straffen)</item>
         <item attribuut="Trefwoorden">Geldboetes Politie</item>
         <item attribuut="Vindplaats">Kamervragen met antwoord 2003-2004, nr. 2263, Tweede Kamer</item>
         <item attribuut="Vraagnr_bij_indiening">2030419150</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-09-08</item>
         <item attribuut="Datum_indiening">2004-08-06</item>
         <item attribuut="Document-id">KVR21098</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4789" allpagenumbers="4789 4790" vetnummer="2030419150" code="0304tkkvr2263" lopendefooter="Tweede Kamer, vergaderjaar 2003–2004, Aanhangsel" filenaam="KVR21098" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2263" onderwerp="" indiendatum="2004-08-6">
         <vrager partij="SP" oorsprong="parlement">De Wit</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-09-8">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw oordeel over het feit dat het niet halen van het quotum van te schrijven bonnen voor medewerkers van de politie negatieve gevolgen heeft voor hun carrière, waarbij zelfs ontslag niet uitgesloten is? <voetnoot nummer="1"/>
      </vraag>
      <vraag nummer="2">Denkt u dat door deze maatregel de politie een onaantrekkelijke en bureaucratische werkgever wordt, waardoor er minder personeel aangetrokken en behouden zal worden? </vraag>
      <vraag nummer="3" voetnoot="1 1">Wat vindt u er van dat deze maatregel wordt gehandhaafd, ook als er minder incidenten zijn? <voetnoot nummer="1"/>Erkent u dat op deze wijze «flutzaken» zullen worden bekeurd, waartegen ook de Nederlandse Politiebond waarschuwt? <voetnoot nummer="1"/>
      </vraag>
      <vraag nummer="4" voetnoot="2 1">Was een dergelijke prestatiemaatregel uw intentie bij het opstellen van de prestatiecontracten? <voetnoot nummer="2"/>Hoe oordeelt u over de situatie waarin om iemand die door verlof minder boetes kon schrijven, mogelijk uitgesloten wordt van promotie? <voetnoot nummer="1"/>
      </vraag>
      <vraag nummer="5">Bent u bereid de korpschefs aan te spreken op hun verantwoordelijkheid om de orde te handhaven, in plaats van hun medewerkers te straffen als zij niet meewerken aan het binnenhalen van de bonus voor hun baas omdat dit in hun ogen tot nutteloos bonnenschrijven leidt? </vraag>
      <noten afkomstig="vraag">
         <noot nummer="1" datum="2004-07-30" bron="Telegraaf">Telegraaf, 30 juli 2004</noot>
         <noot nummer="2" documenttype="Kamervragen" documentnummer="1660" documentjaargang="2002-2003">Aanhangsel Handelingen, nr. 1660, vergaderjaar 2002–2003.</noot>
      </noten>
   </vragen>
   <antwoorden aantal="5">
      <antwoord nummer="1">Op welke wijze binnen de korpsen het politiepersoneel instructie ontvangt en hoe hiermee wordt omgegaan indien de ambtenaar niet voldoet aan de gestelde eisen in het korps, is een zaak van het bevoegd gezag van het regionale politiekorps. </antwoord>
      <antwoord nummer="2">Nee. Ik vind het positief als politieorganisaties individuele prestatieafspraken maken met medewerkers, kwantitatief dan wel kwalitatief. Het is goed dat een werkgever duidelijk maakt wat er verwacht wordt van zijn medewerkers. Deze maatregel op zich leidt er naar mijn mening niet toe dat de politie een onaantrekkelijkere werkgever wordt. De wijze waarop het beleid in de publiciteit is gebracht kan wel schade toebrengen aan het imago van de politie. </antwoord>
      <antwoord nummer="3">Onduidelijk is mij wat er wordt bedoeld met een «flutzaak». Het gaat hier immers om overtredingen van de regelgeving. De boetes en transacties die voortkomen uit staandehoudingen betreffen vooral verkeer en overlast. Beide onderwerpen hebben de aandacht van dit kabinet. In 2003 is het aantal verkeersslachtoffers, na een periode van daling, weer toegenomen. Het aanpakken van verkeersovertredingen is één van de maatregelen om het aantal verkeersslachtoffers terug te dringen. Overlast in de publieke ruimte wordt door veel burgers als zeer hinderlijk ervaren en draagt bij aan de onveiligheid(sgevoelens). Daarom is dit één van de items die voor dit kabinet van groot belang is. In het Veiligheidsprogramma heeft dit kabinet een aantal maatregelen opgenomen om criminaliteit en overlast terug te dringen. Repressief optreden is hier een onderdeel van. Dit optreden manifesteert zich onder andere in het schrijven van bonnen. Het aanbod van overtredingen van de regelgeving is nog altijd van een zodanige omvang dat een daling van de kwantitatieve afspraak zowel op landelijk niveau als op regionaal niveau niet aan de orde is. </antwoord>
      <antwoord nummer="4">In de prestatieconvenanten hebben de minister van Justitie en ik met elke Korpsbeheerder afspraken gemaakt over te bereiken doelstellingen voor 2006. Elk korps kan zelf bepalen op welke wijze de prestatieafspraken worden vertaald naar zijn eigen organisatie. Voor de goede orde, het korps Amsterdam-Amstelland maakte al kwantitatieve afspraken met zijn medewerkers voordat het convenant was afgesloten. In de specifieke situatie waar het bericht in de Telegraaf op doelt, is door de rechter geoordeeld dat het korps juist heeft gehandeld. Ik heb daar niets aan toe te voegen. Ik heb ook zeker niet de indruk dat de bestaande praktijk in strijd zou zijn met onze intenties bij het opstellen van de prestatiecontracten. </antwoord>
      <antwoord nummer="5">Nee, zie voorgaande antwoorden. </antwoord>
      <noten afkomstig="antwoord"/>
   </antwoorden>
</kvr>
