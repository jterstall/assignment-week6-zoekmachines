<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Van Rey (VVD) over het Instituut Zorgverzekering Ambtenaren Nederland (Ingezonden 23 december 1994); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1036
</item>
         <item attribuut="Inhoud">Betreft het ontslag van de Algemeen Directeur in verband met zijn voornemen een onderzoek in te stellen naar onregelmatigheden in de salaris-uitbetaling.</item>
         <item attribuut="Rubriek">Gezondheidszorg (Zorgverzekeringen) Inkomen en rechtspositie (Loontoeslagen)</item>
         <item attribuut="Trefwoorden">Ambtsmisdrijven Interimregeling Ziektekosten Ambtenaren Loontoeslagen Overheidspersoneel Ziektekostenverzekeringen</item>
         <item attribuut="Vindplaats">Kamervragen met antwoord 1994-1995, nr. 405, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="VVD">Van Rey</persoon>
         </item>
         <item attribuut="Datum_reaktie">1995-01-25</item>
         <item attribuut="Datum_indiening">1994-12-23</item>
         <item attribuut="Document-id">KVR1036</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="823" allpagenumbers="823 824" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="405" onderwerp="" indiendatum="1994-12-23">
         <vrager partij="VVD" oorsprong="parlement">Van Rey</vrager>
         <vraagt-aan/>
      </vraagdata>
      <antwoorddata antwoorddatum="25 januari 1995), zie ook Aanhangsel Handelingen nr. 366, Vergaderjaar 1994–1995">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Kent u het besluit van het Algemeen Bestuur van het publiekrechtelijke Instituut Zorgverzekering Ambtenaren Nederland (IZA-N) van 23 juni 1994, waarbij de Algemeen Directeur van IZA-Nederland met onmiddellijke ingang uit zijn functie is ontheven, en van het vonnis van de President in kort geding van 30 augustus 1994? <voetnoot nummer="1"/>
      </vraag>
      <vraag nummer="2">Heeft de accountant in maart 1994 aan de Directie van IZA-N melding gemaakt van onregelmatigheden in de salaris-uitbetaling over 1991 aan de directieleden van het regiokantoor IZA-Gron/Drenthe, waarbij aanzienlijke bedragen zijn betaald vanwege niet opgenomen vakantiedagen over de verstreken laatste 10 jaar? Heeft betrokkene eveneens melding gemaakt van niet door de directie van IZA-N toegestane en buitensporige overwerkvergoedingen op het regiokantoor IZA-Gron/Drenthe in 1993? </vraag>
      <vraag nummer="3">Is de enkele aanleiding voor het verwijderen van de Algemeen Directeur, dat deze de directeur van het regiokantoor Gron/Drenthe bij zich heeft ontboden teneinde van hem – alvorens gee¨igende maatregelen te nemen – een toelichting te krijgen op de mede in 1991 gedane uitbetalingen? </vraag>
      <vraag nummer="4">Heeft de accountant van IZA-Gron/Drenthe bij een interim controle in het voorjaar van 1992 van de jaarstukken over 1991 aan deze vestigingsdirecteur gevraagd aan te tonen dat een desbetreffend bestuurslid inderdaad de betaling van niet opgenomen vakantiedagen over de laatste 10 jaar aan de twee vestigingsdirectieleden dekte? </vraag>
      <vraag nummer="5">Heeft de toenmalige voorzitter van de IZA-vestiging Gron/Drenthe, nu lid van het Algemeen Bestuur van IZA-Nederland. onverwijld de reeds plaatsgevonden betaling van niet opgenomen vakantiedagen over de verstreken 10 jaar bekrachtigd? </vraag>
      <vraag nummer="6">Is deze betaling geschied conform de destijds voor IZA-Gron/Drenthe van toepassing zijnde rechtspositieregeling? </vraag>
      <vraag nummer="7">Was de voorzitter van het bestuur van IZA-Gron/Drenthe ten tijde van de uitbetaling in 1991 werkzaam bij de afdeling CFO-Gron/Drenthe, terwijl terzelfdertijd de vestigingsdirecteur van IZA-Gron/Drenthe voorzitter was van het bestuur van de afdeling CFO-Gron/Drenthe? </vraag>
      <vraag nummer="8">Hebben voorzitter en bestuursleden van IZA-N de Algemeen Directeur onder druk gezet en met ontslag gedreigd teneinde te bereiken dat de directie het ingezette onderzoek naar onregelmatigheden in een IZA-vestiging zou opgeven? </vraag>
      <vraag nummer="9">Kan hier nog worden gesproken van het op een verantwoorde wijze omgaan met door de gemeenschap gefinancierde voorzieningen voor ambtenaren? </vraag>
      <vraag nummer="10">Bent u bereid te (doen) bemiddelen in het tussen IZA-Nederland en zijn Algemeen Directeur resp. diens onderneming gerezen conflict? </vraag>
      <vraag nummer="11">Bent u bereid de Algemene Rekenkamer te vragen een onafhankelijk onderzoek uit te voeren? </vraag>
      <vraag nummer="12">Hebt u maatregelen overwogen teneinde in de toekomst dergelijke onregelmatigheden in de aanwending van gemeenschapsgelden te voorkomen? Zo neen, waarom niet? </vraag>
      <noten afkomstig="vraag">
         <noot nummer="1">Zie De Volkskrant van 8 oktober 1994 en Assurantie Magazine van 7 en 21 oktober</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Neen. De accountant heeft noch van onregelmatigheden in de salarisbetaling, noch van buitensporige overwerkvergoedingen melding gemaakt. Bij op detailniveau door de accountant uitgevoerde controle is van onregelmatigheden ook niets gebleken. Wel heeft de accountant aanbevelingen gedaan ter verbetering van de administratieve organisatie en interne controle rond de salarisadministratie om omissies bij de salarisverwerking in de toekomst te vermijden. </antwoord>
      <antwoord nummer="3">Neen. Aan de Algemeen Directeur is een lijst met dertien redenen voor zijn ontslag verstrekt. Reeds in 1992 en 1993 hebben zich incidenten voorgedaan en hebben over het functioneren van betrokkene tussen hem en het bestuur gesprekken plaatsgevonden. </antwoord>
      <antwoord nummer="4 en 5">Bij de interimcontrole was aan de accountant het aan de betreffende betalingen ten grondslag liggende bestuursbesluit getoond. Aan de accountant was de onderbouwing in financie¨le zin echter onvoldoende duidelijk. Reden waarom de accountant de voorzitter van IZA Groningen/Drenthe gevraagd heeft de financie¨le vertaling van het genoemde besluit formeel met een handtekening af te dekken. Dat is gebeurd, waarna er voor de accountant geen reden voor nadere rapportage bestond. </antwoord>
      <antwoord nummer="6">Ja. </antwoord>
      <antwoord nummer="7">Of dit juist is, is mij niet bekend. Een en ander lijkt mij voor de onderhavige kwestie ook niet relevant. </antwoord>
      <antwoord nummer="8">Uit de mij ten dienste staande gegevens blijkt niet dat de Algemeen Directeur onder druk is gezet om het onderzoek naar door hem vermeende onregelmatigheden op te geven. Dit onderzoek, dat alleen betrekking had op de uitbetaling van overwerkvergoedingen, was reeds afgerond met het rapport van de externe accountant van 20 april 1994. Wel blijkt uit de gegevens, dat de Algemeen Directeur hiernaast eigener beweging en buiten het bestuur om vragen heeft gesteld over de uitbetaling in 1991 van niet opgenomen vakantiedagen. Deze handelwijze (waarvoor de Algemeen Directeur overigens zijn excuses heeft aangeboden omdat er wel degelijk een aan de betreffende betalingen ten grondslag liggend bestuursbesluit was) heeft in het totaal van feiten en omstandigheden bijgedragen aan de conclusie van het bestuur dat van een niet meer te herstellen vertrouwenscrisis sprake was. </antwoord>
      <antwoord nummer="9">Ja. Mede gelet op goedkeurende accountantsverklaring heb ik geen enkele aanleiding om te veronderstellen dat hier niet gesproken kan worden van het op verantwoorde wijze omgaan met door de gemeenschap (overigens mede) gefinancierde voorzieningen voor ambtenaren. </antwoord>
      <antwoord nummer="10">Nu de president van de rechtbank Utrecht in zijn in vraag 1 genoemde uitspraak heeft vastgesteld dat er tussen IZA-Nederland en de algemeen directeur geen basis van vertrouwen meer aanwezig is, lijkt mij een bemiddelingspoging geen kans op succes meer te kunnen hebben. </antwoord>
      <antwoord nummer="11">Gelet op het antwoord op de vragen 2, 4, 5 en 6 zie ik geen aanleiding om de Algemene Rekenkamer te vragen een onafhankelijk onderzoek uit te voeren. </antwoord>
      <antwoord nummer="12">Neen. Zoals eerder gezegd is er geen sprake geweest van onregelmatigheden in de aanwending van gemeenschapsgelden. Ten aanzien van de in het antwoord op vraag 2 genoemde aanbevelingen van de accountant, merk ik overigens nog op dat door het bestuur van IZA-Nederland maatregelen zijn genomen om de administratieve organisatie en interne controle naar een hoger niveau te brengen. </antwoord>
      <noten afkomstig="antwoord"/>
   </antwoorden>
</kvr>
