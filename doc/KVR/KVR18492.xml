<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretarissen van Defensie en van Volkshuisvesting, Ruimtelijke Ordening en Milieubeheer over het mogelijk verminderen van het aantal militaire oefeningen in het Waddengebied. (Ingezonden 8 juli 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18492
</item>
         <item attribuut="Inhoud">Vragen over beperking van het aantal militaire oefeningen op de Vliehors als gevolg van een uitspraak van de Raad van State, de effecten van bodemverontreiniging als gevolg van het verschieten van munitie, en de nadelige gevolgen van geluidshinder door militaire oefeningen voor het milieu.</item>
         <item attribuut="Rubriek">Milieu (Bodemverontreiniging) Milieu (Geluidhinder) Milieu (Gevaarlijke stoffen) Veiligheidsbeleid en defensie (Militair materieel) Veiligheidsbeleid en defensie (Overig)</item>
         <item attribuut="Trefwoorden">Bodemverontreiniging Geluidhinder Gevaarlijke stoffen Milieuvergunningen Militaire oefenterreinen Munitie</item>
         <item attribuut="Vindplaats">Kamervragen met antwoord 2002-2003, nr. 1897, Tweede Kamer</item>
         <item attribuut="Vraagnr_bij_indiening">2020314600</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2003-09-10</item>
         <item attribuut="Datum_indiening">2003-07-08</item>
         <item attribuut="Document-id">KVR18492</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3987" allpagenumbers="3987 3988" vetnummer="2020314600" code="0203tkkvr1897" lopendefooter="Tweede Kamer, vergaderjaar 2002–2003, Aanhangsel" filenaam="KVR18492" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1897" onderwerp="" indiendatum="2003-07-8">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretarissen van Defensie en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-09-10">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Is het waar dat de vernietiging van het besluit van de staatssecretaris van VROM van 13 februari 2003 <voetnoot nummer="1"/>tot een vermindering van het aantal militaire oefeningen op de Vliehors zal leiden? <voetnoot nummer="2"/>
      </vraag>
      <vraag nummer="2">Welke oefeningen zullen door de vernietiging van het besluit niet meer (mogen) worden voortgezet, welke oefeningen zullen nog wel op de Vliehors worden voortgezet en welke munitie gaat hierbij gebruikt worden? </vraag>
      <vraag nummer="3">Is het waar dat Defensie sinds 1993 op de Vliehors geen integraal onderzoek meer heeft gedaan naar de effecten van bodemverontreiniging als gevolg van het verschieten van munitie? Zo ja, deelt u de mening dat Defensie een verplichting heeft bodemverontreiniging in dit kwetsbare natuurgebied te voorkomen en bent u bereid het gebied en omliggende wateren regelmatig op verontreinigingen te laten onderzoeken? Zo neen, waarom niet? Zo ja, hoe en wanneer zult u onderzoek doen naar de bodemvervuiling op de Vliehors en een eventuele sanering uit laten voeren? </vraag>
      <vraag nummer="4">Deelt u de mening dat voor een goede bepaling van de nadelige gevolgen van geluidshinder door militaire oefeningen voor het milieu niet kan worden volstaan met alleen de beoordeling van de jaargemiddelde geluidsbelasting? Zo neen, waarom niet? Zo ja, bent u bereid het beleidsstandpunt aan te passen zodat niet alleen de jaargemiddelde geluidsbelasting van militaire oefenterreinen bekend wordt gemaakt, maar ook de geluidsbelasting die per dag wordt veroorzaakt door het schieten en het werpen van (oefen)bommen? Zo neen, waarom niet? </vraag>
      <vraag nummer="5">Opereert Defensie binnen de milieunormen wanneer de dagelijkse geluidsoverlast als de te meten eenheid wordt genomen? Zo neen, welke maatregelen zult u treffen om hier wel aan te voldoen? </vraag>
      <vraag nummer="6">Zijn er andere gebieden waar Defensie oefent zonder in het bezit te zijn van de benodigde vergunningen die het toestaan om afvalstoffen, verontreinigende en schadelijke stoffen in te brengen in oppervlaktewater? Bent u bereid om alle militaire oefenterreinen hierop te controleren en het resultaat daarvan kenbaar te maken? </vraag>
      <noten afkomstig="vraag">
         <noot nummer="1">Uitspraak van de Raad van State op 2 juli 2003, nr. 200101695/1, (www.raadvanstate.nl)</noot>
         <noot nummer="2" datum="2003-07-4" bron=", Algemeen Dagblad" titel="Militair gebruik Vliehors beperkt">«Militair gebruik Vliehors beperkt», Algemeen Dagblad, 4 juli 2003</noot>
      </noten>
   </vragen>
   <antwoorden aantal="5">
      <antwoord nummer="1 en 2">De Raad van State heeft op 2 juli 2003 twee uitspraken gedaan met betrekking tot de Vliehors. Het betreft de uitspraak onder nummer 200101695/1 inzake de door VROM genomen beschikking op een door Defensie aangevraagde actualisatie van de milieuvergunning voor het Cavalerie schietkamp (CSK), alsmede de uitspraak onder nummer 199903261/1 inzake de door VROM ambtshalve getroffen beschikking tot actualisatie van de milieuvergunning voor de schietrange de Vliehors. Beide beschikkingen zijn vernietigd. Hierdoor herleven de milieuvergunningen uit 1957 respectievelijk 1960. Deze vergunningen stellen overigens minder beperkingen aan het gebruik dan de vernietigde beschikkingen. Alle oefeningen kunnen daarom op de voorgenomen wijze worden uitgevoerd. </antwoord>
      <antwoord nummer="3">Ja, sinds 1993 is geen integraal onderzoek uitgevoerd. Defensie streeft ernaar de milieubelasting door projectielen en munitie zoveel mogelijk te beperken. De doelgebieden op de Vliehors worden in dat kader regelmatig geschoond. Wanneer achtergebleven materialen een overschrijding van de toegepaste milieunormen veroorzaken, wordt de betreffende locatie opgenomen in het rijksbodemsaneringsprogramma. Medio 2002 is begonnen met de bodemsanering van target 14 op de Vliehors. Kortheidshalve verwijs ik u hiervoor naar het antwoord van mijn ambtsvoorganger van 28 mei 2002 op vragen van het lid Van Bommel. Verder geldt dat verkennend bodemonderzoek wordt uitgevoerd op enkele bestaande en voormalige doellocaties op de Vliehors. </antwoord>
      <antwoord nummer="4">De Raad van State heeft, onder verwijzing naar haar uitspraak van 19 februari 2003 (nr. 200002139/2), uitgesproken dat de in de beschikkingen gehanteerde beoordelingsmaat Lr, waarmee de jaargemiddelde geluidsbelasting wordt bepaald, geen volledig beeld geeft van de geluidshinder door militaire schietactiviteiten. Het beleidsstandpunt van het ministerie van VROM wordt door de Raad in redelijkheid niet toereikend geacht. De Raad van State is van oordeel dat ook de dagelijkse geluidsbelasting van het schieten, voor zover deze uitstijgt boven het jaargemiddelde, bepaald en beoordeeld dient te worden. Het beleidsstandpunt zal als gevolg van deze uitspraak worden aangepast. </antwoord>
      <antwoord nummer="5">Thans is nog geen milieunorm inzake geobjectiveerde geluidshinder beschikbaar waaraan de toelaatbaarheid van dagelijkse oefenactiviteiten kan worden getoetst. </antwoord>
      <antwoord nummer="6">Op dit moment wordt bezien of en in hoeverre de uitspraken van de Raad van State van betekenis zijn voor andere Defensie-inrichtingen waarop militaire schietactiviteiten plaats hebben. Ik zal u te gelegener tijd hierover informeren. </antwoord>
      <noten afkomstig="antwoord"/>
   </antwoorden>
</kvr>
