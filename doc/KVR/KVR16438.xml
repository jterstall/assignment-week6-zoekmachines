<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eerdmans, Stuger en Schonewille(allen LPF) aan de minister en de staatssecretaris van Binnenlandse Zaken en Koninkrijksrelaties over speculerende politie. (Ingezonden 13 september 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16438
</item>
         <item attribuut="Inhoud">Vragen over het feit dat de politie Amsterdam-Amstelland sinds juli 2000 haar reserves in effecten belegt, dat schamele rendementen op die beleggingen in feite verlies opleveren, terwijl een aantal sollicitanten voor de politieopleiding vermoedelijk zullen moeten worden afgewezen wegens geldgebrek.</item>
         <item attribuut="Rubriek">Criminaliteit en openbare orde (Politie) Geld (Beleggingen)</item>
         <item attribuut="Trefwoorden">Beleggingen Politie</item>
         <item attribuut="Vindplaats">Kamervragen met antwoord 2002-2003, nr. 140, Tweede Kamer</item>
         <item attribuut="Vraagnr_bij_indiening">2010215450</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="LPF">Eerdmans</persoon>
            <persoon partij="LPF">Stuger</persoon>
            <persoon partij="LPF">Schonewille</persoon>
         </item>
         <item attribuut="Datum_reaktie">2002-10-10</item>
         <item attribuut="Datum_indiening">2002-09-13</item>
         <item attribuut="Document-id">KVR16438</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="291" allpagenumbers="291 292" vetnummer="2010215450" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16438" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="140" onderwerp="" indiendatum="2002-09-13">
         <vrager partij="LPF" oorsprong="parlement">Eerdmans</vrager>
         <vrager partij="LPF" oorsprong="parlement">Stuger</vrager>
         <vrager partij="LPF" oorsprong="parlement">Schonewille</vrager>
         <vraagt-aan>de minister en de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-10-10">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat de politie Amsterdam-Amstelland sinds juli 2000 haar reserves in effecten belegt? <voetnoot nummer="1"/>
      </vraag>
      <vraag nummer="2">Vindt u het geoorloofd dat de politie met gemeenschapsgeld de beurs op gaat? Zo nee, bent u van plan hiertegen stappen te ondernemen? </vraag>
      <vraag nummer="3">Is het waar, zoals korpsbeheerder Cohen stelt, dat de politie ten aanzien van haar financieel beleid zich in dezen «precies aan de regels» heeft gehouden? </vraag>
      <vraag nummer="4">Klopt het dat het rendement over de looptijd van anderhalf jaar beleggen slechts 1,95 procent heeft bedragen, en dat dit in reële termen uitgedrukt zelfs een verlies voor het korps oplevert? Wat is daarover uw mening? </vraag>
      <vraag nummer="5">Hoe is dit alles volgens u te rijmen met de eerdere door het Amsterdamse korps geuite vrees dat vierhonderd sollicitanten voor de politieopleiding zullen moeten worden afgewezen wegens geldgebrek? </vraag>
      <noten afkomstig="vraag">
         <noot nummer="2"/>
         <noot nummer="1" datum="2002-08-21" bron="Het Parool">Het Parool, 21 augustus 2002</noot>
         <noot nummer="2" datum="2002-07-20" bron="Het Parool">Het Parool, 20 juli 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. Overigens heeft de politieregio Amsterdam-Amstelland de reserves sinds medio 1996 uitgezet en is deze uitzetting per 1 januari 2002 beëindigd. Volgens informatie van de politieregio Amsterdam-Amstelland heeft een klein deel van de uitzetting in aandelen plaatsgevonden, waarbij echter voor het gehele bedrag van de uitzetting ( 36,2 miljoen) sprake was van hoofdsomgarantie (zie voor een nadere toelichting het antwoord op de vragen 2 en 3). </antwoord>
      <antwoord nummer="2 en 3">Conform artikel 1 van de Wet financiering decentrale overheden (Wet fido) zijn de politieregio’s decentrale overheden in de zin van deze wet. Artikel 2, tweede lid, van de Wet fido bepaalt dat het uitzetten van overtollige middelen (verstrekken van leningen en beleggen) en het gebruik van derivaten door decentrale overheden op een prudente wijze dient te geschieden en dat hierbij geen sprake mag zijn van het nemen van overmatige risico’s. Op grond van artikel 3 van de op de Wet fido gebaseerde Regeling uitzettingen en derivaten mogen decentrale overheden uitsluitend gelden uitzetten in vastrentende waarden of in producten waarvan de hoofdsom van de uitzetting is gegarandeerd door een financiële instelling met een goede kredietwaardigheid. Dit betekent dat zij niet mogen beleggen in aandelen, tenzij de hoofdsom gegarandeerd is en gelden uitsluitend mogen worden uitgeleend aan andere overheden of aan financiële instellingen met een goede kredietwaardigheid. Kortom, indien een politieregio handelt binnen bovengenoemde beperkingen zijn uitzettingen toegestaan. Vanuit bedrijfseconomisch oogpunt vind ik het geoorloofd en verantwoord dat middelen die gedurende een zekere periode niet direct nodig zijn voor de dagelijkse bedrijfsvoering van een korps renderend worden uitgezet, mits daarbij aan de bepalingen van de Wet fido wordt voldaan. Bij deze middelen kan bijvoorbeeld worden gedacht aan reserves die zijn gevormd in verband met de vervanging van een gebouw. Ieder korps houdt er namelijk in de bedrijfsvoering rekening mee dat dergelijke vaste activa te zijner tijd moeten worden vervangen. Ten aanzien van de uitzetting van Amsterdam-Amstelland ben ik van mening dat deze toelaatbaar is geweest. Uit de mij beschikbare informatie is gebleken dat de jaarrekening 2001 van de politieregio Amsterdam-Amstelland is gecontroleerd door een externe accountant, die heeft geconstateerd dat ten aanzien van de uitzetting aan de bepalingen van de Wet fido c.a. alsmede het door het Regionaal College vastgestelde treasurystatuut is voldaan. Er is derhalve sprake geweest van een garantie tot terugbetaling van de uitgezette hoofdsom waardoor de politieregio met betrekking tot dit aspect geen risico liep. De constatering van de korpsbeheerder van de politieregio Amsterdam-Amstelland in Het Parool van 21 augustus jl. dat de politie zich precies aan de regels heeft gehouden, wordt op grond van bovenstaande door mij onderschreven. </antwoord>
      <antwoord nummer="4">Uit gegevens die de politieregio Amsterdam-Amstelland ter beschikking heeft gesteld, blijkt inderdaad dat het rendement op de uitzetting over de laatste anderhalf jaar van de looptijd 1,95% heeft bedragen. Voor een juiste beoordeling van het rendement dat op de uitzetting is behaald, dient echter de opbrengst over de gehele looptijd van de uitzetting te worden bezien. De middelen zijn uitgezet tijdens de periode medio juli 1996 tot en met ultimo 2001. Volgens opgave van het korps Amsterdam-Amstelland is gedurende deze periode een gemiddeld rendement op jaarbasis behaald van 9,11%. Vanwege het feit dat dit percentage de rente op deposito’s in dezelfde periode overschrijdt, kan er mijns inziens niet worden gesproken van een verlies voor het korps. </antwoord>
      <antwoord nummer="5">Allereerst wijs ik erop dat de bijdrage van het Rijk die jaarlijks ter beschikking wordt gesteld aan de politiekorpsen conform artikel 44, eerste lid, van de Politiewet 1993 bestemd is voor de kosten van de politie. Onder deze kosten worden volgens artikel 1, tweede lid, van het Besluit financiën regionale politiekorpsen verstaan de kosten voor personele en materiële middelen en investeringen. Hiertoe behoren derhalve ook de afschrijvingen op (vaste) activa. Zoals reeds in het antwoord op vraag 2 en 3 is gesteld, houdt ieder korps er in de bedrijfsvoering rekening mee dat de vaste activa (bijvoorbeeld een gebouw) te zijner tijd moeten worden vervangen. Hiervoor wordt gedurende de levensduur van het desbetreffende actief jaarlijks een gedeelte van de ontvangen Rijksbijdrage gereserveerd, opdat op het moment van vervanging in principe voldoende eigen middelen beschikbaar zijn om de vervanging geheel of gedeeltelijk met eigen vermogen te kunnen financieren. Vanwege het feit dat deze middelen een specifieke bestemming hebben (i.c. investeringen in verband met de vervanging van een actief) en daardoor niet structureel van karakter zijn, kunnen zij derhalve niet worden aangewend om structureel personeel aan te nemen. Structurele kosten dienen namelijk gedekt te zijn door structurele inkomsten. Met de gereserveerde middelen kan worden voorkomen dat voor de financiering van het te vervangen actief geheel of gedeeltelijk een beroep moet worden gedaan op de geld- of kapitaalmarkt, hetgeen immers extra rentelasten met zich brengt. Overigens wijs ik er voor de goede orde op dat kort geleden een wijziging van de Politiewet 1993 van kracht is geworden op grond waarvan de minister van Binnenlandse Zaken en Koninkrijksrelaties de bevoegdheid is verleend regels te stellen ten aanzien van het vermogen van de politieregio’s. Deze regels zullen naar verwachting per 1 januari 2003 in werking treden. Een van de regels zal betrekking hebben op de verhouding tussen het eigen vermogen en het totale vermogen van de regio. Op deze wijze wordt het mogelijk de omvang van het eigen vermogen (reserves) te beïnvloeden. Het mogelijkerwijs beëindigen van de sollicitatieprocedure voor vierhonderd agenten bij de politieregio Amsterdam-Amstelland heeft geen relatie met het tijdelijk uitzetten van middelen, maar houdt verband met de bekostiging van eventuele verdere sterktegroei van de Nederlandse politie. Gelet op het structurele karakter van de sterktegroei dienen hiervoor structurele middelen ter beschikking te worden gesteld. De Tweede Kamer wordt binnenkort geïnformeerd over de verdeling van de intensiveringsmiddelen voor veiligheid, die voor deze kabinetsperiode beschikbaar zijn gesteld. Hiertoe behoren ook middelen ten behoeve van de sterktegroei van de politie. </antwoord>
      <noten afkomstig="antwoord"/>
   </antwoorden>
</kvr>
