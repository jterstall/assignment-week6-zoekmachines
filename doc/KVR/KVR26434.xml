<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister voor Vreemdelingenzaken en Integratie over kinderen in de cel. (Ingezonden 4 augustus 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26434
</item>
         <item attribuut="Inhoud">Vragen naar aanleiding van de radioserie 'De toekomst van Xiu (en 4000 anderen)' over Chinese vluchtelingen en hun kinderen die in detentiecentra zitten.</item>
         <item attribuut="Rubriek">Staats- en bestuursrecht (Grondrechten) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">China Jeugdigen Mensenrechten Vluchtelingen</item>
         <item attribuut="Vindplaats">Kamervragen met antwoord 2006-2007, nr. 35, Tweede Kamer</item>
         <item attribuut="Vraagnr_bij_indiening">2050617400</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2006-09-27</item>
         <item attribuut="Datum_indiening">2006-08-04</item>
         <item attribuut="Document-id">KVR26434</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="71" allpagenumbers="71 72" vetnummer="2050617400" code="0607tkkvr35" lopendefooter="Tweede Kamer, vergaderjaar 2006–2007, Aanhangsel" filenaam="KVR26434" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="35" onderwerp="" indiendatum="2006-08-4">
         <vrager partij="GroenLinks" oorsprong="parlement">Azough</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="27 september 2006), zie ook Aanhangsel Handelingen nr. 2034, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de radioserie «De Toekomst van Xiu (en 4000 anderen)» van radio 1 (www.1opdemiddag.kro.nl)? Hoe beoordeelt u de verhalen die hierin aan de orde komen? </vraag>
      <vraag nummer="2">Is het waar dat de Chinese ambassade niet meewerkt aan terugkeer indien mensen geen paspoort kunnen laten zien? Is het waar dat onder andere Xiao en haar zoontje Chon-Hui daar de dupe van zijn en nu gevangen zitten in het detentiecentrum van Soesterberg? </vraag>
      <vraag nummer="3">Hoeveel kinderen van uitgeprocedeerde asielzoekers zitten er momenteel vast in een detentiecentrum? Is dat aantal toe- of afgenomen sinds uw laatste brief van 27 juni jl.? </vraag>
      <vraag nummer="4">Is er voor al deze kinderen een leeftijdsgerelateerd voorzieningenniveau gerealiseerd, zoals onderwijs en het ter beschikking hebben van voldoende spel- en leermiddelen, zoals u heeft toegezegd in uw brief van 27 juni jl.? </vraag>
      <vraag nummer="5">Is het waar dat u de toegang voor Vluchtelingenwerk Nederland in detentiecentra hebt beperkt? Is het waar dat de detentiecentra die onder uw verantwoordelijkheid vallen in deze nu een ander beleid kennen dan de detentiecentra die onder de verantwoordelijkheid van uw ambtsgenoot van Justitie vallen? Waarom is dat? </vraag>
      <vraag nummer="6">Bent u bereid er alsnog voor te zorgen dat er geen kind in de cel komt? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ik ben bekend met de betreffende radioserie. Ik constateer dat in de radioserie de standpunten en ervaringen van de betreffende vreemdelingen, hun gemachtigde, en een aantal hulpverleners en vertegenwoordigers van lokale autoriteiten worden weergegeven. </antwoord>
      <antwoord nummer="2">De Chinese ambassade verlangt van mensen die stellen de Chinese nationaliteit te bezitten en een aanvraag indienen voor een laissez-passer dat zij daadwerkelijk hun identiteit en nationaliteit kunnen aantonen. Het is echter onjuist dat daarbij uitsluitend een paspoort zou volstaan. Het is in beginsel de eigen verantwoordelijkheid van de uitgeprocedeerde asielzoeker om de voor de vaststelling van identiteit en nationaliteit benodigde gegevens en eventuele documenten te verstrekken. Wanneer een vreemdeling daadwerkelijk de benodigde medewerking verleent aan de terugkeer wordt over het algemeen geen vreemdelingenbewaring opgelegd. </antwoord>
      <antwoord nummer="3">Op 11 september verbleven er 8 gezinnen met in totaal 12 minderjarige kinderen in vreemdelingenbewaring. Op basis van gemiddelden lijkt het aantal sinds 27 juni te zijn afgenomen. </antwoord>
      <antwoord nummer="4">Ja. </antwoord>
      <antwoord nummer="5">Op dit moment vindt er in het Detentie- en Uitzetcentrum te Rotterdam een pilot plaats onder leiding van een task-force van de Immigratie- en Naturalisatiedienst, de Koninklijke Marechausse, de Vreemdelingenpolitie, de Internationale Organisatie voor Migratie en de Dienst Justitiële Inrichtingen. In de pilot worden werkzaamheden van de verschillende diensten gebundeld teneinde de mogelijkheden van zowel vrijwillige als gedwongen terugkeer naar het land van herkomst op een meer doelmatige wijze te laten plaatsvinden. De uitkomsten van deze pilot zullen mede als basis dienen voor de werkwijze die binnen de nieuwe terugkeerorganisatie gehanteerd zal worden. Naar het zich laat aanzien zal ultimo 2006 een besluit genomen worden over het al dan niet inrichten van een spreekuurvoorziening voor Vluchtelingenwerk Nederland. Uiteraard blijft het voor Vluchtelingenwerk Nederland wel mogelijk om de toegang te verkrijgen tot personen die gedetineerd zijn en prijs stellen op contact via de geldende bezoekregeling. Ik heb Vluchtelingenwerk Nederland hiervan bij brief van 7 juli jl. op de hoogte gebracht. </antwoord>
      <antwoord nummer="6">In mijn brief van 27 juni jl. aan de Tweede Kamer heb ik een beleidskader aangegeven dat erop gericht is de mogelijkheid dat er kinderen in bewaringssituaties terecht komen maximaal te beperken, zonder dat daarbij de uitvoering van het vreemdelingenbeleid ernstig wordt bemoeilijkt. Het is in dat kader niet mogelijk volledig uit te sluiten dat er nog kinderen in bewaringssituaties terecht komen. </antwoord>
      <noten afkomstig="antwoord"/>
   </antwoorden>
</kvr>
