<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, over de tweedeling in het onderwijs. (Ingezonden 6 september 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29774
</item>
         <item attribuut="Inhoud">Vragen over de groeiende tweedeling tussen overwegend zwarte vmbo-scholen en witte havo/vwo-scholen.</item>
         <item attribuut="Rubriek">Voortgezet onderwijs (Kwaliteit van het voortgezet onderwijs) Welzijn (Minderheden)</item>
         <item attribuut="Trefwoorden">Kwaliteit van het voortgezet onderwijs Minderheden</item>
         <item attribuut="Vindplaats">Kamervragen met antwoord 2007-2008, nr. 323, Tweede Kamer</item>
         <item attribuut="Vraagnr_bij_indiening">2060724750</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2007-10-22</item>
         <item attribuut="Datum_indiening">2007-09-06</item>
         <item attribuut="Document-id">KVR29774</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="689" allpagenumbers="689 690" vetnummer="2060724750" code="0708tkkvr323" lopendefooter="Tweede Kamer, vergaderjaar 2007–2008, Aanhangsel" filenaam="KVR29774" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="323" onderwerp="" indiendatum="2007-09-6">
         <vrager partij="SP" oorsprong="parlement">Jasper van Dijk</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart,</vraagt-aan>
      </vraagdata>
      <antwoorddata antwoorddatum="22 oktober 2007), zie ook Aanhangsel Handelingen nr. 174, vergaderjaar 2007–2008">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw oordeel over het bericht dat het Nederlandse schoolsysteem de achterstand van kansarme leerlingen vergroot? <voetnoot nummer="1"/>
      </vraag>
      <vraag nummer="2">Deelt u de mening dat de groeiende tweedeling tussen overwegend zwarte vmbo-scholen en witte havo/vwo-scholen onaanvaardbaar is? Kunt u uw antwoord toelichten? </vraag>
      <vraag nummer="3">Deelt u de mening dat de emancipatie van leerlingen een belangrijk doel van het onderwijs dient te zijn, veeleer dan de reproductie van kennis? Vindt u dat het onderwijssysteem voldoende mogelijkheden biedt voor kinderen uit een kansarme omgeving om te emanciperen? </vraag>
      <vraag nummer="4">Deelt u de mening dat vmbo-leerlingen meer kansen moeten krijgen om hogerop te komen, bijvoorbeeld door de doorstroommogelijkheden van VMBO naar Havo te verbeteren? Zo ja, welke stappen gaat u hiertoe ondernemen? </vraag>
      <vraag nummer="5">Wat is uw oordeel over de twee zogenaamde «ideale gemengde scholen» (de Openbare Scholengemeenschap Bijlmer en het Christelijk Bonhoefer College), met leerlingen op alle niveaus? Hebben deze scholen wat u betreft een voorbeeldfunctie? </vraag>
      <vraag nummer="6">Deelt u de mening dat meer afstemming en overleg nodig is tussen scholen en overheden (onder andere de gemeente), zodat wordt voorkomen dat scholen solistisch opereren en er geen beleid tot stand komt om de segregatie te bestrijden? </vraag>
      <vraag nummer="7">Bent u bereid om de segregatie in het voortgezet onderwijs te onderzoeken en aanbevelingen te doen om de gesignaleerde tweedeling te stoppen? </vraag>
      <noten afkomstig="vraag">
         <noot nummer="1" datum="2007-09-1" bron="NRC Handelsblad (M-magazine)">NRC Handelsblad (M-magazine), 1 september 2007</noot>
      </noten>
   </vragen>
   <antwoorden aantal="7">
      <antwoord nummer="1">Ik heb het artikel van mevrouw Vink met veel belangstelling gelezen. Het schetst een beeld van de complexe problematiek waarmee scholen te maken kunnen hebben. Tegelijkertijd is er een aantal kanttekeningen bij het artikel te plaatsen en moeten we ervoor waken het als exemplarisch voor het Nederlandse onderwijs te beschouwen. </antwoord>
      <antwoord nummer="2">Ik ben het er niet mee eens dat er een «groeiende tweedeling» is. Het artikel suggereert een scheiding tussen enerzijds het vmbo als vergaarbak van problemen en anderzijds het havo en vwo voor leerlingen uit welgestelde gezinnen. Dit doet geen recht aan de werkelijkheid. Niet aan de leerlingen in het vmbo – circa zestig procent van alle leerlingen in het voortgezet onderwijs – en niet aan het vmbo zelf. Het vmbo is een volwaardig schooltype dat toeleidt naar een vervolgopleiding in het havo en mbo. Zie verder het antwoord op vraag 4. </antwoord>
      <antwoord nummer="3">Het onderwijs heeft tot doel jongeren hun talenten te laten ontplooien en hen in staat te optimaal te functioneren in de samenleving door hen de hiervoor benodigde kennis en vaardigheden bij te brengen. Om belemmeringen hierbij zoveel mogelijk tegen te gaan en leerlingen gelijke kansen te bieden is er een uitgebreid zorg- en achterstandenbeleid. Zie verder het antwoord op vraag 4. </antwoord>
      <antwoord nummer="4" voetnoot="1 2">De afgelopen jaren groeide het aantal gediplomeerde vmbo-leerlingen dat doorstroomt naar het havo aanzienlijk. 2002 was het laatste jaar van het mavo «oude stijl». In dat jaar stroomde 9,6 procent van deze «mavo oude stijl»-leerlingen door naar het havo. In 2003 werden voor de eerste maal centrale examens afgenomen in het vmbo. Vanaf dat moment steeg het percentage leerlingen dat vanuit de gemengde en theoretische leerwegen doorstroomde naar het havo. In 2003 stroomde 13,1 procent van de leerlingen uit de gemengde en theoretische leerweg door naar het havo, in 2004 15 procent, en in 2005 ging het om 16,6 procent van de leerlingen uit deze beide leerwegen <voetnoot nummer="1"/>. De invoering van het vmbo heeft dus, anders dan soms wordt verondersteld, geleid tot een hogere doorstroom naar het havo. De doorstroommogelijkheden vanuit de gemengde en theoretische leerwegen naar het havo kennen nauwelijks beperkingen. Voor de theoretische leerweg is het vmbo-diploma voldoende om toegelaten te worden tot de havo. Er gelden geen voorschriften voor het gevolgde vakkenpakket. Voor leerlingen uit de overige leerwegen kan de school toestemming bij de inspectie aanvragen om vmbo-leerlingen tot de havo toe te laten. Uitgangspunt hierbij is dat de leerling naar verwachting het havo-onderwijs in het vierde leerjaar met voldoende resultaat kan volgen <voetnoot nummer="2"/>. Om de doorstroming vanuit het vmbo naar het havo verder te verbeteren heb ik een wetswijziging in gang gezet om ook gediplomeerde gemengde leerwegleerlingen op basis van hun vmbo-diploma direct toegelaten te kunnen laten worden tot het havo. Ik beperk deze mogelijkheid bewust tot de gemengde leerweg, omdat een overstap vanuit de basis- en kaderberoepsgerichte leerwegen naar het havo vanwege het niveauverschil en de niet aansluitende vakkenpakketten in het algemeen te moeilijk is. Daarnaast pas ik n.a.v. het Algemeen Overleg over de samenwerkingsmogelijkheden vo-bve op 21 juni 2007 op korte termijn het Besluit Samenwerking vmbo-bve aan. Met deze aanpassing kunnen met terugwerkende kracht vanaf schooljaar 2007–2008 gediplomeerde leerlingen uit de gemengde en theoretische leerwegen vanuit het reguliere voortgezet onderwijs uitbesteed worden aan een instelling voor volwassenenonderwijs (vavo). </antwoord>
      <antwoord nummer="5">Ja, beide scholen hebben een voorbeeldfunctie. Net als vele andere scholen. </antwoord>
      <antwoord nummer="6">Het ook door u geconstateerde belang van afstemming en overleg is aanleiding geweest voor de wettelijke verplichting voor scholen en gemeenten om overleg te voeren en afspraken te maken over het tegengaan van segregatie en het bevorderen van integratie. Dit kan bijvoorbeeld door het overleg deel te laten uitmaken van de Lokale Educatieve Agenda. </antwoord>
      <antwoord nummer="7">Op dit moment loopt een tweetal onderzoeken. Het gaat hierbij om een inventarisatie van mogelijke acties om etnische segregatie in het VO tegen te gaan. Daarnaast is het Christelijk Pedagogisch Studiecentrum (CPS) gevraagd informatie over het tegengaan van segregatie te verzamelen en voor scholen toegankelijk te maken, waarbij ook gebruik wordt gemaakt van buitenlandse voorbeelden. Daarnaast is in april 2007 het Kenniscentrum Gemengde Scholen van start gegaan. Doel van het centrum is het verzamelen en verspreiden van kennis over het bestrijden van segregatie. Ook spreekt het centrum gemeenten en scholen aan op hun verantwoordelijkheid bij het bestrijden van segregatie. Het kenniscentrum is in opdracht van het ministerie van OCW opgericht en richt zich zowel op het primair als op het voortgezet onderwijs. </antwoord>
      <noten afkomstig="antwoord">
         <noot nummer="1">Kerncijfers 2002–2006, OCW, Den Haag mei 2007</noot>
         <noot nummer="2">Artikel 10 van het Inrichtingsbesluit W.V.O</noot>
      </noten>
   </antwoorden>
</kvr>
