<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders en Terpstra (beiden VVD) aan de minister van Buitenlandse Zaken en de staatssecretaris van Buitenlandse Zaken (OS) mw. Van Ardenne-van der Hoeven over eenzijdige politieke activiteiten van medefinancieringsorganisaties. (Ingezonden 6 november 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16667
</item>
         <item attribuut="Inhoud">Vragen over eenzijdige politieke aktiviteiten van organisaties die worden gefinancierd door de Nederlandse overheid.</item>
         <item attribuut="Rubriek">Ontwikkelingssamenwerking (Algemeen)</item>
         <item attribuut="Trefwoorden">Ontwikkelingssamenwerking Subsidies</item>
         <item attribuut="Vindplaats">Kamervragen met antwoord 2002-2003, nr. 342, Tweede Kamer</item>
         <item attribuut="Vraagnr_bij_indiening">2020302780</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Wilders</persoon>
            <persoon partij="VVD">Terpstra</persoon>
         </item>
         <item attribuut="Datum_reaktie">2002-11-13</item>
         <item attribuut="Datum_indiening">2002-11-06</item>
         <item attribuut="Document-id">KVR16667</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="719" allpagenumbers="719 720" vetnummer="2020302780" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16667" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="342" onderwerp="" indiendatum="2002-11-6">
         <vrager partij="VVD" oorsprong="parlement">Wilders</vrager>
         <vrager partij="VVD" oorsprong="parlement">Terpstra</vrager>
         <vraagt-aan>de minister van Buitenlandse Zaken en de staatssecretaris van Buitenlandse Zaken (OS) mw. Van Ardenne-van der Hoeven</vraagt-aan>
      </vraagdata>
      <antwoorddata antwoorddatum="2002-11-13">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder>de staatssecretaris voor Ontwikkelingssamenwerking en de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Maken de Nederlandse medefinancieringsorganisaties Novib, Cordaid en Icco deel uit van United Civilians for Peace? Zo ja, op grond van welke titel doen zij dit? </vraag>
      <vraag nummer="2" voetnoot="1">Hoe groot is de financiële bijdrage die resp. Novib, Cordaid en Icco aan United Civilians for Peace leveren (op jaarbasis)? Is het waar dat de genoemde medefinancieringsorganisaties zo direct dan wel indirect meebetalen aan de reis naar de Palestijnse gebieden die door United Civilians for Peace wordt georganiseerd voor mevrouw Gretta Duisenberg en enkele andere personen? <voetnoot nummer="1"/>Wat is uw oordeel hierover? </vraag>
      <vraag nummer="3">Deelt u de mening dat bij de activiteiten van United Civilians for Peace sprake is van een eenzijdig politiek engagement vóór het Palestijnse verzet en tegen het Israëlische beleid? Bent u bereid te voorkomen dat dergelijke reizen als de reis naar de Palestijnse gebieden worden ondernomen met geld van de Nederlandse belastingbetaler? Zo ja, op welke wijze? Zo neen, waarom niet? </vraag>
      <vraag nummer="4" voetnoot="2 3">Werd het rapport «Srebrenica, de genocide die niet werd voorkomen» van Mient Jan Faber (en een Engelse vertaling daarvan) in belangrijke mate gefinancierd door Hivos? <voetnoot nummer="2"/>Zo ja, op grond van welke titel? Hoe groot is het bedrag dat Hivos aan het totstandkomen van dit rapport en de vertaling daarvan heeft bijgedragen? Gaf dit rapport een beeld dat haaks stond op het beeld dat werd geschetst door het NIOD-rapport, terwijl juist dat laatste rapport door de Kamer als «gedegen en evenwichtig» werd aangemerkt in een breed gedragen Kamermotie? <voetnoot nummer="3"/>
      </vraag>
      <vraag nummer="5">Acht u het wenselijk dat de Nederlandse medefinancieringsorganisaties, die het grootste deel van hun inkomen verkrijgen van de Nederlandse overheid en dus van de Nederlandse belastingbetaler, gelden aanwenden voor eenzijdige politieke activiteiten die weinig relevantie hebben voor de doelstellingen van de Nederlandse ontwikkelingssamenwerking? Zo neen, hoe denkt de regering paal en perk te stellen aan dergelijke aanwendingen van Nederlands ontwikkelingsgeld door de medefinancieringsorganisaties? </vraag>
      <noten afkomstig="vraag">
         <noot nummer="1" datum="2002-10-25" bron="Het Parool">Het Parool, 25 oktober 2002</noot>
         <noot nummer="2">Srebrenica, de genocide die niet werd voorkomen, blz. 9</noot>
         <noot nummer="3">Motie Melkert c.s., Kamerstukken 28 334, nr. 2</noot>
      </noten>
   </vragen>
   <antwoorden aantal="5">
      <antwoord nummer="1">United Civilians for Peace is een campagne van een zestal organisaties, te weten: Cordaid, Icco, IKV, Kerken in Actie, Novib en Pax Christi. Beleidsbeïnvloeding is een van de strategieën van de MFO’s. Mede in dat licht werken deze MFO’s al een aantal jaren mee in de United Civilians for Peace. Regelmatig gaan er missies uit om aandacht te geven aan de conflictsituatie in het Midden- Oosten. Het gaat daarbij om missies die tweezijdigheid beogen, en uitgaan van een gebalanceerde agenda en een evenwichtige samenstelling van deelnemers. </antwoord>
      <antwoord nummer="2">Het budget voor de campagne wordt door vier van de zes deelnemende organisaties opgebracht: Novib, Cordaid, Icco en Kerken in Actie. Novib en Cordaid dragen elk ca. 113.000 Euro bij aan de campagne in het jaar 2002; voor Icco is dit ca. 56.500 Euro. Zij hebben dit betaald uit MFP-middelen. Daarmee dragen zij bij aan verschillende missies van United Civilians for Peace naar de Palestijnse gebieden en Israël, waaronder ook de bedoelde waarnemingsreis. Voor deze reis zijn vrouwen uit verschillende politieke partijen en maatschappelijke organisaties als burgerwaarnemers aangezocht om kennis te nemen van de problemen in de regio, met speciale aandacht voor de rol van Israëlische en Palestijnse vrouwen en hun inspanningen op het gebied van mensenrechten, vredesopbouw en ontwikkeling. De organisatie van dit soort reizen is de verantwoordelijkheid van de organisaties zelf. Ik acht het doel van de reis, namelijk aandacht geven aan de problematiek van zowel de Palestijnse als de Israëlische vrouwen en hun inspanningen op het gebied van mensenrechten en vredesopbouw van evident belang. </antwoord>
      <antwoord nummer="3">Neen, die mening deel ik niet. Er is bij United Civilians for Peace sprake van een tweezijdige doelstelling. Uitgangspunten van United Civilians for Peace omvatten: respect voor de mensenrechten, doorbreken van de geweldsspiraal en afkeuring van geweld tegen burgers, zowel Palestijnse als Israëlische burgers. Het is de bedoeling om tijdens de missie beide kanten goed te belichten. De agenda ziet er evenwichtig uit en kan ruimte bieden voor de verschillende standpunten en invalshoeken. </antwoord>
      <antwoord nummer="4">Hivos heeft inderdaad het rapport «Srebrenica, de genocide die niet werd voorkomen» van IKV (auteur Mient Jan Faber) (mede) gefinancierd voor een bedrag van EUR 8.000 uit MFP-middelen. Uit dit bedrag werd de produktie van het rapport en de vertaling (naar het Engels en Bosnisch) gefinancierd. Deze steun werd verleend als onderdeel van het meerjarig project «Post-conflict Peace Building in Bosnia and Herzegovina» (uitgevoerd door IKV), welk project een onderdeel vormt van het door Hivos in Zuidoost-Europa sinds 1999 uitgevoerde programma. Vandaag kan worden vastgesteld dat het beeld dat het rapport «Srebrenica, de genocide die niet werd voorkomen» schetst grondig afwijkt van het beeld dat het NIOD-rapport schetst. Ten tijde van de goedkeuring van het betreffende project (oktober 2001) was dit niet te voorzien. Dit overziende ben ik van oordeel dat Hivos in overleg had moeten treden teneinde na te gaan of er grond zou kunnen zijn voor het oordeel dat financiering niet verenigbaar is met het beleid van de Minister (referte betreffende bepaling in subsidiebeschikking MFP). Hivos heeft dit ten onrechte niet gedaan. Hivos erkent dit ook. </antwoord>
      <antwoord nummer="5">Ik ben het met u eens dat het onwenselijk is dat Nederlandse medefinancieringsorganisaties gelden van de Nederlandse overheid zouden aanwenden voor uitsluitend eenzijdige politieke activiteiten die bovendien weinig relevantie zouden hebben voor de doelstellingen van de Nederlandse ontwikkelingssamenwerking. In de subsidie beschikkingen van de MFO’s is hieromtrent een tweetal artikelen opgenomen. Eén artikel bepaalt dat de MFO’s zich onthouden van activiteiten die tot doel hebben de politieke onafhankelijkheid van een staat te ondermijnen of een wettige regering ten val te brengen met onwettige middelen. Deze wettigheid respectievelijk onwettigheid zal niet uitsluitend worden bepaald door opvattingen van de regering van het betrokken land, doch worden getoetst aan internationale maatstaven. In een tweede artikel wordt bepaald dat de MFO’s bij activiteiten ten laste van de subsidie rekening houden met het beleid van de Minister. Indien grond bestaat voor het oordeel dat financiering niet verenigbaar is met het beleid van de Minister, treedt de MFO in overleg met de Minister. Uit onlangs gehouden overleg met de MFO’s is gebleken dat de bedoelde missie inmiddels is verdaagd en dat de beoogde tweezijdigheid in het programma en de evenwichtige samenstelling van de delegatie nagestreefd blijven. </antwoord>
      <noten afkomstig="antwoord"/>
   </antwoorden>
</kvr>
