<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tjon-A-Ten (PvdA) aan de minister voor Ontwikkelingssamenwerking en de staatssecretaris van Economische Zaken over cacaoproducten uit Asean-landen. (Ingezonden 5 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23707
</item>
         <item attribuut="Inhoud">De lidstaten van de Associatie van Zuidoost-Aziatische Naties worden geconfronteerd met discriminatie in de vorm van importbelastingen op cacaoproducten die worden opgelegd door China en Europa.</item>
         <item attribuut="Rubriek">Belastingen (Invoerrechten) Consument (Levensmiddelen) Handel en economie (Handelsbelemmeringen) Landbouw (Landbouwproducten)</item>
         <item attribuut="Trefwoorden">Handelsbelemmeringen Invoerrechten Landbouwgoederen Levensmiddelen</item>
         <item attribuut="Vindplaats">Kamervragen met antwoord 2004-2005, nr. 2264, Tweede Kamer</item>
         <item attribuut="Vraagnr_bij_indiening">2040517710</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Tjon-A-Ten</persoon>
         </item>
         <item attribuut="Datum_reaktie">2005-08-31</item>
         <item attribuut="Datum_indiening">2005-07-05</item>
         <item attribuut="Document-id">KVR23707</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4525" allpagenumbers="4525 4526" vetnummer="2040517710" code="0405tkkvr2264" lopendefooter="Tweede Kamer, vergaderjaar 2004–2005, Aanhangsel" filenaam="KVR23707" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2264" onderwerp="" indiendatum="5juli 2005">
         <vrager partij="PvdA" oorsprong="parlement">Tjon-A-Ten</vrager>
         <vraagt-aan>de minister voor Ontwikkelingssamenwerking en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2005-08-31">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht «Indonesia to prepare concept for Asean cocoa contract»? <voetnoot nummer="1"/>
      </vraag>
      <vraag nummer="2">Is het waar dat Indonesië bezig is om het concept voor het Asean Cocoa Contract voor te bereiden als samenwerkingsvorm tussen de lidstaten van de Associatie van Zuidoost-Aziatische Naties (ASEAN) die geconfronteerd worden met discriminatie in de vorm van importbelastingen die worden opgelegd door China en Europa? </vraag>
      <vraag nummer="3" voetnoot="2 3">Waarom hanteert de Europese Unie (EU) voor cacaoproducten uit Asean-landen <voetnoot nummer="2"/>andere importheffingen dan voor hetzelfde product uit Afrika, het Caraïbisch Gebied, Midden- en Zuid-Amerika <voetnoot nummer="3"/>(exclusief Brazilië) voor hetzelfde product? </vraag>
      <vraag nummer="4">Is het waar dat eventuele verlagingen van invoerrechten zonder vooraankondiging aan belanghebbenden op de website van de douane gepubliceerd worden, hetzij halverwege het kalenderjaar, hetzij aan het eind van het kalenderjaar? Waarom wordt deze handelwijze gehanteerd? </vraag>
      <vraag nummer="5">Bent u bereid binnen EU-verband te onderzoeken of het mogelijk is om de invoerrechten op in de door de tsunami getroffen Aziatische landen geproduceerde cacaoproducten tot 0% te reduceren in het kader van de wederopbouw, zoals in het verleden ook gebeurd is met de invoerrechten op cacaoproducten uit Zuid- en Midden-Amerika en het Caraïbisch gebied, in het kader van het verschaffen van alternatieven voor de teelt van grondstoffen voor de productie van verdovende middelen? Zo ja, op welke termijn? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-06-20" bron="Asia Pulse Businesswire">Asia Pulse Businesswire, 20 juni 2005</noot>
         <noot nummer="2">Asean-landen: 8%–12% importheffing</noot>
         <noot nummer="3">Deze landen hebben een importheffing van 0%</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Indonesië doet, als grootste exporteur in de regio, inderdaad pogingen om de samenwerking tussen cacaoproducerende landen in Zuid-oost Azië te verbeteren. Eén van de mogelijkheden zou het opstellen van een Asean Cocoa Contract zijn. Discussies hierover zijn al enige jaren gaande. Cocoa Contracts zijn standaardcontracten tussen producenten en inkopers, die veel gebruikt worden in de handel tussen bijv. Afrikaanse landen en de EU en de VS. Hiermee wordt vermeden dat voor iedere transactie een compleet nieuw contract wordt opgesteld en dus de handel aanzienlijk vergemakkelijkt. Dit staat echter geheel los van het feit dat exporteurs van cacao(producten) uit Indonesië en andere Zuidoost-Aziatische landen naar de EU geconfronteerd worden met bepaalde importheffingen, terwijl exporteurs uit andere ontwikkelingslanden geen of minder heffingen betalen. </antwoord>
      <antwoord nummer="3">De Europese Gemeenschap kent een aantal regelingen op basis waarvan verschillende groepen ontwikkelingslanden tariefpreferenties krijgen. De minst ontwikkelde landen (MOL’s) krijgen op basis van het «Everything but Arms-initiatief (EBA) tariefvrije markttoegang in de EU. De Cotonou-overeenkomst regelt de relaties van de EU met voormalige koloniën in Afrika, het Caraïbisch gebied en de Stille Zuidzee (de ACS-landen). Op grond van deze overeenkomst hebben deze landen historisch een gunstige tariefbehandeling. In het kader van het Algemeen Preferentieel Systeem (APS) is aan andere ontwikkelingslanden ook een gunstiger behandeling toegekend. Deze gaat voor landbouwproducten en andere gevoelige producten voor niet-MOL’s minder ver dan de behandeling die voor ACS-landen is voorzien. Indonesië valt alleen onder het APS. Omdat in chocoladeproducten vaak suiker is toegevoegd is het mogelijk dat bij de invoer voor deze producten ook nog aanvullende invoerrechten gelden naargelang het percentage suiker dat in de producten aanwezig is. </antwoord>
      <antwoord nummer="4">Alle tarieven vloeien voort uit afspraken in EU-verband en zijn in het algemeen voor de tijd van ingang bij belanghebbenden bekend. Omdat preferentiële afspraken soms in een laat stadium door de EU-Ministerraad worden goedgekeurd, komt het voor dat gunstiger tariefafspraken soms terugwerkende kracht hebben. In het kader van het APS wordt van tevoren aangekondigd welke wijzigingen aan de orde zijn. De wijze waarop deze gepubliceerd worden is inderdaad niet altijd even toegankelijk voor niet-ingewijden. Dat heeft te maken met de vooralsnog beperkte mogelijkheden van de automatisering. De uiteindelijke exacte toepassing wordt echter na publicatie van de maatregelen op de datum van ingang verwerkt in het TARIC-informatiesysteem van de Europese Commissie, dat voor iedereen toegankelijk is. </antwoord>
      <antwoord nummer="5">De gunstiger tariefvoorwaarden voor de landen die alternatieven verschaffen voor de teelt van grondstoffen van verdovende middelen, de zgn. «drugs-clausule», heeft de EU moeten intrekken omdat zij in strijd was met het non-discriminatiebeginsel van de WTO. In het kader van de vernieuwing van het APS is in EU-verband wel gesproken over gunstiger tariefvoorwaarden voor de door de tsunami getroffen landen. Een dergelijke specifieke regeling zal echter eveneens in strijd zijn met dit non-discriminatiebeginsel. Wij zien dan ook geen mogelijkheid om de invoerrechten voor cacaoproducten in het kader van het APS, specifiek voor deze landen te reduceren. Tot op heden zijn nog geen verzoeken vanuit bijvoorbeeld Indonesië ontvangen voor een algemene verlaging (erga omnes) van het invoerrecht door de Europese Unie. Aangezien alle cacaoproducenten van een dergelijke verlaging zouden profiteren, is het overigens nog maar de vraag of er voldoende steun in de Gemeenschap te vinden zou zijn voor een dergelijk verzoek. </antwoord>
      <noten afkomstig="antwoord"/>
   </antwoorden>
</kvr>
