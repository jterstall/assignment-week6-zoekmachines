<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijken (PvdA) aan de ministers van Economische Zaken en van Sociale Zaken en Werkgelegenheid over het mogelijk verdwijnen van arbeidsplaatsen en mogelijke kostenverhoging door vestiging Shared Service Centers (SSC's) buiten het Noorden. (Ingezonden 21 augustus 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18510
</item>
         <item attribuut="Inhoud">Overheidsdiensten zijn op grote schaal bezig callcenters te vormen. Er wordt niet overwogen deze in het Noorden van het land te vestigen, hoewel daar voldoende personeel is te vinden en de locaties goedkoper zijn.</item>
         <item attribuut="Rubriek">Arbeid (Arbeidsmarkt) Bedrijfsleven en industrie (Vestigingsbeleid)</item>
         <item attribuut="Trefwoorden">Noord-Nederland Vestigingsbeleid Werkgelegenheid</item>
         <item attribuut="Vindplaats">Kamervragen met antwoord 2002-2003, nr. 1911, Tweede Kamer</item>
         <item attribuut="Vraagnr_bij_indiening">2020316070</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dijken</persoon>
         </item>
         <item attribuut="Datum_reaktie">2003-09-15</item>
         <item attribuut="Datum_indiening">2003-08-21</item>
         <item attribuut="Document-id">KVR18510</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4019" allpagenumbers="4019 4020" vetnummer="2020316070" code="0203tkkvr1911" lopendefooter="Tweede Kamer, vergaderjaar 2002–2003, Aanhangsel" filenaam="KVR18510" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1911" onderwerp="" indiendatum="2003-08-21">
         <vrager partij="PvdA" oorsprong="parlement">Van Dijken</vrager>
         <vraagt-aan>de ministers van Economische Zaken en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-09-15">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder>de minister voor Bestuurlijke Vernieuwing en Koninkrijksrelaties en de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Kent u het onderzoek van de werkgeversorganisatie VNO-NCW (2002) waaruit blijkt dat de vestigingen van Callcenters en Shared Service Centers (SSC’s) in het Noorden van het land – naast voldoende beschikbaarheid van personeel en locaties – zo’n 20% goedkoper zijn dan elders in Nederland? </vraag>
      <vraag nummer="2">Bent u op de hoogte van het feit, dat overheidsdiensten op grote schaal bezig zijn SSC’s te vormen? </vraag>
      <vraag nummer="3">Bent u ervan op de hoogte dat in geen enkel geval zelfs maar wordt overwogen het Noorden van het land als vestigingsplaats te kiezen? </vraag>
      <vraag nummer="4">Kunt u dat rijmen met uw kennis van de regionale werkgelegenheidssituatie en met uw opvattingen omtrent kostenbewust werken door de Rijksoverheid? </vraag>
      <vraag nummer="5" voetnoot="1">Deelt u de mening van de heer Haerkens (secretaris VNO-NCW Noord) dat een overheid die in tijden van bezuinigingen willens en wetens 20% onnodig uit gaat geven «puur stom» bezig is? <voetnoot nummer="1"/>
      </vraag>
      <vraag nummer="6">Welke stappen gaat u ondernemen om deze voor het Noorden en de schatkist ongunstige voornemens te keren? </vraag>
      <noten afkomstig="vraag">
         <noot nummer="1" datum="2003-08-15" bron="Dagblad van het Noorden">Dagblad van het Noorden, 15 augustus 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het betreffende rapport heeft vooral betrekking op het bedrijfsleven, waarbij de berekende voordelen mede het gevolg zijn van toepassing van het regionaal-economisch instrumentarium voor Noord-Nederland, voortvloeiend uit het Langman-akkoord. De berekende voordelen zijn in belangrijke mate niet van toepassing op overheidsdiensten omdat alleen het bedrijfsleven doelgroep is van de regelingen die voordeel opleveren zoals de Loonkostenpremieregeling. </antwoord>
      <antwoord nummer="2">Ja, voorzover het de rijksdienst betreft. Een aantal ministeries is bezig met het intern centraliseren van (onderdelen) van stafafdelingen en/of met het bundelen van diensten, al dan niet in de vorm van SSC’s. Voorts heeft het Kabinet op 4 juli jl. besloten tot de oprichting van een Shared Service Center HRM voor Personeelsregistratie en Salarisadministratie voor de rijksdienst, exclusief Defensie (SSC HRM P&amp;S, (Kamerstuk 28 610, nr. 2). </antwoord>
      <antwoord nummer="3">Bij het intern centraliseren van (onderdelen) van stafafdelingen en/of het bundelen van diensten binnen de ministeries wordt gebruik gemaakt van bestaand personeel. Daarbij betreft het in principe noch nieuwe arbeidsplaatsen, noch nieuw personeel, noch nieuwe vestigingen. Voor het SSC HRM P&amp;S is wel sprake van, naar verwachting, twee nieuwe vestigingen. De vestigingsplaatsen staan echter nog niet vast. Voor het vaststellen van de vestigingsplaatsen zal naar verschillende factoren worden gekeken, waarbij efficiency en de sociale gevolgen voor het personeel (en de daarmee samenhangende kosten) in ieder geval zullen worden meegewogen. Het kabinet streeft ernaar de arbeidsplaatsen binnen het SSC HRM P&amp;S primair te bezetten vanuit de groep die thans op het P&amp;S-vlak werkzaam is bij de ministeries. In beginsel is er ook hierbij dus geen sprake van nieuwe werkgelegenheid. </antwoord>
      <antwoord nummer="4 en 5">Zoals volgt uit het antwoord op vraag 3 zullen voor het vaststellen van de vestigingsplaatsen van het SSC HRM P&amp;S verschillende factoren worden meegewogen, waaronder de kosten. Ik zie geen strijdigheid met de vestigingsafspraak uit het Langman-akkoord omdat het in alle bovenbedoelde gevallen gaat om bestaande werkgelegenheid. Daarnaast benadruk ik nogmaals dat de voorstelling van zaken van het VNO-NCW Noord over het vestigingsvoordeel in het Noorden niet juist is voor overheidsdiensten. Om die reden deel ik dan ook de op dit punt geuite mening van de heer Haerkens niet. </antwoord>
      <antwoord nummer="6">Uit het bovenstaande volgt dat ik geen stappen onderneem om te interveniëren ten aanzien van de nog te maken afweging betreffende de vestigingsplaatsen van het Shared Service Center HRM P&amp;S of andere SSC’s. </antwoord>
      <noten afkomstig="antwoord"/>
   </antwoorden>
</kvr>
