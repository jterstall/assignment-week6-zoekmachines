<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schippers en Van Miltenburg (beiden VVD) aan de ministers voor Jeugd en Gezin en van Volksgezondheid, Welzijn en Sport over het evaluatierapport van het RIVM betreffende het pilotproject: «Welkom Landgenootje» en zijn opvolger «Hallo Wereld». (Ingezonden 28 september 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30031
</item>
         <item attribuut="Inhoud">Uit een evaluatierapport van het RIVM blijkt dat het pilotproject 'Welkom Landgenootje' en zijn opvolger 'Hallo Wereld' hun effect bij de beoogde doelgroep grotendeels missen, omdat de meerderheid van de vrouwen die deelneemt aan het project hoogopgeleid is en al over een gezonde leefstijl beschikt. Het project slaagt er niet in laagopgeleide vrouwen goed te bereiken. De vraagstellers betwijfelen of het produceren en toezenden van cd's en het bouwen van websites met een aangetoond gering effect op de doelgroep een goede besteding is van belangrijk preventiebudget.</item>
         <item attribuut="Rubriek">Communicatie, media en informatievoorziening (Overig) Gezondheidszorg (Ziekten en ziektepreventie)</item>
         <item attribuut="Trefwoorden">Preventieve gezondheidszorg Voorlichting Zwangerschap</item>
         <item attribuut="Vindplaats">Kamervragen met antwoord 2007-2008, nr. 558, Tweede Kamer</item>
         <item attribuut="Vraagnr_bij_indiening">2070800790</item>
         <item attribuut="Afkomstig_van">Jeugd en Gezin (JG)</item>
         <item attribuut="Indiener">
            <persoon partij="VVD">Schippers Van Miltenburg</persoon>
         </item>
         <item attribuut="Datum_reaktie">2007-11-08</item>
         <item attribuut="Datum_indiening">2007-09-28</item>
         <item attribuut="Document-id">KVR30031</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1199" allpagenumbers="1199 1200" vetnummer="2070800790" code="0708tkkvr558" lopendefooter="Tweede Kamer, vergaderjaar 2007–2008, Aanhangsel" filenaam="KVR30031" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="558" onderwerp="" indiendatum="2007-09-28">
         <vrager partij="VVD" oorsprong="parlement">Schippers Van Miltenburg</vrager>
         <vraagt-aan>de ministers voor Jeugd en Gezin en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-11-8">
         <antwoorder functie="minister" ministerie="Jeugd en Gezin">Rouvoet</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de slotconclusies van het RIVM evaluatierapport <voetnoot nummer="1"/>«Een digitaal leefstijlprogramma voor zwangere vrouwen», waarin wordt gesteld dat het pilotproject «Welkom Landgenootje» zijn effect bij de beoogde doelgroep grotendeels mist? </vraag>
      <vraag nummer="2">Hoe beoordeelt u de uitkomst van voornoemd rapport dat de meerderheid van de vrouwen die deelneemt aan het project hoogopgeleid is, en al over een gezonde leefstijl beschikt, en dat het project er niet in slaagt laagopgeleide vrouwen goed te bereiken? </vraag>
      <vraag nummer="3">Wat is, in het licht van deze constateringen, uw opvatting over de zin en onzin van het vervolgproject «Hallo Wereld»? </vraag>
      <vraag nummer="4">Deelt u de mening dat dit project, los van de naam, vrijwel identiek is aan de voornoemde pilot, waarover het RIVM concludeert dat die het beoogde doel niet bereikt? </vraag>
      <vraag nummer="5">Bent u voornemens de suggesties van het RIVM voor eventuele verbeterpunten over te nemen? Zo neen, waarom niet? </vraag>
      <vraag nummer="6">Kunt u aangeven wat de totale kosten van voornoemde projecten zijn? </vraag>
      <vraag nummer="7">Deelt u voorts de mening dat het drukken en toezenden van Cd’s, die in meerderheid van de gevallen linea recta in de vuilnisbak verdwijnen, en het bouwen van websites met een aangetoond gering of te verwaarlozen effect op de doelgroep een verspilling is van belangrijk preventiebudget? </vraag>
      <vraag nummer="8">Hoe verhoudt de insteek van de hiervoor genoemde projecten zich tot het recent verschenen advies van de Gezondheidsraad, waarin wordt gesteld dat gezondheids- en leefstijladviezen tijdens de zwangerschap te laat komen? </vraag>
      <vraag nummer="9">Heeft u, met het oog op het advies van de Gezondheidsraad, ook een mening over de suggestie om ook vrouwen in de ovulatieperiode een Cd te sturen om een gezonde leefstijl aan te leren, dan wel in de goede stemming te komen voor reproductie? </vraag>
      <vraag nummer="10">Heeft u ook een beeld van eventuele averechtse effecten van deze actie, bijvoorbeeld dat mensen een aversie hebben tegen zoetsappige liedjes die opvoedkundig zijn bedoeld, en dit als betuttelend ervaren? </vraag>
      <noten afkomstig="vraag">
         <noot nummer="1">RIVM-rapport 260112001/2007</noot>
      </noten>
   </vragen>
   <antwoorden aantal="10">
      <antwoord nummer="1">Ja, van dit RIVM programma ben ik op de hoogte. De hoofdconclusie luidt dat voor de verdere landelijke uitrol van het programma het nodig is het bereik bij verschillende doelgroepen te verbeteren. </antwoord>
      <antwoord nummer="2">Uitgangspunt bij de ontwikkeling van de interventie was iedereen te bereiken en lage SES en allochtonen niet uit te sluiten. Het taalgebruik (NT2) en navigatie zijn hier met name op aangepast. Het bereik van lage SES en allochtone groepen (interventies) via de traditionele media is een lastig probleem. Toch realiseerde de pilot 37% bereik onder allochtone zwangere vrouwen (in Amsterdam 52% allochtonen). </antwoord>
      <antwoord nummer="3">Hallo Wereld is de op aangeven van het RIVM verbeterde versie van Welkom Landgenootje. Om het bereik van met name lage SES en allochtone groepen te vergroten loopt nu een pilot met de grootste thuiszorgorganisatie Icare. Tijdens 12.000 huisbezoeken (deze vinden plaats binnen een maand na de geboorte) wordt door JGZ-verpleegkundigen verdere bekendheid gegeven aan het interventieprogramma Hallo Wereld. Mensen worden op deze manier begeleid en gestimuleerd om te participeren in het opvoedings- en ondersteuningprogramma. </antwoord>
      <antwoord nummer="4">Deze mening deel ik niet. Op nagenoeg alle geadviseerde verbeterpunten is actie ondernomen, Met name het verbeteren van het bereik van mensen met een lage SES en allochtonen, en het verbeteren van de aansluiting met en inbedding in de Jeugd Gezondheidszorg. </antwoord>
      <antwoord nummer="5">Ja, de suggesties zijn overgenomen, zie het antwoord hierboven. </antwoord>
      <antwoord nummer="6">De totale kosten voor 2007 voor het project Hallo Wereld bedragen € 1.000.000. Daarvan draagt VWS € 400.000 inclusief BTW bij. Het overige deel wordt privaat gefinancierd. </antwoord>
      <antwoord nummer="7">Reacties op de CD doen anders vermoeden en geven een ander beeld. Er zijn veel aanvragen van mensen van wie het kindje eerder geboren is dan 1 september die de CD erg graag in hun bezit willen krijgen. Dagelijks worden er op dergelijke verzoeken tientallen extra CD’s verstuurd. Er zijn welgeteld 4 CD’s retour gezonden van de eerste zending van ruim 15.000 exemplaren. De CD is, zoals inmiddels duidelijk mag zijn, niet de interventie, maar een attendering op het bestaan van het totale programma. Het doel van de toezending van de CD is om jonge ouders te stimuleren gebruik te gaan maken van het email-programma. Juist op momenten als zwangerschap en kort na de bevalling zijn mensen erg ontvankelijk voor gerichte informatie, dus ook over informatie over een gezonde leefstijl. Hallo Wereld is dus geen website maar e-mail programma (een eenmalige inschrijving op advies van een autoriteit garandeert maandelijks contract). Dit is een groot verschil met een website waar je afhankelijk bent van de assertiviteit en surf-skills van de burger. En er is reden om aan te nemen dat hiervan veel gebruik wordt gemaakt. </antwoord>
      <antwoord nummer="8">Die adviezen komen niet te laat. Maar het zou wenselijk zijn sommige adviezen nog eerder te kunnen geven. Daarom blijven we alert op mogelijkheden om aan te sluiten bij pre-conceptuele ontwikkelingen (o.a. kinderwens spreekuren). </antwoord>
      <antwoord nummer="9">Nee. </antwoord>
      <antwoord nummer="10">Dat beeld heb ik. Er zijn naar schatting 35 reacties via mail binnengekomen met inhoud van die strekking, daarnaast zijn er vier CD’s retour ontvangen van de 15.000 verzonden exemplaren. Dit aantal negatieve reacties (betuttelend, big brother, zonde van belastinggeld) staat in schril contrast met het aantal positieve reacties en bijbestellingen van de CD. Het liedje is overigens niet opvoedkundig bedoeld. </antwoord>
      <noten afkomstig="antwoord"/>
   </antwoorden>
</kvr>
