<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leijten (SP) aan de minister van Onderwijs, Cultuur en Wetenschap over de oproep van de Landelijke Studenten Vakbond om de studiefinanciering te verhogen. (Ingezonden 15 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28381
</item>
         <item attribuut="Inhoud">Vragen naar aanleiding van persbericht studentenvakbond LSVB: de huidige studiefinanciering is veel te laag om te voorzien in de kosten. Indiener wil onder meer weten hoe de minister het grote verschil in bedragen tussen het Nibud en de Informatie Beheer Groep, waarbij de eerste uitgaat van een huurprijs voor een studentenkamer van 325 euro per maand en de laatste van 177,84 euro per maand, verklaart. Wat gaat de minister doen om ervoor te zorgen dat in de studiefinanciering de reële huurprijs wordt gehanteerd?</item>
         <item attribuut="Rubriek">Hoger onderwijs (Studiefinanciering) Volkshuisvesting (Huurwoningen)</item>
         <item attribuut="Trefwoorden">Huurwoningen Studiefinanciering</item>
         <item attribuut="Vindplaats">Kamervragen met antwoord 2006-2007, nr. 1780, Tweede Kamer</item>
         <item attribuut="Vraagnr_bij_indiening">2060714870</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Leijten</persoon>
         </item>
         <item attribuut="Datum_reaktie">2007-06-06</item>
         <item attribuut="Datum_indiening">2007-05-15</item>
         <item attribuut="Document-id">KVR28381</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3767" allpagenumbers="3767 3768" vetnummer="2060714870" code="0607tkkvr1780" lopendefooter="Tweede Kamer, vergaderjaar 2006–2007, Aanhangsel" filenaam="KVR28381" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1780" onderwerp="" indiendatum="2007-05-15">
         <vrager partij="SP" oorsprong="parlement">Leijten</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-06-6">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u de mening van studenten dat de studiefinanciering veel te laag is om te voorzien in de kosten? Zo neen, waarom niet? <voetnoot nummer="1"/>
      </vraag>
      <vraag nummer="2">Hoe verklaart u het grote verschil in bedragen tussen het Nibud en de Informatie Beheer Groep, waarbij de eerste uitgaat van een huurprijs voor een studentenkamer van 325 euro per maand en de laatste van 177,84 euro per maand? </vraag>
      <vraag nummer="3">Wat gaat u doen om ervoor te zorgen dat in de studiefinanciering de reële huurprijs wordt gehanteerd? </vraag>
      <vraag nummer="4">Bent u bekend met het onderzoek waaruit blijkt dat hogere leningen leiden tot minder studenten? Deelt u de mening dat verruiming van de leenmogelijkheden geen oplossing is voor het tekort aan studiefinanciering? </vraag>
      <noten afkomstig="vraag">
         <noot nummer="1" weblink="http://www.lsvb.nl/actueel/persbericht/580">http://www.lsvb.nl/actueel/persbericht/580</noot>
         <noot nummer="2" titel="Leengedrag van studenten in het hoger onderwijs">«Leengedrag van studenten in het hoger onderwijs» (SCO-Kohnstamm Instituut en Stichting voor Economisch Onderzoek der Universiteit van Amsterdam, mei 2003)</noot>
      </noten>
   </vragen>
   <antwoorden aantal="3">
      <antwoord nummer="1 en 2">Het Nibud geeft in zijn publicatiemateriaal aan dat een uitwonende student in 2007 gemiddeld ongeveer 325 euro per maand aan huisvesting uitgeeft. De studiefinanciering kent een normbudget dat bestaat uit een deel voor de kosten voor levensonderhoud, een deel studiekosten en een deel onderwijsbijdrage. De totaal beschikbare studiefinanciering (basisbeurs, aanvullende beurs, OV-Studentenkaart en leenmogelijkheden) is gelijk aan dit normbudget. Het normbudget voor levensonderhoud is een lumpsumbedrag waarvan een student met gemiddeld bestedingspatroon kan rondkomen. Onder de kosten van levensonderhoud vallen ook de kosten voor woonlasten. Er is in de studiefinanciering geen specifiek bedrag geoormerkt voor huisvesting of woonlasten. Het in de vraag genoemde bedrag van 177,84 is het verschil tussen het normbudget voor een uitwonende student en een thuiswonende student in 2006. De totale kosten voor levensonderhoud verschillen voor uitwonende en thuiswonende studenten door verschillen in de kosten van bijvoorbeeld kamerhuur en te betalen kostgeld. Om deze reden is er ook een verschil in de hoogte van het normbudget voor thuiswonende en uitwonende studenten. In 2002 heeft de toenmalige minister van OCW geconcludeerd dat de ontwikkeling van de (normbedragen) studiefinanciering de jaren ervoor voldoende is geweest (zie brief aan de Tweede Kamer, 28 januari 2002 ter aanbieding van het onderzoek «inkomenspositie van studenten» OCW-2-115, NDS6253). Sinds 2002 zijn de normbedragen jaarlijks geïndexeerd aan de hand van de inflatie. Daarmee is het normbudget op voldoende niveau en deel ik niet de mening dat de studiefinanciering veel te laag is om te voorzien in de kosten. </antwoord>
      <antwoord nummer="3">De bedragen in de studiefinanciering worden jaarlijks geïndexeerd aan de hand van de inflatie, zoals het CBS die vaststelt. In dit inflatiecijfer is ook de jaarlijkse stijging van de woonlasten begrepen. Ik laat daarnaast regelmatig onderzoeken hoe het is gesteld met de financiële situatie van studenten (Studentenmonitor hoger onderwijs, zie www.studentenmonitor.nl). Ik zal de ontwikkeling van het normbudget binnenkort in beeld brengen en vooral hoe deze zich verhoudt tot de ontwikkeling van de inkomenspositie van vergelijkbare groepen. </antwoord>
      <antwoord nummer="4">Ik ben bekend met het onderzoek waarop wordt gedoeld. In dit onderzoek wordt in beeld gebracht welke studenten lenen, wat studenten lenen, en wat de mening is van studenten over lenen. Uit dit onderzoek kan niet worden geconcludeerd dat hogere leningen leiden tot minder studenten. Van de vwo- en havo-gediplomeerden die niet verder gaan studeren, geeft slechts 2% als belangrijkste reden aan dit niet te doen vanwege de opbouw van een studieschuld of de onzekere financiële situatie. Daarnaast is in het onderzoek aan studenten de extreme situatie voorgelegd van een volledig leenstelsel. Gevraagd of ze zouden gaan studeren in deze situatie, antwoordt bijna 30% van de studenten (waarschijnlijk of zeker) niet aan een studie te beginnen, de rest (waarschijnlijk of zeker) wel. De leenmogelijkheden in de studiefinanciering zijn een goede manier om de toegankelijkheid van het onderwijs te faciliteren. Ik ben van mening dat het gerechtvaardigd is om studenten zelf te laten meebetalen aan hun studie, hetzij door een bijbaan, hetzij door een lening, of een combinatie hiervan. De meeste studenten komen immers na hun studie goed terecht en zijn goed in staat hun lening af te betalen. Voor studenten die minder rendement uit hun studie halen zijn er soepele terugbetalingsvoorwaarden die rekening houden met hun financiële situatie. Ik vind het van belang dat studenten goed worden voorgelicht over de voorwaarden van de lening. Ik besteed er daarom veel aandacht aan dat voldoende informatie over de leenvoorziening bij de IB-Groep beschikbaar is. </antwoord>
      <noten afkomstig="antwoord"/>
   </antwoorden>
</kvr>
