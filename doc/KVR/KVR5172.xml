<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mulder-van Dam en V. A. M. van der Burg (beiden CDA) over vergoeding van de kosten van palliatieve zorg voor ongeneeslijk zieken. (Ingezonden 7 mei 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5172
</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziektekostenverzekeringen</item>
         <item attribuut="Vindplaats">Kamervragen met antwoord 1996-1997, nr. 1424, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Mulder-van Dam</persoon>
            <persoon partij="CDA">V. A. M. van der Burg</persoon>
         </item>
         <item attribuut="Datum_reaktie">1997-06-19</item>
         <item attribuut="Datum_indiening">1997-05-07</item>
         <item attribuut="Document-id">KVR5172</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2907" allpagenumbers="2907 2908" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1424" onderwerp="" indiendatum="">
         <vrager partij="CDA" oorsprong="parlement">Mulder-van Dam</vrager>
         <vrager partij="CDA" oorsprong="parlement">V. A. M. van der Burg</vrager>
         <vraagt-aan/>
      </vraagdata>
      <antwoorddata antwoorddatum="19 juni 1997), zie ook Aanhangsel Handelingen nr. 1316, vergaderjaar 1996–1997">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="2969710660">Vragen van de leden Mulder-van Dam en V. A. M. van der Burg (beiden CDA) over vergoeding van de kosten van palliatieve zorg voor ongeneeslijk zieken. (Ingezonden 7 mei 1997) </vraag>
      <vraag nummer="1" voetnoot="1">Kent u het bericht, dat het ziekenhuis Rivierenland in Tiel een afdeling palliatieve zorg voor ongeneeslijk zieken krijgt? <voetnoot nummer="1"/>
      </vraag>
      <vraag nummer="2">Kunt u bevestigen, dat de kosten van het verblijf in het hospitium door de zorgverzekeraar worden vergoed? </vraag>
      <vraag nummer="3">Vindt vergoeding van kosten zoals in de voorgaande vraag bedoeld alleen plaats vanwege het feit dat het hospitium binnen de muren van het genoemde ziekenhuis is gevestigd en derhalve «de patiënten nog in het ziekenhuis verblijven»? </vraag>
      <vraag nummer="4">Zo ja, moet daaruit alsdan worden geconcludeerd dat palliatieve zorg niet voor vergoeding in aanmerking komt wanneer deze zorg niet binnen de muren van een intramurale instelling plaatsvindt? Kunt u uw antwoord motiveren? </vraag>
      <vraag nummer="5">Bestaan «voor vergoeding van verblijf in «losse» hospitia volgens Zorgverzekeraars Nederland geen algemene richtlijnen»? </vraag>
      <vraag nummer="6" voetnoot="2">Hoe is dit bericht van Zorgverzekeraars Nederland te rijmen met uw eerdere uitspraak dat u «voorshands de indruk had dat het ziekenfonds en de particuliere ziektekostenverzekeraars wat dit betreft al voldoende mogelijkheden bieden»? <voetnoot nummer="2"/>
      </vraag>
      <vraag nummer="7">Erkent u dat met het bieden van palliatieve zorg in deze zogenaamde «losse hospitia» aanmerkelijke kostenreducties zijn te behalen en dat zulks goed aansluit bij uw op doelmatigheid gericht beleid? Zo neen, wilt u uw antwoord motiveren? </vraag>
      <vraag nummer="8">Zo ja, waarom zijn de in vraag 5 bedoelde algemene richtlijnen nog niet tot stand gekomen? </vraag>
      <vraag nummer="9" voetnoot="2">Kunt u in dit verband ook uitsluitsel geven over de resultaten van de door u toegezegde nadere studie om het persoonsgebonden budget voor palliatieve zorg open te stellen, alsmede uw reactie daarop? <voetnoot nummer="2"/>
      </vraag>
      <vraag nummer="10">Bent u bereid op korte termijn te komen tot meergenoemde algemene richtlijnen voor vergoeding van de kosten van palliatieve zorg in hospitia? Zo neen, waarom niet? </vraag>
      <noten afkomstig="vraag">
         <noot nummer="1" datum="1997-04-17" bron="Utrechts Nieuwsblad">Utrechts Nieuwsblad, 17 april 1997</noot>
         <noot nummer="2">Zie kamerstuk 21 100 XVI, nr. 101, blz. 8/9</noot>
      </noten>
   </vragen>
   <antwoorden aantal="10">
      <antwoord nummer="1">Ja. Het gaat hierbij om een aparte «unit» op de verpleegafdeling (de capaciteit bedraagt 4 bedden) waarbij een concentratie plaatsvindt van langdurig terminale patiënten. Door deze concentratie kan betere palliatieve zorg worden geboden. </antwoord>
      <antwoord nummer="2">Deze patiënten hebben een gewone ziekenhuisindicatie, waardoor een normale ziekenhuisvergoeding wordt toegepast door de ziektekostenverzekeraar. </antwoord>
      <antwoord nummer="3">Zie het antwoord op vraag 2. </antwoord>
      <antwoord nummer="4">Deze conclusie kan niet zonder meer getrokken worden. Via specialisten, huisarts, thuiszorg en ook vrijwilligersorganisaties is het mogelijk palliatieve zorg in de thuissituatie te bieden. </antwoord>
      <antwoord nummer="5">Er bestaan geen algemene richtlijnen voor vergoeding van verblijf in «losse hospitia». </antwoord>
      <antwoord nummer="6">Particuliere ziektekostenverzekeraars kunnen vergoedingen geven op basis van de zogenaamde «coulance»-regeling. In de praktijk blijkt dat de meeste particuliere ziektekostenverzekeraars dit ook daadwerkelijk doen. Daarnaast hebben de ziekenfondsen de mogelijkheid om 3% van hun budget flexibel te besteden en kunnen zij zorg aanbieden die niet in het pakket omschreven is. Zo heeft hospice «Kuria» in Amsterdam bij het ziekenfonds om een vergoeding van kosten voor hun ziekenfondsverzekerden gevraagd. Onder de voorwaarde van bepaalde kwaliteitseisen zal dit fonds overgaan tot financiering. Daarnaast zijn er ook veel vrijwilligers werkzaam in de «hospices». </antwoord>
      <antwoord nummer="7">Deze vraag is niet eenduidig te beantwoorden en wel om de volgende reden: Mij is geen studie bekend waarin is onderzocht hoe de kosten van palliatieve zorgverlening in verschillende gezondheidszorgvoorzieningen – zowel intra- als extramuraal – met elkaar zijn vergeleken. Daarom zal deze vraag mede beantwoord worden in het Programmaonderzoek «Palliatieve zorg», waartoe ik opdracht heb gegeven aan Zorg Onderzoek Nederland. </antwoord>
      <antwoord nummer="8">Zoals ik heb verwoord in de brief van 18 april 1996 aan de Tweede Kamer, is uitgangspunt van mijn beleid rond de palliatieve zorgverlening, dat de hospices-functie uitgevoerd gaat worden binnen de bestaande zorgstructuur in het Nederlandse gezondheidszorgsysteem. Ik geef hieraan de voorkeur boven financiering van zelfstandige hospices. Wel sta ik ten opzichte van de hospices een beleid voor dat gericht is op het integreren van deze hospices in de bestaande voorzieningen. Ik bedoel daarmee dat hospices zich kunnen aansluiten bij zieken- of verpleeghuizen. In sommige risico’s wordt al op een voortreffelijke wijze samengewerkt. Ik ben dan ook voor 1998 voornemens hiervoor extra middelen ter beschikking te stellen. </antwoord>
      <antwoord nummer="9">Deze studie vormt een onderdeel van de evaluatie van de systematiek van het persoonsgebonden budget zoals deze begin volgend jaar zal zijn afgerond. Overigens biedt de huidige regeling persoonsgebonden budget thuiszorg al mogelijkheden om verpleging en verzorging te krijgen, waarbij de nadruk ligt op de palliatie. Zo heb ik vernomen dat bijvoorbeeld de Stichting Curi Doma een groot aantal mensen – en ik spreek dan over ca. 150 patiënten – palliatieve zorg biedt op basis van het persoonsgebonden budget. </antwoord>
      <antwoord nummer="10">Zie antwoord op vraag 8. </antwoord>
      <noten afkomstig="antwoord"/>
   </antwoorden>
</kvr>
