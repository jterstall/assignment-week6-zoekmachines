<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Boxtel (D66) over reserves van ziekenfondsen. (Ingezonden 3 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5709
</item>
         <item attribuut="Inhoud">Vragen over een advies van de Ziekenfondsraad dat ziekenfondsen hun reserves mogen beleggen. In het antwoord wordt ingegaan op een uitvoeringstoets van de Ziekenfondsraad, die op 28 augustus 1997 is vastgesteld. De rapportage daarover is ter inzage gelegd bij de afdeling Parlementaire Documentatie van de Tweede Kamer.</item>
         <item attribuut="Rubriek">Geld (Beleggingen) Gezondheidszorg (Zorgverzekeringen)</item>
         <item attribuut="Trefwoorden">Beleggingen Ziekenfondsen</item>
         <item attribuut="Vindplaats">Kamervragen met antwoord 1997-1998, nr. 37, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van Boxtel</persoon>
         </item>
         <item attribuut="Datum_reaktie">1997-09-25</item>
         <item attribuut="Datum_indiening">1997-09-03</item>
         <item attribuut="Document-id">KVR5709</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="75" allpagenumbers="75 76" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5709" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="37" onderwerp="" indiendatum="1997-09-3">
         <vrager partij="D66" oorsprong="parlement">Van Boxtel</vrager>
         <vraagt-aan/>
      </vraagdata>
      <antwoorddata antwoorddatum="1997-09-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Heeft de Ziekenfondsraad geadviseerd dat ziekenfondsen hun reserves, onder voorwaarden, mogen beleggen? <voetnoot nummer="1"/>Hoe oordeelt u over dit advies? </vraag>
      <vraag nummer="2">Vindt u het gewenst de reserves van ziekenfondsen wettelijk vast te leggen tot een gelimiteerde hoogte boven de noodzakelijke solvabiliteitsmarge? </vraag>
      <vraag nummer="3">Bent u niet van mening dat ziekenfondsen gehouden behoren te zijn de door beleggingen verkregen winsten aan te wenden voor de zorg? Indien dit reeds gebeurt, wie ziet hier op toe en vindt u dit toezicht inzichtelijk genoeg? Indien dit niet gebeurt, is een wettelijke regeling dan niet op zijn plaats? </vraag>
      <noten afkomstig="vraag">
         <noot nummer="1" datum="1997-08-27" bron="Zorgverzekeraars Journaal nr. 35 «Geen aanbeveling maximum reserves bij ziekenfondsen» en NRC-Handelsblad" titel="Nog geen grens aan reserves ziekenfonds">Zorgverzekeraars Journaal nr. 35 «Geen aanbeveling maximum reserves bij ziekenfondsen» en NRC-Handelsblad, 27 augustus 1997: «Nog geen grens aan reserves ziekenfonds»</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1">Tijdens het nota-overleg dat ik op 21 april jl. heb gehad met de vaste Commissie voor Volksgezondheid, Welzijn en Sport, heb ik aangegeven dat ik de Ziekenfondsraad op 17 april 1997 om een uitvoeringstoets heb gevraagd over onder andere dit onderdeel van de reserveringsproblematiek bij de ziekenfondsen. Deze aanvraag voor een uitvoeringstoets heb ik u ter informatie doen toekomen bij mijn brief van 24 april 1997. Inmiddels heeft de Ziekenfondsraad in zijn vergadering op 28 augustus jl. de uitvoeringstoets vastgesteld. De rapportage van de Ziekenfondsraad treft u hierbij ter informatie aan. <voetnoot nummer="1"/>Uit de rapportage kan worden opgemaakt dat de Ziekenfondsraad inderdaad een uitspraak doet over het beleggingsbeleid van de ziekenfondsen: gezien de beperking die zal worden gesteld aan de hoogte van de reserves kan volgens de Ziekenfondsraad worden volstaan met de eis dat het beleggingsbeleid van de ziekenfondsen – voor zover betrekking hebbend op wat de Ziekenfondsraad in zijn rapportage aanduidt als «wettelijke reserve Ziekenfondswet» – aan een tweetal voorwaarden moet voldoen. Deze voorwaarden zijn dat de gereserveerde middelen in voldoende mate beschikbaar moeten worden gehouden en dat de ziekenfondsen een risicomijdend gedrag dienen te vertonen binnen hun beleggingsbeleid. De Ziekenfondsraad beveelt voorts aan om in de Ziekenfondswet een basis te leggen voor het stellen van regels voor de wijze van beleggen door ziekenfondsen. Ik ben voornemens om de aanbevelingen van de Ziekenfondsraad op dit punt over te nemen en deze te verwerken in de thans in voorbereiding zijnde wijziging van de Ziekenfondswet en het daarop gebaseerde Besluit financiering ziekenfondsen Ziekenfondswet, waarin de maximering van de reserves van de ziekenfondsen zal worden geregeld. </antwoord>
      <antwoord nummer="2">Ja. Zoals blijkt uit mijn bovengenoemde brief, 17 april 1997, vormde die wens de belangrijkste reden om de Ziekenfondsraad te vragen een uitvoeringstoets te doen. </antwoord>
      <antwoord nummer="3">De uitvoering van de verplichte ziekenfondsverzekering is te beschouwen als een financieel «gesloten» systeem. Dat wil zeggen dat alle inkomsten van een ziekenfonds in enig jaar uitsluitend kunnen worden aangewend ter dekking van door de Ziekenfondsraad aanvaardbaar geachte kosten van verstrekkingen en vergoedingen en van beheer. Onder de inkomsten vallen ook eventuele opbrengsten uit beleggingen. Eventuele overschotten die ontstaan uit de confrontatie tussen totale inkomsten en de totale aanvaardbare kosten dienen te worden gereserveerd. Onttrekkingen aan de reserves kunnen uitsluitend geschieden indien een ziekenfonds in enig jaar te weinig financiële middelen ter beschikking heeft ter dekking van de door de Ziekenfondsraad aanvaardbaar geachte kosten van verstrekkingen en vergoedingen en van beheer over dat jaar. Uit het bovenstaande moge blijken dat opbrengsten die ziekenfondsen verkrijgen uit beleggingen kunnen worden aangewend ter dekking van de kosten van zorg, mits deze door de Ziekenfondsraad aanvaardbaar worden geacht. De ziekenfondsen worden echter niet verplicht om de betreffende middelen aan te wenden ter bekostiging van (extra) zorg. Ik denk ook niet dat dat moet gebeuren. Wel is het zo dat de flexibiliseringsregeling die is getroffen in relatie met de ZFW-verstrekkingenbudgettering mogelijkheden heeft geschapen om beschikbare middelen – ook die uit reserves of opbrengsten daaruit – aan te wenden ter bekostiging van zorg die niet valt onder het wettelijke verstrekkingenpakket maar wel in de plaats daarvan treedt. Afhankelijk van de ervaringen die met de huidige flexibiliseringsregeling worden opgedaan, sluit ik niet uit dat deze regeling de komende jaren zal worden verruimd. Het toezicht op de besteding van de middelen van de ziekenfondsen – ook op bestedingen in het kader van de flexibiliseringsregeling – berust bij de Commissie Toezicht Uitvoeringsorganisatie (CTU) van de Ziekenfondsraad. Ik acht dit toezicht zeker inzichtelijk genoeg. Overigens is het de Kamer bekend dat op dit moment wordt gewerkt aan een herziening van de wettelijke bepalingen met betrekking tot de structuur van het toezicht. Deze herziening zal ondermeer leiden tot een zelfstandige positie van de CTU, met een eigen begroting en een eigen secretariaat. Onder de herziening valt ook een aantal andere verbeteringen in de toezichtstructuur, waarover ik op 21 april 1997 in een nota-overleg uitvoerig heb gedebatteerd met de vaste commissie voor Volksgezondheid, Welzijn en Sport. De in het antwoord op vraag 1 bedoelde wijziging van de Ziekenfondswet en het Besluit financiering ziekenfondsen Ziekenfondswet zal zoveel mogelijk worden benut om te komen tot een inzichtelijker vastlegging van het financieel gesloten karakter van de ziekenfondsverzekering, het aanduiden van de verschillende soorten middelen en reserves waarover een ziekenfonds kan beschikken en het aangeven waaraan deze middelen en reserves wel en niet mogen worden besteed. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
