<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretaris van Verkeer en Waterstaat over het aanwijzingsbesluit van 27 december 2004 aangaande Maastricht Aachen Airport. (Ingezonden 1 maart 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25265
</item>
         <item attribuut="Inhoud">Vragen over onderzoeken die aantonen dat de luchtkwaliteitsnormen bij Maastricht Aachen Airport in de toekomst overschreden zullen worden.</item>
         <item attribuut="Rubriek">Milieu (Luchtverontreiniging) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Luchthavens Luchtverontreiniging</item>
         <item attribuut="Vindplaats">Kamervragen met antwoord 2005-2006, nr. 1177, Tweede Kamer</item>
         <item attribuut="Vraagnr_bij_indiening">2050608860</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2006-04-03</item>
         <item attribuut="Datum_indiening">2006-03-01</item>
         <item attribuut="Document-id">KVR25265</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2507" allpagenumbers="2507 2508" vetnummer="2050608860" code="0506tkkvr1177" lopendefooter="Tweede Kamer, vergaderjaar 2005–2006, Aanhangsel" filenaam="KVR25265" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1177" onderwerp="" indiendatum="2006-03-1">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-04-3">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is het waar dat een TNO-notitie uit 2004 stelt dat de 2010-luchtkwaliteitsnormen voor stikstofdioxide worden overschreden als de uitbreidingsplannen van Maastricht Aachen Airport doorgaan? </vraag>
      <vraag nummer="2">Is het waar dat deze TNO-notitie ook stelt dat in 2005 rondom Maastricht Aachen Airport de daggemiddelde norm fijnstof, die in 2005 al geldt, wordt overschreden? </vraag>
      <vraag nummer="3">Waarom heeft u eind 2004 toch het aanwijzingsbesluit genomen, ondanks genoemde berekeningen van TNO? </vraag>
      <vraag nummer="4">Welke invloed op de luchtkwaliteit kan het nemen van het aanwijzingsbesluit hebben, nu er door het aanwijzingsbesluit meer luchtvaart op Maastricht Aachen Airport mogelijk is? </vraag>
      <vraag nummer="5">In hoeverre is het waar dat de invloed van het aanwijzingsbesluit op de luchtkwaliteit verder strekt dan extra luchtvervuiling door extra luchtvaart, daar met de toenemende luchtvaart ook het aantal (vracht-)auto’s toeneemt evenals andere luchtvaartgerelateerde bedrijvigheid? Zo neen, waarom niet? </vraag>
      <vraag nummer="6">Kent u het rapport «Onderzoek luchtkwaliteit in verband met aanwijzingsbesluit Maastricht Aachen Airport» van de Stichting Analyse en Verificatie Onderzoek Luchtkwaliteit (SAVOL)? Deelt u de conclusies van dit rapport dat de luchtkwaliteitsnormen bij Maastricht Airport overschreden zullen worden? Zo neen, waarom niet? </vraag>
      <vraag nummer="7">Is er, gezien deze conclusies van SAVOL, reden om luchtkwaliteitstudies in verband met overheidsbesluiten voor andere luchthavens nog eens kritisch te bezien? Zo ja, welke maatregelen neemt u daartoe? </vraag>
      <vraag nummer="8">Wanneer gaat u een besluit nemen ten aanzien van de bezwaren, die organisaties hebben geuit tegen het aanwijzingsbesluit Maastricht Aachen Airport en die dateren van 2005? </vraag>
      <vraag nummer="9">Is het waar dat u op basis van het SAVOL-rapport geen andere optie rest dan het aanwijzingsbesluit ongedaan te maken? Zo ja, wanneer gaat u dit doen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">In de TNO-notitie wordt geconstateerd dat in 2010 de jaargemiddelde grenswaarde voor stikstofdioxide voor geen van de woonlocaties rondom Maastricht Aachen Airport wordt overschreden. In 2010 wordt volgens TNO deze waarde wel in het studiegebied rondom Maastricht Aachen Airport lokaal langs de A2 overschreden. Het overschrijdingsgebied valt echter vrijwel volledig samen met de A2. De uurgemiddelde grenswaarde wordt nergens overschreden. Volgens de berekeningen van TNO worden de plandrempels in 2005 eveneens niet overschreden. In 2015 zullen in het gehele studiegebied geen overschrijdingen van de grenswaarden voor stikstofdioxide meer plaatsvinden. </antwoord>
      <antwoord nummer="2">De TNO-notitie concludeert dat de jaargemiddelde grenswaarde voor fijn stof in 2005 in het gehele studiegebied niet wordt overschreden. De grenswaarde voor de 24-uur gemiddelde concentratie wordt in dat jaar in het gehele studiegebied wel overschreden. Zoals ook staat aangegeven in de TNO-notitie treedt deze overschrijding reeds op door de hoogte van de achtergrondconcentratie, niet als gevolg van de aanwijzing van Maastricht Aachen Airport. </antwoord>
      <antwoord nummer="3">Naast de uitkomsten van het TNO-onderzoek zoals genoemd in mijn antwoorden op uw vragen 1 en 2 concludeert de TNO-notitie eveneens dat de concentraties van koolstofmonoxide, zwaveldioxide, benzeen en benzo(a)pyreen ruimschoots onder de grenswaarde blijven. Gezien de genoemde conclusies uit de TNO-notitie en gelet op de destijds geldende regelgeving (Besluit Luchtkwaliteit 2001 en de interpretatie daarvan in de brief van de staatssecretaris van VROM aan Colleges van Burgemeester en Wethouders en Colleges van Gedeputeerde Staten met kenmerk LMV 2004091308 van 30 september 2004, welke in afschrift is verzonden aan de Tweede Kamer) was er eind 2004 geen reden om het aanwijzingsbesluit niet te nemen. </antwoord>
      <antwoord nummer="4">Adecs Infra heeft in opdracht van het Ministerie van Verkeer en Waterstaat aanvullende luchtkwaliteitberekeningen uitgevoerd in het studiegebied rondom Maastricht Aachen Airport. Uit deze berekeningen is gebleken dat voor koolstofmonoxide, fijn stof, benzeen, lood en zwaveldioxide in de nieuwe aanwijzing geen overschrijdingen van de grenswaarden uit het Besluit Luchtkwaliteit 2005 worden verwacht. Voor stikstofdioxide geldt de grenswaarde vanaf 2010. Tot 2010 geldt de jaarlijkse plandrempel. Binnen het studiegebied van Maastricht Aachen Airport zijn volgens de berekeningen van Adecs Infra gedurende de jaren 2004 tot en met 2009 geen overschrijdingen van deze plandrempel te verwachten. Voor 2010 wordt verwacht dat de grenswaarde voor stikstofdioxide niet wordt overschreden. </antwoord>
      <antwoord nummer="5">Het is aannemelijk dat als gevolg van het aanwijzingsbesluit en de daarmee toenemende luchtvaart ook een toename optreedt van het wegverkeer van en naar de luchthaven en van de luchtvaartgerelateerde bedrijvigheid. In de luchtkwaliteitberekeningen die Adecs Infra in opdracht van het ministerie van Verkeer en Waterstaat heeft uitgevoerd is rekening gehouden met een door het CBS verwachte jaarlijkse groei van het wegverkeer met 1,56%. Verondersteld is dat de toename van het wegverkeer ten gevolge van het aanwijzingsbesluit daarvan deel uitmaakt. In het onderzoek van Adecs Infra zijn de emissies door overige bronnen op het luchtvaartterrein buiten beschouwing gelaten, omdat deze bijdragen verwaarloosbaar klein zijn in vergelijking met de bijdrage van het luchtverkeer. </antwoord>
      <antwoord nummer="6">Het rapport «Onderzoek luchtkwaliteit in verband met aanwijzingsbesluit Maastricht Aachen Airport» van de Stichting Analyse en Verificatie Onderzoek Luchtkwaliteit (SAVOL) is bij mij bekend. Dit onderzoek is als bezwaar ingestuurd op de aanwijzing voor Maastricht Aachen Airport. Op dit moment wordt een beslissing op de ingebrachte bezwaren met betrekking tot de nieuwe aanwijzing voor het luchtvaartterrein Maastricht Aachen Airport voorbereid. In mijn beslissing op bezwaar zal ik reageren op de conclusies van het onderzoek. In april 2006 verwacht ik de beslissing op bezwaar vast te stellen. </antwoord>
      <antwoord nummer="7">Zie mijn antwoord op vraag 6. </antwoord>
      <antwoord nummer="8">Zie mijn antwoord op vraag 6. </antwoord>
      <antwoord nummer="9">Zie mijn antwoord op vraag 6. </antwoord>
      <noten afkomstig="antwoord"/>
   </antwoorden>
</kvr>
