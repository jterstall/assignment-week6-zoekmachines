<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jacobi (PvdA) aan de minister van Volksgezondheid, Welzijn en Sport over het opnemen van de hepatitis B-vaccinatie in het Rijksvaccinatieprogramma (Ingezonden 1 februari 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27443
</item>
         <item attribuut="Inhoud">Vragen naar aanleiding van uitspraken van professor Janssen (Metro, 30 januari 2007) omtrent omvang aantal hepatitis B slachtoffers in Nederland: jaarlijks zouden 500 tot 1000 Nederlanders aan de ziekte overlijden. Indieners vragen om maatregelen, zoals opname van vaccinatie tegen de ziekte in het kindervaccinatieprogramma.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Inentingen Infectieziekten</item>
         <item attribuut="Vindplaats">Kamervragen met antwoord 2006-2007, nr. 920, Tweede Kamer</item>
         <item attribuut="Vraagnr_bij_indiening">2060706890</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Jacobi</persoon>
         </item>
         <item attribuut="Datum_reaktie">2007-03-05</item>
         <item attribuut="Datum_indiening">2007-02-01</item>
         <item attribuut="Document-id">KVR27443</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1967" allpagenumbers="1967 1968" vetnummer="2060706890" code="0607tkkvr920" lopendefooter="Tweede Kamer, vergaderjaar 2006–2007, Aanhangsel" filenaam="KVR27443" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="920" onderwerp="" indiendatum="2007-02-1">
         <vrager partij="PvdA" oorsprong="parlement">Jacobi</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-03-5">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de uitspraken van professor Janssen omtrent de omvang van het aantal hepatitis B slachtoffers in Nederland? <voetnoot nummer="1"/>
      </vraag>
      <vraag nummer="2">Kunt u bevestigen dat jaarlijks 500 tot 1.000 Nederlanders overlijden aan hepatitis B? Zo neen, wat is dan het aantal sterfgevallen? </vraag>
      <vraag nummer="3">Klopt de constatering van professor Janssen dat hepatitis B een grotere bedreiging van de volksgezondheid is dan HIV/AIDS? Zo neen, waarom niet? </vraag>
      <vraag nummer="4">Deelt u zijn mening dat maatregelen dringend gewenst zijn, omdat virale hepatitis wereldwijd veel voorkomt en de kans op besmetting door de groei van internationale contacten navenant toeneemt? Zo neen, waarom niet? </vraag>
      <vraag nummer="5">Deelt u voorts zijn mening dat vaccinatie tegen hepatitis B – net als in vrijwel alle andere landen van Europa – in het kindervaccinatieprogramma dient te worden opgenomen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-01-30" bron="Metro">Metro, 30 januari 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">Professor Janssen schat dat 500 tot 1.000 Nederlanders overlijden aan hepatitis B of C. Omdat de sterfte aan hepatitis B en C ongeveer gelijk is, zou de schatting van professor Janssen neerkomen op 250 tot 500 sterftegevallen per jaar aan hepatitis B. Het aantal sterftegevallen waarbij hepatitis B infectie als primaire doodsoorzaak is geregistreerd was gemiddeld 28 per jaar (tussen 2000 en 2003). <voetnoot nummer="1"/>Zoals professor Janssen aangeeft, is het lastig het aantal sterfgevallen door chronische hepatitis B infectie te schatten, omdat het aannemelijk is dat in sommige gevallen enkel een uiteindelijke doodsoorzaak in de statistieken wordt geregistreerd (in dit geval b.v. cirrose, leverkanker, leverfalen), maar niet de onderliggende oorzaak (b.v. chronische hepatitis B infectie). Er zijn ook andere factoren die ten grondslag kunnen liggen aan sterfte ten gevolge van cirrose, leverkanker, en leverfalen. Het werkelijke aantal jaarlijkse sterftegevallen ten gevolge van een chronische hepatitis B infectie kan daarom aanzienlijk hoger zijn dan 28, maar hoeveel hoger de sterfte in Nederland ligt is niet goed in te schatten. Het RIVM is bezig met onderzoek om inzicht te krijgen in het werkelijke aantal sterftegevallen ten gevolge van hepatitis B. Een voorlopige schatting geeft aan dat de sterfte aan chronische hepatitis B in de orde van grootte van 100 ligt, maar niet boven de 300 uitkomt. Dit is geschat op basis van cijfers over primaire en secundaire doodsoorzaak t.g.v. hepatitis B en op basis van aannames over het deel van cirrose, leverkanker en leverfalen dat te wijten is aan hepatitis B. </antwoord>
      <antwoord nummer="3">Professor Janssen stelt dat er meer mensen overlijden aan de gevolgen van chronische hepatitis B infectie dan aan AIDS, en dat er daarom tegen hepatitis B ingeënt zou moeten worden. Het jaarlijks aantal sterftegevallen in Nederland als gevolg van chronische hepatitis B infectie is mogelijk inderdaad hoger dan het aantal sterftegevallen aan AIDS. Echter, het overgrote deel van de mensen met een chronische hepatitis B infectie in Nederland was al geïnfecteerd voor immigratie naar Nederland. Hepatitis B vaccinatie in Nederland zal daar niets aan kunnen veranderen. Om nieuwe infecties te voorkomen wordt aan personen met een relatief hoog risico (mannen met homoseksueel contact, intraveneuze drugsgebruikers, prostituees en prostituanten, kinderen van HBsAg-positieve moeders (draagsters) en kinderen van migranten uit landen waar hepatitis B veel voorkomt) reeds kosteloos vaccinatie aangeboden. </antwoord>
      <antwoord nummer="4" voetnoot="2">Deze mening deel ik niet. Het grootste gedeelte van de mensen met chronische hepatitis B in Nederland zijn 1e generatie allochtonen van niet-westerse afkomst. Het aantal van deze immigranten (inclusief ingewilligde asielaanvragen) is de laatste jaren afgenomen (van ruim 75.000 personen in 2001 naar ruim 53.000 in 2005). <voetnoot nummer="2"/>Verder zijn er geen aanwijzingen dat de kans op een nieuwe besmetting voor Nederlanders toeneemt: de incidentie is de afgelopen jaren stabiel, en aanzienlijk lager dan begin jaren ’80. Het grootste deel van de besmettingen vindt plaats onder homoseksuele mannen. Analyses van virusstammen door het RIVM i.s.m. andere organisaties laat zien dat import uit het buitenland bij besmettingen onder homoseksuele mannen nauwelijks een rol speelt. Aan homoseksuele mannen wordt vaccinatie aangeboden in het kader van het risicogroepen vaccinatiebeleid, uitgevoerd door GGD-Nederland. Bovendien krijgen alle kinderen in Nederland met één of twee ouders die in een land met relatief veel hepatitis B zijn geboren, hepatitis B vaccinatie aangeboden via het rijksvaccinatieprogramma (RVP). Naast vaccinatie is het ook belangrijk om verdere verspreiding van hepatitis B te voorkomen (het voorkomen van nieuwe infecties). Voorbeelden van maatregelen op dit gebied zijn spuitomruil programma’s voor drugsgebruikers en het promoten van veilig vrijen. </antwoord>
      <antwoord nummer="5">Op dit moment heb ik geen aanwijzingen om het bestaande beleid te wijzigen. Binnenkort komt de Gezondheidsraad met een advies over het RVP, waarin ook de bestaande hepatitis B vaccinatie programma’s worden meegenomen. Later dit jaar zal de Gezondheidsraad adviseren over hepatitis B vaccinatie, mede aan de hand van een vergelijking van kosten en baten tussen (de huidige) doelgroepenvaccinatie en algemene vaccinatie tegen hepatitis B. Aan de hand van dit advies zal worden bekeken of het beleid aanpassing behoeft. Overigens hebben andere landen in Noordwest-Europa met een lage incidentie van hepatitis B vooralsnog ook niet gekozen voor het invoeren algemene vaccinatie. </antwoord>
      <noten afkomstig="antwoord">
         <noot nummer="1">Bron: www.rivm.nl (www.rivm.nl/vtv/object_document/o1423n17093.html)</noot>
         <noot nummer="2">Bron: www.CBS.nl</noot>
         <noot nummer="3" datum="2007-02-2" bron="de Volkskrant">de Volkskrant, 2 februari 2007</noot>
      </noten>
   </antwoorden>
</kvr>
