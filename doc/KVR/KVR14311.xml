<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Financiën over het mogelijk sluiten van overeenkomsten met criminelen. (Ingezonden 19 juli 2001); Antwoord</item>
         <item attribuut="Bestand">13Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14311
</item>
         <item attribuut="Inhoud">Neemt de fiscus genoegen met betaling van een bepaald overeengekomen bedrag, zonder dat is vastgesteld wat het belastbaar inkomen over het betreffende jaar is? In dit geval betreft het een overeenkomst met de van handel in drugs verdachte Van D. uit O.</item>
         <item attribuut="Rubriek">Belastingen (Belastingdiensten) Belastingen (Inkomstenbelasting) Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Belastingdienst Criminaliteit Inkomstenbelasting</item>
         <item attribuut="Vindplaats">Kamervragen met antwoord 2001-2002, nr. 5, Tweede Kamer</item>
         <item attribuut="Vraagnr_bij_indiening">2000113920</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2001-09-18</item>
         <item attribuut="Datum_indiening">2001-07-19</item>
         <item attribuut="Document-id">KVR14311</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="9" allpagenumbers="9" vetnummer="2000113920" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14311" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="5" onderwerp="" indiendatum="2001-07-19">
         <vrager partij="SP" oorsprong="parlement">De Wit</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2001-09-18">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kunt u bevestigen dat de Belastingdienst een overeenkomst heeft gesloten met de van handel in drugs verdachte Van D. uit O., op grond waarvan deze jaarlijks enkele miljoenen guldens belasting betaalt, waartegenover de fiscus hem ongemoeid laat en met name geen vragen meer stelt over de hoogte van zijn inkomen en de wijze waarop dat inkomen wordt verdiend? <voetnoot nummer="1"/>
      </vraag>
      <vraag nummer="2" voetnoot="1">Kunt u voorts bevestigen dat dergelijke overeenkomsten met criminelen worden gesloten? <voetnoot nummer="1"/>
      </vraag>
      <vraag nummer="3">Vindt u het juist dat de fiscus genoegen neemt met betaling van een bepaald overeengekomen bedrag zonder dat is vastgesteld wat het belastbaar inkomen over het betreffende jaar is? Zo ja, hoe weet de Belastingdienst dan dat het juiste verschuldigde bedrag wordt betaald? Zo neen, treedt u dan in overleg met de Belastingdienst(en) over deze overeenkomsten? </vraag>
      <vraag nummer="4">Vindt u het principieel juist dit soort overeenkomsten te sluiten nu daardoor toch het gelijkheidsbeginsel wordt geschonden? Zo ja, waarom? </vraag>
      <noten afkomstig="vraag">
         <noot nummer="1" datum="2001-07-18" bron="De Limburger">De Limburger, 18 juli 2001</noot>
      </noten>
   </vragen>
   <antwoorden aantal="1">
      <antwoord nummer="1 t/m 4">In gevallen waarin onzekerheid bestaat over feiten die zich in het verleden hebben voorgedaan en de daaraan te verbinden fiscale gevolgen kan de Belastingdienst met een belastingplichtige een vaststellingsovereenkomst sluiten. Deze overeenkomst heeft ten doel de tussen partijen bestaande onzekerheid over die feiten en de daaraan te verbinden fiscale gevolgen te beëindigen. De mogelijkheid om in deze gevallen vaststellingsovereenkomsten te sluiten is een onmisbaar en nuttig instrument bij de uitvoering van de belastingwetgeving. Een vaststellingsovereenkomst wordt pas gesloten indien na een daartoe door de Belastingdienst ingesteld onderzoek onvoldoende zekerheid is ontstaan over de feiten (en de daarop te baseren vaststelling van het belastbaar inkomen). Het kan daarbij ook gaan om overeenkomsten met van commune delicten verdachte of daarvoor veroordeelde belastingplichtigen. De geheimhoudingsplicht van artikel 67 van de Algemene wet inzake rijksbelastingen staat er evenwel aan in de weg informatie over individuele belastingplichtigen openbaar te maken. Ter bevordering van de rechtsgelijkheid zijn bij Besluit van 1 december 1997, nr. AFZ97/2412U de kaders voor het sluiten van vaststellingsovereenkomsten gecodificeerd. Aan deze codificatie bestond behoefte in het licht van het beleid, gericht op de borging van de eenheid van het fiscale uitvoeringsbeleid in en door de Belastingdienst. Een exemplaar van dit besluit is bijgevoegd. Naar aanleiding van publicaties over het sluiten van vaststellingsovereenkomsten door de Belastingdienst is binnen de Belastingdienst een onderzoek ingesteld naar de administratieve organisatie rond het sluiten van deze overeenkomsten. De aanbevelingen uit dit onderzoek welke tot doel hebben de naleving van de hiervoor bedoelde kaders in nog hogere mate te verzekeren, worden thans uitgevoerd. </antwoord>
      <noten afkomstig="antwoord"/>
   </antwoorden>
</kvr>
