<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over de toegankelijkheid van stations voor mindervaliden. (Ingezonden 29 november 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12864
</item>
         <item attribuut="Inhoud">Vragen over de toegankelijkheid van NS-stations voor minder validen. De vraag is of stations aan bepaalde eisen moeten voldoen en of problemen in specifieke gevallen kunnen worden opgelost.</item>
         <item attribuut="Rubriek">Verkeer, vervoer en waterstaat (Spoorwegen) Welzijn (Lichamelijk gehandicapten)</item>
         <item attribuut="Trefwoorden">Lichamelijk gehandicapten Spoorwegen</item>
         <item attribuut="Vindplaats">Kamervragen met antwoord 2000-2001, nr. 470, Tweede Kamer</item>
         <item attribuut="Vraagnr_bij_indiening">2000103000</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-01-03</item>
         <item attribuut="Datum_indiening">2000-11-29</item>
         <item attribuut="Document-id">KVR12864</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="973" allpagenumbers="973 974" vetnummer="2000103000" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12864" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="470" onderwerp="" indiendatum="2000-11-29">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-01-3">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft u afspraken met de NS over de toegankelijkheid van stations? Kunt u volgens die afspraken normen stellen? Of zijn het de NS zelf die normen hanteren? </vraag>
      <vraag nummer="2">Welke normen bestaan er voor de toegankelijkheid van stations in het algemeen en voor mindervaliden in het bijzonder? Voldoet naar uw mening het tweede perron op station Roosendaal aan die normen? Wilt u dat toelichten? </vraag>
      <vraag nummer="3">Beschikt u over een overzicht van stations of delen van stations die naar uw mening niet aan de normen voor toegankelijkheid voldoen? Zo neen, wilt u bevorderen dat zo’n overzicht gemaakt wordt? Wilt u tevens aangeven op welke wijze u gaat bewerkstelligen dat de normen zullen worden gehaald en wilt u daarbij een tijdpad aangeven? </vraag>
      <vraag nummer="4">Welke garanties hebben mindervalide reizigers die instappen op een station dat wel aan de normen voldoet, dat zij op een station dat niet aan de normen voldoet voldoende ondersteuning ondervinden om het station te verlaten? </vraag>
      <vraag nummer="5">Wat is uw mening over het idee om een bestaande tunnel onder de sporen in Roosendaal door de installatie van liften geschikt te maken voor gebruik door minder valide reizigers? Zou dat geen aanmerkelijke verbetering van de toegankelijkheid teweeg brengen? Voldoet daarmee de toegankelijkheid wel aan de normen? </vraag>
      <vraag nummer="6">Zijn er andere stations in Nederland, waar door een vergelijkbare relatief eenvoudige aanpassing van de bestaande situatie aan de normen voldaan kan worden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Reeds vele jaren geleden is door NS in samenwerking met de organisaties van ouderen en gehandicapten de «NS Norm Toegankelijkheid Stationscomplex» tot stand gebracht. Deze norm wordt gehanteerd bij de bouw van nieuwe stations en bij de grootschalige verbouw van bestaande stations. </antwoord>
      <antwoord nummer="2">Zoals onder vraag 1 beantwoord bestaan er normen ter zake van de toegankelijkheid. Er zijn nog vele stations in Nederland die nog niet aan de normen voldoen. Roosendaal is er één van. </antwoord>
      <antwoord nummer="3">Hét is volstrekt duidelijk welke stations nog niet aan de normen voldoen. Al deze stations zullen worden aangepakt wanneer zij toe zijn aan grootschalige verbouwing. Het tijdpad is afhankelijk van de beschikbare financiële middelen en mankracht, doch het zal nog vele jaren vergen voordat alles 100% in orde zal zijn. Ik verwijs in dit verband naar mijn brief van 16 juli 1999 (26 200, XII, nr. 43) en naar mijn brief van 29 november 2000 (DGP/M/MV/u00.03216). </antwoord>
      <antwoord nummer="4">NS Reizigers verstrekt aan reizigers die daar behoefte aan hebben – en die zich daarvoor tijdig aanmelden – assistentie bij het betreden en verlaten van de treinen en de stations. Daarnaast heeft – zoals bekend – het rijk enige tijd geleden een contract gesloten met een grote streekvervoerder die onder de naam Traxx assistentie verzorgt aan gehandicapten op een groot aantal stations. Er wordt naar gestreefd deze beide vormen van assistentieverlening te integreren. </antwoord>
      <antwoord nummer="5">Er zijn twee mogelijkheden om een station toegankelijk te maken voor met name mensen in een rolstoel. Er kunnen hellingbanen worden aangelegd, of, waar dat niet mogelijk is, liften worden geïnstalleerd. Liften kosten circa f 500 000 per stuk exclusief de niet onaanzienlijke kosten van onderhoud, zodat waar mogelijk aan hellingbanen de voorkeur wordt gegeven. Een en ander conform de NS Norm Toegankelijkheid Stationscomplex. </antwoord>
      <antwoord nummer="6">Zie het antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
