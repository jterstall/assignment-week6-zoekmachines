<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gerven (SP) aan de minister van Volksgezondheid, Welzijn en Sport over het voorschrijven van slaappillen. (Ingezonden 24 januari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30965
</item>
         <item attribuut="Inhoud">In twee stadsdelen van Nijmegen slaagde huisartsen en apothekers er in het slaappilgebruik met 14 procent terug te dringen. Dat werd gedaan door notoire gebruikers een brief te sturen over het gevaar van het medicijngebruik. En door ze vervolgens te helpen met het terugdringen van het gebruik. Door dit goede resultaat zou de proef landelijk ingevoerd moeten worden en is het niet meer nodig slaap- en kalmeringspillen in 2009 uit het verzekeringspakket te halen</item>
         <item attribuut="Rubriek">Gezondheidszorg (Geneesmiddelen) Gezondheidszorg (Zorgverzekeringen)</item>
         <item attribuut="Trefwoorden">Geneesmiddelen Zorgverzekeringen</item>
         <item attribuut="Vindplaats">Kamervragen met antwoord 2007-2008, nr. 1406, Tweede Kamer</item>
         <item attribuut="Vraagnr_bij_indiening">2070809280</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gerven</persoon>
         </item>
         <item attribuut="Datum_reaktie">2008-02-21</item>
         <item attribuut="Datum_indiening">2008-01-24</item>
         <item attribuut="Document-id">KVR30965</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3013" allpagenumbers="3013 3014" vetnummer="2070809280" code="0708tkkvr1406" lopendefooter="Tweede Kamer, vergaderjaar 2007–2008, Aanhangsel" filenaam="KVR30965" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1406" onderwerp="" indiendatum="2008-01-24">
         <vrager partij="SP" oorsprong="parlement">Van Gerven</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-02-21">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht dat een proef in Nijmegen een besparing oplevert van 14 procent op het gebruik van rustgevende middelen? <voetnoot nummer="1"/>
      </vraag>
      <vraag nummer="2">Erkent u het belang van deze proef, zowel voor de kosten van de zorg als voor het verminderen van gezondheidsproblemen zoals, suf- of vermoeidheid of de kans op vallen? </vraag>
      <vraag nummer="3">Bent u bereid deze proef landelijk in te voeren? Zo neen, waarom niet? </vraag>
      <vraag nummer="4" voetnoot="2">In hoeverre heeft inadequaat voorschrijfgedrag door artsen een rol gespeeld bij het voornemen om slaap- en kalmeringsmiddelen vanaf 2009 uit het pakket te halen? <voetnoot nummer="2"/>
      </vraag>
      <vraag nummer="5">Deelt u de mening dat mensen die kortdurend baat hebben bij gebruik van slaap- en kalmeringsmiddelen niet de dupe mogen zijn van slecht voorschrijfgedrag van huisartsen? Zo neen, waarom niet? </vraag>
      <vraag nummer="6">Bent u bereid slaap- en kalmeringsmiddelen in het verzekerde pakket te behouden, in afwachting van een eventuele landelijke aanpak van deze proef? </vraag>
      <noten afkomstig="vraag">
         <noot nummer="1" datum="2008-01-18" bron="De Gelderlander">De Gelderlander, 18 januari 2008</noot>
         <noot nummer="2" documenttype="Kamerstuk" kamerstuk-id="30 800 XVI" documentnummer="168">Kamerstuk 30 800 XVI, nr. 168</noot>
      </noten>
   </vragen>
   <antwoorden aantal="4">
      <antwoord nummer="1">DGV, Nederlands instituut voor verantwoord medicijngebruik, heeft van 2003 tot 2005 een door ZonMw gefinancierd implementatieproject «Stoppen met benzodiazepinen» uitgevoerd. In dit project werd de minimale interventiestrategie bij het stoppen van chronisch gebruik van benzodiazepinen – die ontwikkeld is door onderzoekers van het UMC St. Radboud Nijmegen – landelijk geïmplementeerd. De landelijke resultaten van het programma Stoppen met benzodiazepinen lieten «overall» resultaten zien die nog beter waren dan in de Nijmeegse proef. Percentages van rond de 20% stoppers werden bereikt. DGV is in 2005 doorgegaan met de implementatie van de minimale interventie. De financiering daarvan gebeurde uit de instellingssubsidie die ik DGV verstrek. De werkmaterialen van de minimale interventie zijn ook in 2008 nog steeds beschikbaar voor artsen en apothekers via de website www.medicijngebruik.nl van DGV. </antwoord>
      <antwoord nummer="2">De minimale interventie zoals toegepast in de proef in Nijmegen en grootschalig door DGV geïmplementeerd is zinvol om de problematiek als gevolg van het gebruik van slaapmiddelen tegen te gaan en 20% procent stoppers op landelijk niveau is een mooi resultaat. Niettemin hebben veel chronische gebruikers van slaapmiddelen helaas geen baat bij deze minimale interventie. Deze groep zal ook via andere wegen gestimuleerd moeten worden om het gebruik te heroverwegen. </antwoord>
      <antwoord nummer="3">De proef is al door DGV landelijk geïmplementeerd via gelden van ZonMW en via de instellingssubsidie die ik aan DGV heb verstrekt. Zie ook het antwoord op vraag 1. </antwoord>
      <antwoord nummer="4">Ik acht een verantwoord gebruik van deze geneesmiddelen zeer in het belang van de volksgezondheid. De grote omvang van het chronisch gebruik van deze middelen zal daarom teruggedrongen moeten worden. De NHG-standaard kent op het gebied van het voorschrijven van slaap- en kalmeringsmiddelen een zeer restrictief beleid, maar deze wordt nog onvoldoende opgevolgd. Het College voor Zorgverzekeringen schat dat ongeveer 10% van de gebruikers van slaap- en kalmeringsmiddelen chronische gebruikers worden. Procentueel valt dat mee, maar gezien het grote aantal starters blijkt dat jaarlijks ongeveer 50.000 patiënten chronisch gebruiker worden. Met de minimale interventie strategie kan een vermindering van het chronisch slaapmiddelengebruik worden gerealiseerd in de orde van 20 procent. Dit betekent dat een grote groep gebruikers ook via andere wegen gestimuleerd moet worden om het gebruik te heroverwegen. Ik ga ervan uit dat door de slaap- en kalmeringsmiddelen uit het pakket te halen op termijn een veel grotere daling van het chronisch slaapmiddelengebruik kan worden behaald. 5, 6 Ik ken de resultaten van een landelijke aanpak van de proef. Mede daarom vind ik nieuwe maatregelen op zijn plaats om het niet verantwoord gebruik van slaap- en kalmeringsmiddelen terug te dringen. Voorop wil ik stellen dat de slaap- en kalmeringsmiddelen niet geheel uit het pakket worden gehaald. Deze middelen zullen voor enkele specifieke indicaties vergoed blijven worden. Daarnaast heb ik het CVZ gevraagd, zoals ik ook in mijn brief naar uw Kamer (Z/VU-2775656) heb geschreven, of er (uitvoerbare) mogelijkheden zijn om het kortdurend medisch noodzakelijk gebruik toch te kunnen blijven vergoeden. Ik heb het CVZ ook gevraagd om een verdere uitwerking van de uitvoeringskosten en van de risico’s en de kosten van mogelijke substitutie door andere (duurdere) middelen. Het CVZ verwacht mij in april 2008 daarover te kunnen adviseren. Op basis van het aanvullend onderzoek van CVZ zal ik bezien hoe ik maatregel rond de vergoeding van slaap- en kalmeringsmiddelen het beste kan invoeren. </antwoord>
      <noten afkomstig="antwoord"/>
   </antwoorden>
</kvr>
