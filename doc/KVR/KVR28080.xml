<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ulenbelt (SP) aan de minister van Sociale Zaken en Werkgelegenheid over de sollicitatieplicht bij ziekte gedurende werkloosheid. (Ingezonden 18 april 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28080
</item>
         <item attribuut="Inhoud">Vragen naar aanleiding van een interne instructie van het UWV over sollicitatieplicht tijdens ziekte. Onder welke omstandigheden zal het niet nakomen van de sollicitatieplicht leiden tot sancties en wordt de cliënt hierover van te voren geïnformeerd?</item>
         <item attribuut="Rubriek">Inkomen en rechtspositie (Werving en selectie) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Sollicitaties Werkloosheidsverzekeringen</item>
         <item attribuut="Vindplaats">Kamervragen met antwoord 2006-2007, nr. 1507, Tweede Kamer</item>
         <item attribuut="Vraagnr_bij_indiening">2060712710</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Ulenbelt</persoon>
         </item>
         <item attribuut="Datum_reaktie">2007-05-09</item>
         <item attribuut="Datum_indiening">2007-04-18</item>
         <item attribuut="Document-id">KVR28080</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3197" allpagenumbers="3197 3198" vetnummer="2060712710" code="0607tkkvr1507" lopendefooter="Tweede Kamer, vergaderjaar 2006–2007, Aanhangsel" filenaam="KVR28080" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1507" onderwerp="" indiendatum="2007-04-18">
         <vrager partij="SP" oorsprong="parlement">Ulenbelt</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-05-9">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Acht u de interne instructie van het Uitvoeringsinstituut Werknemersverzekeringen (UWV) en de mailing aan de cliënten van het UWV met een WW-uitkering dat de sollicitatieplicht gedurende ziekte in stand blijft <voetnoot nummer="1"/>in overeenstemming met de wijziging van de WW zoals die per 1 mei 2007 van kracht wordt? Zo ja, waarom? </vraag>
      <vraag nummer="2">Waarom geeft het UWV geen mededeling in zijn mailing onder welke omstandigheden het niet solliciteren tijdens ziekte wel of niet tot sancties leidt? Kunt u deze duidelijkheid verschaffen? Zo neen, waarom niet? </vraag>
      <vraag nummer="3">Geldt de sollicitatieplicht onder alle omstandigheden van de ziekte? Wanneer wel en wanneer niet? Wie beoordeelt dit bij het UWV? </vraag>
      <vraag nummer="4">Wilt u het UWV opdracht geven om aan cliënten op voorhand duidelijkheid te verschaffen over ziekmeldingen die wel of niet leiden tot het opheffen van de sollicitatieplicht? Zo ja hoe zal die luiden? Zo neen, waarom niet? </vraag>
      <vraag nummer="5">Deelt u de mening dat de mailing van het UWV op zijn minst een indicatie zou moeten geven hoe en op welke wijze rekening wordt gehouden met de beperkingen bij ziekte? Waarom niet? </vraag>
      <vraag nummer="6">Zal het UWV voor het eventueel opleggen van een sanctie wegens het overtreden van de sollicitatieplicht bij ziekte een medisch onderzoek uitvoeren? Zo neen, waarom niet? Worden daarbij de huisarts of behandelende specialisten geraadpleegd? Zo neen, waarom niet? </vraag>
      <noten afkomstig="vraag">
         <noot nummer="1">Uit interne instructie UWV</noot>
      </noten>
   </vragen>
   <antwoorden aantal="5">
      <antwoord nummer="1">Ja. De wijziging van de Werkloosheidswet (WW), die per 1 mei 2007 van kracht is geworden, ziet erop dat op de zieke werkloze tijdens de eerste dertien weken van de ziekte zowel de WW als de Ziektewet (ZW) van toepassing is. De werkloze ontvangt geen ZW-uitkering, maar moet wel aan de uit die wet voortvloeiende verplichtingen voldoen. Eén van die verplichtingen is dat de zieke werkloze die in staat is passende arbeid te verrichten, verplicht is te trachten deze arbeid te verkrijgen en, als hij daartoe in de gelegenheid wordt gesteld, deze arbeid te verrichten (artikel 30 van de ZW). Deze verplichting komt in sterke mate overeen met de op grond van de WW geldende verplichting dat de uitkeringsgerechtigde in voldoende mate moet trachten passende arbeid te vinden. Bij de beoordeling of een zieke werkloze voldoet aan zijn verplichting om naar vermogen te blijven solliciteren, houdt het UWV rekening met de beperkingen die voortvloeien uit de ziekte. </antwoord>
      <antwoord nummer="2">Er is bewust geen categorale ontheffing van de sollicitatieplicht geïntroduceerd, omdat dit zou betekenen dat de zieke werkloze niet verplicht is naar arbeid te zoeken. Er is door het UWV nadrukkelijk niet gekozen voor een (limitatieve) opsomming van de omstandigheden, die kunnen leiden tot het tijdelijk niet of in verminderde mate solliciteren. Bij de beoordeling van de sollicitatie-inspanningen van de zieke WW-gerechtigde wordt rekening gehouden met de beperkingen die uit de ziekte voortvloeien en de mogelijkheden van betrokkene. Geheel in lijn met de wettelijke afspraken over sollicitatieplicht voor niet-zieke werklozen is gekozen voor maatwerk. De re-integratiecoach WW bepaalt in samenspraak met de cliënt in elk individueel geval het sollicitatievermogen, rekening houdend met zijn ziekte en maakt daarover afspraken met de cliënt. Indien om medische redenen niet tot afspraken kan worden gekomen, dan vraagt de re-integratiecoach direct medisch advies. Een medisch advies wordt altijd door een verzekeringsarts gegeven. Daarmee verschaft het UWV aan de cliënt voldoende duidelijkheid. </antwoord>
      <antwoord nummer="3">Uitgangspunt is dat, conform de wetgeving, de sollicitatieplicht tijdens ziekte van kracht blijft. Deze plicht moet wel in balans zijn met het sollicitatievermogen van de zieke WW-gerechtigde. In de situatie dat de werkloze door ziekte minder dan voorheen in staat is aan zijn sollicitatieverplichting te voldoen, moet het UWV beoordelen of de werkloze met inachtneming van zijn beperkingen in voldoende mate tracht passende arbeid te vinden. In die situaties waarin de zieke werkloze door ernstige ziekte zodanige beperkingen ondervindt dat hij in het geheel niet meer in staat is te voldoen aan zijn sollicitatieplicht, kan het UWV deze en andere verplichtingen tijdelijk buiten beschouwing laten. De re-integratiecoach houdt dus nadrukkelijk rekening met beperkingen die het solliciteren tijdelijk of blijvend verhinderen. Indien tijdens het gesprek blijkt dat betrokkene van mening verschilt met de re-integratiecoach over het sollicitatievermogen, zal altijd een medisch advies gevraagd worden. Bij een ziekte van langer dan vier weken wordt altijd medisch advies uitgebracht. </antwoord>
      <antwoord nummer="4 en 5">Het op voorhand verschaffen van duidelijkheid omtrent ziekmeldingen die wel of niet leiden tot opheffing van de sollicitatieplicht, is niet mogelijk omdat rekening wordt gehouden met de individuele omstandigheden en afspraken met de cliënt. Het UWV verschaft na de ziekmelding op maat gesneden duidelijkheid over het sollicitatievermogen en wat er van betrokkene verwacht wordt op de korte en langere termijn. </antwoord>
      <antwoord nummer="6">Vóór het eventueel opleggen van een maatregel zal het UWV altijd hebben onderzocht of het sollicitatiegedrag van betrokkene verwijtbaar tekort schiet. Leidraad bij deze beoordeling zijn de afspraken over het sollicitatievermogen en/of het medisch advies waarbij rekening wordt gehouden met eventuele beperkingen door ziekte. Is de cliënt deze afspraken niet nagekomen en is dit aan betrokkene te verwijten, dan kan door het UWV een maatregel worden opgelegd. Indien nodig zal een verzekeringsarts een onderzoek uitvoeren. De verzekeringsarts heeft altijd de mogelijkheid om de huisarts of de behandelend specialisten te raadplegen. </antwoord>
      <noten afkomstig="antwoord"/>
   </antwoorden>
</kvr>
