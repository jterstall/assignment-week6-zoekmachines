<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Teeven (VVD) aan de minister van Justitie over de hogere strafeisen bij geweld tegen medewerkers van bureau Jeugdzorg. (Ingezonden 25 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28488
</item>
         <item attribuut="Inhoud">Er zou, naar aanleiding van het geweld tegen medewerkers van Bureau Jeugdzorg, een nieuwe richtlijn moeten komen voor hogere strafeisen in geval van geweld tegen ambtenaren of semi-ambtenaren die worden mishandeld of bedreigd bij de uitoefening van hun functie.</item>
         <item attribuut="Rubriek">Staats- en bestuursrecht (Overig) Strafrecht en strafprocesrecht (Misdrijven) Strafrecht en strafprocesrecht (Straffen)</item>
         <item attribuut="Trefwoorden">Delicten Overheidspersoneel Straffen</item>
         <item attribuut="Vindplaats">Kamervragen met antwoord 2006-2007, nr. 1877, Tweede Kamer</item>
         <item attribuut="Vraagnr_bij_indiening">2060716130</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Teeven</persoon>
         </item>
         <item attribuut="Datum_reaktie">2007-06-18</item>
         <item attribuut="Datum_indiening">2007-05-25</item>
         <item attribuut="Document-id">KVR28488</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3967" allpagenumbers="3967 3968" vetnummer="2060716130" code="0607tkkvr1877" lopendefooter="Tweede Kamer, vergaderjaar 2006–2007, Aanhangsel" filenaam="KVR28488" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1877" onderwerp="" indiendatum="2007-05-25">
         <vrager partij="VVD" oorsprong="parlement">Teeven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-06-18">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de toezeggingen die het Openbaar Ministerie (OM) te Amsterdam heeft gedaan met betrekking tot te stellen strafeisen in het geval van geweld of bedreiging met geweld en voorrang bij het doen van aangifte tegen medewerkers van Bureau Jeugdzorg? <voetnoot nummer="1"/>
      </vraag>
      <vraag nummer="2">Is de ontwikkeling in Amsterdam voor u geen aanleiding om te komen met een (nieuwe) landelijke richtlijn voor hogere strafeisen in geval van geweld tegen ambtenaren of semi-ambtenaren die worden mishandeld of bedreigd bij de uitoefening van hun functie? </vraag>
      <vraag nummer="3">Is de situatie met betrekking tot het plegen van geweld of het uiten van bedreigingen tegen medewerkers van Bureau Jeugdzorg overal in Nederland even zorgwekkend als in Amsterdam? Bestaat daarvan een overzicht en kunt u de Kamer daarover informeren? </vraag>
      <vraag nummer="4">Deelt u de mening dat iedereen die aangifte doet van geweldsmisdrijven of bedreigingen met geweld indien noodzakelijk domicilie kunnen kiezen op een ander adres, zodat persoonlijke risico’s voor slachtoffers kunnen worden uitgesloten? </vraag>
      <vraag nummer="5">Waarom is het noodzakelijk dat medewerkers van Bureau Jeugdzorg voorrang krijgen bij het doen van aangifte? Deelt u de mening dat slachtoffers, zeker bij gewelds- en bedreigingsmisdrijven, altijd aangifte moeten kunnen doen bij de politie en dat die aangifte ook wordt opgenomen? </vraag>
      <noten afkomstig="vraag">
         <noot nummer="1" titel="Hogere strafeis bij geweld jeugdzorg">Metro (pag. 4) «Hogere strafeis bij geweld jeugdzorg»</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het eisen van hogere straffen is het gevolg van de aanpassing van de richtlijn Kader voor de strafvordering. Hierover hebben de Minister van BZK en ik u bij brief van 26 oktober 2006 (Kamerstukken 2006/07, 28 684, nr. 100), waarbij tevens het «Actieprogramma aanpak van agressie en geweld tegen werknemers met publieke taken» is aangeboden, uitvoerig geïnformeerd. Zie ook het antwoord op vraag 2. Er is in casu dus geen sprake van een exclusieve afspraak van het Openbaar Ministerie met Bureau Jeugdzorg op dit punt, zoals het artikel suggereert. Door het arrondissementsparket te Amsterdam zijn ook geen aparte afspraken gemaakt over het geven van voorrang bij het doen van aangifte door medewerkers van Bureau Jeugdzorg. Daarvoor bestaat ook geen aanleiding, omdat geweldsdelicten zowel bij politie als Openbaar Ministerie al prioriteit hebben. Het «Actieprogramma aanpak van agressie en geweld tegen werknemers met publieke taken» is gericht op versterking van de (preventieve) aanpak van agressie en geweld tegen werknemers met publieke taken. </antwoord>
      <antwoord nummer="2">Zoals vermeld in de brief van 26 oktober 2006, heeft het College van procureurs-generaal de richtlijn Kader voor de strafvordering op dit punt recentelijk aangepast. Deze landelijke richtlijn, die is gepubliceerd in de Staatscourant van 13 november 2006 (nummer 221, pagina 10) en in werking is getreden op 1 december 2006, is van toepassing indien het «slachtoffer de strafmaat kwalificeert». Dat is ondermeer het geval wanneer het slachtoffer met geweld wordt geconfronteerd in de uitoefening van zijn beroep. </antwoord>
      <antwoord nummer="3">In Compas, het registratiesysteem van het Openbaar Ministerie, wordt sinds de invoering van de aangepaste richtlijn geregistreerd op een aantal nieuwe maatschappelijke kwalificaties met betrekking tot gekwalificeerde slachtoffers, te weten een politieambtenaar, een andere beroepsbeoefenaar, een slachtoffer burgermoed of een ander gekwalificeerd slachtoffer. Van de feiten gepleegd tegen medewerkers van Bureau Jeugdzorg wordt echter geen afzonderlijke registratie bijgehouden door het Openbaar Ministerie. Bij de maatschappelijke ondernemersgroep (MO-groep), de branchevereniging van de Bureaus Jeugdzorg, bestaat de indruk dat er sprake is van een landelijk beeld. Over een overzicht hiervan beschikt de MO-groep evenwel niet. De MO-groep is wel voornemens om een dergelijk overzicht op te stellen. </antwoord>
      <antwoord nummer="4">Ja. In de brief van 26 oktober 2006 is aangegeven dat het voor aangevers mogelijk is elders domicilie te kiezen, bijvoorbeeld op het adres van de werkgever of op het politiebureau. Ook kan de organisatie waar de medewerker werkt, namens het slachtoffer aangifte doen. Eerder is de Kamer hierover ook uitgebreid geïnformeerd bij brief van 8 november 2000 (Kamerstukken 2000/01, 25 907, nr. 7). Bij brief van 24 november 2006 van het College van procureurs-generaal aan onder andere de hoofden van de parketten is het openbaar ministerie in herinnering gebracht dat de aangifte van geweld niet per definitie door het slachtoffer zelf behoeft te worden gedaan. </antwoord>
      <antwoord nummer="5">Voor het eerste deel van deze vraag verwijs ik naar het antwoord op vraag 1. Ik vind het van groot belang dat slachtoffers van misdrijven, zeker ook in geval van geweld en bedreiging met geweld, aangifte kunnen doen en dat deze aangifte door de politie wordt opgenomen. De Minister van BZK en ik hebben in het kader van het actieprogramma «Aanpak agressie en geweld tegen werknemers met publieke taken», op 1 december 2006 een brief gestuurd naar de korpsbeheerders en korpschefs van de politiekorpsen. Hierin wordt blijvend aandacht gevraagd voor het stimuleren van het doen van aangifte door slachtoffers en de noodzaak benadrukt om extra aandacht voor deze problematiek te blijven houden. </antwoord>
      <noten afkomstig="antwoord"/>
   </antwoorden>
</kvr>
