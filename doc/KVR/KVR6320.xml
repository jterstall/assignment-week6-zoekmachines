<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over het gebruiken van organen of weefsel van mensen die een verhoogd risico hebben op HIV. (Ingezonden 22 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6320
</item>
         <item attribuut="Rubriek">Gezondheidszorg (Geneeskunde) Gezondheidszorg (Ziekten en ziektepreventie)</item>
         <item attribuut="Trefwoorden">Chirurgie Infectieziekten</item>
         <item attribuut="Vindplaats">Kamervragen met antwoord 1997-1998, nr. 556, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1998-01-15</item>
         <item attribuut="Datum_indiening">1997-12-22</item>
         <item attribuut="Document-id">KVR6320</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1135" allpagenumbers="1135 1136" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6320" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="556" onderwerp="" indiendatum="1997-12-22">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1998-01-15">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is in het modelprotocol, waarin is vastgelegd hoe ziekenhuizen moeten handelen bij orgaandonatie, de richtlijn opgenomen dat geen organen of weefsel mogen worden gebruikt van mensen die een verhoogd risico hebben op HIV? <voetnoot nummer="1"/>
      </vraag>
      <vraag nummer="2">Wordt seksuele geaardheid i.c. homoseksualiteit, in het modelprotocol genoemd als contra-indicatie voor orgaan- en weefseldonatie? Wat is de reden van deze uitsluiting? Acht u deze uitsluiting aanvaardbaar? </vraag>
      <vraag nummer="3">Geldt deze contra-indicatie voor alle homoseksuele mannen? Zo ja, worden alle homoseksuele mannen definitief en voorgoed uitgesloten van orgaan- en weefseldonatie? </vraag>
      <vraag nummer="4">Ziet u aanleiding het modelprotocol «orgaan- en weefseldonatie» op dit punt te wijzigen, dan wel andere stappen te nemen om aan deze discriminatie een einde te maken? Zo ja, op welke wijze? Zo nee, waarom niet? </vraag>
      <noten afkomstig="vraag">
         <noot nummer="1" datum="1997-12-17" bron="ANP-bericht">ANP-bericht, 17 december 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Homosexualiteit wordt in het model protocol genoemd als risicofactor voor HIV en geldt ten aanzien van weefseldonatie als definitieve contra-indicatie. Voor orgaandonatie geldt als contra-indicatie dat de persoon bekend moet zijn met een HIV-infectie of behoort tot de risicogroep voor HIV-overdracht. Homosexualiteit geldt hier niet per definitie als contra-indicatie. De reden van deze uitsluiting is dat de Stichting Bio Implant Services (BIS) bij de acceptatie van weefseldonoren de «richtlijn donorkeuring» van het College voor de Bloedtransfusie, hanteert. In deze richtlijn is opgenomen dat mannen die sexuele contacten hebben of hebben gehad met één of meerdere mannen worden uitgesloten als donor. Tevens gelden ten aanzien van de weefseldonatie internationale afspraken die zijn neergelegd door onder andere de European Association for Tissue banking. Ook in die richtlijnen wordt homosexualiteit als uitsluitingsgrond gehanteerd. De organisatie BIS is werkzaam op het gebied van het verkrijgen en verstrekken van weefsels. Vanwege de «richtlijn donorkeuring» en vanwege de internationale afspraken heeft zij gemeend ook homosexualiteit als uitsluitingsgrond te moeten hanteren voor de acceptatie van weefseldonoren. De Nederlandse Transplantatie Stichting (NTS) hanteert voor de acceptatie van orgaandonoren de door de Raad van Europa geaccepteerde richtlijn waarin is opgenomen dat in geval er sprake is van een monogaam levende homosexuele man, waarbij een negatieve HIV-uitslag is geconstateerd in overleg met de behandelend arts en de familie van de eventuele ontvanger van het orgaan, besproken kan worden het orgaan van deze donor te transplanteren. Bij de ontvanger moet dan sprake zijn van een levensbedreigende situatie waarbij het langer moeten wachten op een geschikt orgaan tot de dood zal leiden. Met het oog op die levensbedreigende situatie wordt het mogelijke risico op overdracht van het HIV-virus acceptabel geacht. Deze vormen van uitsluiting zijn aanvaardbaar. Het belang van de ontvanger staat altijd voorop. In het geval van weefseldonatie – waarbij er geen sprake is van een levensbedreigende situatie en de doorlooptijd voor onderzoek langer is dan bij organen – kan in geen enkel geval risico worden genomen. Dat verklaart een zo grondig mogelijke screening. Het risico waarbij door implantaten van donoren met een verhoogd HIV-risico patiënten/ontvangers besmet zouden kunnen worden met het HIV-virus is slechts in bovenbeschreven situaties en omstandigheden aanvaardbaar. </antwoord>
      <antwoord nummer="3">Nee, zie vraag 2. </antwoord>
      <antwoord nummer="4">Nee, niet op dit moment. Het model protocol is tot stand gekomen onder de verantwoordelijkheid van de Nederlandse Transplantatie Vereniging (NTV). Zij heeft op basis van bovengenoemde argumentatie (zie vraag 2) gekozen voor de huidige formulering. Deze formulering sluit aan op de in de huidige medische praktijk en de daarin – vanwege maximale veiligheidsgaranties voor de ontvanger – gehanteerde in- en uitsluitingscriteria. Vanwege dit realiteitsgehalte zie ik op dit moment geen aanleiding om de NTV te vragen haar richtlijn te bezien. Mocht echter blijken dat – op basis van uitspraken van de Commissie gelijke behandeling – van de huidige richtlijn een discriminatoire werking uitgaat, zal ik de NTV wel vragen de formulering van deze contra-indicatie te herzien. </antwoord>
      <noten afkomstig="antwoord"/>
   </antwoorden>
</kvr>
