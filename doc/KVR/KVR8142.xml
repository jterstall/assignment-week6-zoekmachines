<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over de jeugdhulpverlening in Amsterdam. (Ingezonden 16 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8142
</item>
         <item attribuut="Inhoud">Vragen naar aanleiding van een TV-programma over wachtlijsten bij jeugdverlening in Amsterdam.</item>
         <item attribuut="Rubriek">Welzijn (Gezinsverzorging)</item>
         <item attribuut="Trefwoorden">Jeugdhulpverlening</item>
         <item attribuut="Vindplaats">Kamervragen met antwoord 1998-1999, nr. 293, Tweede Kamer</item>
         <item attribuut="Vraagnr_bij_indiening">2989901780</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-11-10</item>
         <item attribuut="Datum_indiening">1998-10-16</item>
         <item attribuut="Document-id">KVR8142</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="597" allpagenumbers="597 598" vetnummer="2989901780" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8142" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="293" onderwerp="" indiendatum="1998-10-16">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-11-10">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de uitzending van Netwerk over de problemen bij de jeugdhulpverlening in Amsterdam? <voetnoot nummer="1"/>
      </vraag>
      <vraag nummer="2">Vindt u de lange wachtlijsten tot plaatsing in een geschikte instelling of begeleid wonen aanvaardbaar? Zo neen, wat zijn voor u aanvaardbare wachttijden? Hoe en op welke termijn denkt u dit te bereiken? </vraag>
      <vraag nummer="3">Wat is uw mening over het geleur met jongeren van de ene naar de andere crisisopvang, omdat ze hier slechts kort kunnen verblijven, dan wel noodplaatsing in een opvang voor dak- en thuislozen, dan wel dat kinderen gewoon op straat worden gezet? </vraag>
      <vraag nummer="4">Vindt u het aanvaardbaar dat er in Amsterdam 300 jongeren tussen wal en schip vallen omdat er of geen plaats is voor de jongere dan wel de jongere niet aan de gestelde voorwaarden voldoet? Kunt u inzicht geven in de situatie in de rest van Nederland? </vraag>
      <vraag nummer="5">Bent u van mening dat er op korte termijn een oplossing moet komen voor deze kinderen zodat zij niet op verkeerde plaatsen zitten, van de ene crisisopvang naar de andere moeten of gewoon op straat terecht komen? Hoe groot acht u het risico dat gemotiveerde jongeren op die manier ontmoedigd worden? </vraag>
      <vraag nummer="6">Hoe denkt u over regionale jongerenopvanghuizen waar deze jongeren zonder voorwaarden terecht kunnen en begeleid en ondersteund worden tot een adequate oplossing is gevonden? </vraag>
      <noten afkomstig="vraag">
         <noot nummer="1" datum="1998-10-14" bron="Netwerk">Netwerk, 14 oktober 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Voor wat betreft een aanvaardbare wachttijd tot plaatsing in een instelling voor jeugdhulpverlening, kan worden aangesloten bij de systeemeisen voor de Toegang waarover in bestuurlijk overleg van februari 1997 overeenstemming is bereikt. Hierin wordt een periode van twee maanden gehanteerd waarbinnen een behandeling moet zijn aangevangen. Overigens is een dergelijke termijn niet van toepassing voor een aanbod crisisinterventie. Crisisinterventie is 7 maal 24 uur toegankelijk, en wordt zo snel mogelijk gerealiseerd. In de brieven van 12 juni en 9 oktober 1998 (kamerstuknr. 26 211 nr.3) aan de Tweede Kamer heb ik maatregelen aangekondigd om de wachtlijsten terug te dringen. Naast de reeds eerder toegezegde intensiveringsmiddelen zullen er in het kader van het nieuwe regeerakkoord vanaf 1999 extra gelden, oplopend tot f 15 miljoen structureel in 2002, beschikbaar worden gesteld voor de wachtlijsten in de jeugdhulpverlening. Ook is het voornemen, zoals is aangekondigd in het regeerakkoord, om in bestuurlijk overleg tussen provincies en Rijk in relatie tot de verruiming van de uitkering aan het provinciefonds nadere afspraken te maken over een gezamenlijke aanpak voor de totale jeugdzorg. Ook eventuele beschikbare middelen als gevolg van de fiscalisering omroepbijdragen zullen onder andere worden ingezet voor de knelpunten in verband met de wachtlijsten jeugdhulpverlening. Over de concrete invulling van de bestedingen zal overleg met de bestuurlijke partners maximaal plaatsvinden, met als inzet de wachttijd terug te brengen tot een gemiddelde van twee maanden. </antwoord>
      <antwoord nummer="3">Het onnodig leuren met jongeren van de ene naar de andere crisisopvangvoorziening is een onwenselijke situatie. Dit kan immers tot gevolg hebben dat jeugdigen niet tijdig worden geholpen en daardoor in een zwaardere vorm van hulpverlening terecht komen. Het schaadt ook het vertrouwen van deze jeugdigen en hun ouders/verzorgers in de sector jeugdhulpverlening. Overigens is in het Besluit Kwaliteitseisen Jeugdhulpverlening voor crisisopvang een maximale verblijfsduur neergelegd van zes weken, waaruit blijkt dat deze voorziening in principe een tijdelijke oplossing biedt. Wanneer er in de aangewezen voorziening op dat moment geen plaats is, kan via tussenkomst van de plaatsende instantie deze termijn voor onbepaalde tijd worden verlengd. </antwoord>
      <antwoord nummer="4">In principe dient iedere jeugdige waarvoor hulp geïndiceerd is, binnen een redelijke termijn hulp te krijgen. In mijn eerdergenoemde brieven van 12 juni en 9 oktober 1998 heb ik een landelijk inzicht gegeven in de omvang van de wachtlijsten en wachttijden alsmede in de door mij voorgenomen maatregelen. Krachtens de Wet op de jeugdhulpverlening zijn de provincies/grootstedelijke regio’s, in dit geval het Regionaal Orgaan Amsterdam (ROA), verantwoordelijk voor de feitelijke planning en financiering van de in de Wet genoemde voorzieningen van jeugdhulpverlening (ambulant, pleegzorg en (semi-)residentiële hulpverlening) binnen de in de Wet aangegeven kaders. De Wet kent als planningsnorm dat er moet worden voorzien in een genoegzaam aanbod van jeugdhulpverlening, evenwichtig opgebouwd uit de eerdergenoemde voorzieningen, met voldoende ruimte voor justitiële plaatsen. </antwoord>
      <antwoord nummer="5">Zie de antwoorden op de vragen 2 en 3. </antwoord>
      <antwoord nummer="6">Met Regie in de Jeugdzorg, met name de totstandkoming van de bureaus jeugdzorg, zijn in de toeleidingsstructuur naar de zorgverlening diverse functies onderscheiden die ertoe moeten leiden dat de behoefte aan zorg onafhankelijk van de zorgverlenende instanties en op een gestandaardiseerde en uniforme wijze wordt vastgesteld. De regio moet voorzien in een genoegzaam en evenwichtig samengesteld hulpaanbod dat zoveel mogelijk aansluit op de vraag. In de systeemeisen voor de Toegang is rekening gehouden met de situatie dat de meest geëigende hulp niet altijd direct beschikbaar is. Naast inzicht in de meest geëigende hulp geeft de indicatiestelling inzicht in alternatieve vormen van hulp en in de minimaal noodzakelijk geachte hulp. Deze procedure verdient de voorkeur boven het voor een onbepaalde termijn en zonder indicatie plaatsen van jeugdigen in een tijdelijke voorziening. </antwoord>
      <noten afkomstig="antwoord"/>
   </antwoorden>
</kvr>
