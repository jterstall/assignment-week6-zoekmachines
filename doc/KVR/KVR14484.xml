<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP), Rouvoet(ChristenUnie) en De Pater (CDA) aan de staatssecretaris van Justitie over zogenaamde «flitsscheidingen». (Ingezonden 28 september 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14484
</item>
         <item attribuut="Inhoud">Deze vragen zijn een vervolg op eerder gestelde vragen over flitsscheidingen (Aanhangsel van de Handelingen II, 2000-2001, 1700). Met een 'flitsscheiding' wordt bedoeld de omzetting van een huwelijk in een geregistreerd partnerschap dat snel daarna (zonder rechterlijke tussenkomst) wordt beëindigd.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Echtscheidingsrecht</item>
         <item attribuut="Vindplaats">Kamervragen met antwoord 2001-2002, nr. 152, Tweede Kamer</item>
         <item attribuut="Vraagnr_bij_indiening">2010200370</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="ChristenUnie">Rouvoet</persoon>
            <persoon partij="CDA">De Pater</persoon>
         </item>
         <item attribuut="Datum_reaktie">2001-10-24</item>
         <item attribuut="Datum_indiening">2001-09-28</item>
         <item attribuut="Document-id">KVR14484</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="311" allpagenumbers="311 312" vetnummer="2010200370" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14484" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="152" onderwerp="" indiendatum="2001-09-28">
         <vrager partij="SGP" oorsprong="parlement">Van der Staaij</vrager>
         <vrager partij="ChristenUnie" oorsprong="parlement">Rouvoet</vrager>
         <vrager partij="CDA" oorsprong="parlement">De Pater</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-10-24">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de antwoorden op schriftelijke vragen over «flitsscheidingen», ingezonden 21 augustus 2001? <voetnoot nummer="1"/>
      </vraag>
      <vraag nummer="2">Is bekend welke motieven ten grondslag liggen aan de omzettingen van huwelijken in geregistreerde partnerschappen die niet gevolgd zijn door spoedige beëindiging van de partnerschap? </vraag>
      <vraag nummer="3">In hoeverre is het aantal omzettingen teneinde zonder rechterlijke tussenkomst te scheiden toegenomen sinds het moment dat deze mogelijkheid in de media is gesignaleerd (medio augustus 2001)? Welke consequenties verbindt u daaraan? </vraag>
      <vraag nummer="4">In hoeverre kunnen financiële overwegingen leiden tot de keuze voor de «omzettingsroute» in plaats van het indienen van een echtscheidingsverzoek bij de rechter? </vraag>
      <vraag nummer="5">Acht u de tijdwinst die de «flitsscheiding» oplevert een toereikende rechtvaardiging voor het in deze gevallen achterwege laten van de rechterlijke tussenkomst? Zijn er gemotiveerde signalen uit de rechtspraktijk dat de huidige procedureduur bij de rechter als een serieuze belemmering wordt ervaren? </vraag>
      <vraag nummer="6">Op welke gronden acht u de enkele betrokkenheid van advocaat of notaris bij de «flitsscheidingen» voldoende waarborg voor het voorkomen van overhaaste beslissingen? </vraag>
      <vraag nummer="7">In hoeverre is het, vergeleken met de waarborgen van een rechterlijk echtscheidingsvonnis, een nadeel van de «omzettingsroute» dat de in artikel 1:80d, eerste lid, onder a t/m d van het Burgerlijk Wetboek genoemde elementen niet op straffe van nietigheid deel behoren uit te maken van een overeenkomst tot beëindiging van het geregistreerd partnerschap? </vraag>
      <noten afkomstig="vraag">
         <noot nummer="1">Tweede Kamer 2000–2001, Aanhangsel Handelingen nr. 1700</noot>
      </noten>
   </vragen>
   <antwoorden aantal="7">
      <antwoord nummer="1">Ja </antwoord>
      <antwoord nummer="2">Deze motieven zijn niet bekend. </antwoord>
      <antwoord nummer="3">Het CBS heeft in augustus 106 omzettingen van een huwelijk in een geregistreerd partnerschap geregistreerd. Niet bekend is hoeveel van deze omzettingen gevolgd zijn door beëindigingen van het geregistreerd partnerschap binnen korte tijd na de omzetting. Aan de toename van het aantal omzettingen van een huwelijk in een geregistreerd partnerschap in augustus verbind ik geen consequenties. </antwoord>
      <antwoord nummer="4">In het antwoord op de vragen 4, 5, en 6 van de op 21 augustus jl. gestelde vragen is ingegaan op de voor- en nadelen van het sluiten van een overeenkomst tot beëindiging van een geregistreerd partnerschap ten opzichte van het indienen van een echtscheidingsverzoek. Financiële overwegingen zijn daarbij niet als een belangrijk voor- of nadeel van de ene of andere weg naar voren gebracht. Ik vermoed dat in de praktijk financiële overwegingen geen overwegende rol spelen bij de keuze voor de ene of andere weg. </antwoord>
      <antwoord nummer="5">De vraagstelling in de eerste van de beide vragen veronderstelt dat rechterlijke tussenkomst regel is en dient te zijn, als het gaat om de beëindiging van het huwelijk of het geregistreerd partnerschap en voorts dat het ontbreken van rechterlijke tussenkomst een uitzondering vormt die rechtvaardiging behoeft. Ik ga er vanuit dat beide wijzen van beëindiging van het geregistreerd partnerschap (via de rechter of door een inschrijving van een verklaring dat een beëindigingsovereenkomst is gesloten) gelijkwaardig aan elkaar zijn. Ook als een huwelijk wordt beëindigd door het eerst om te zetten in een geregistreerd partnerschap en vervolgens een beëindigingsovereenkomst te sluiten en deze in te schrijven, is een dergelijke beëindiging gelijkwaardig aan een echtscheiding via de rechter. Het gaat er daarom niet om of «tijdwinst» een toereikende rechtvaardiging voor het achterwege laten van rechterlijke tussenkomst vormt. Of de huidige procedureduur bij de rechter als een serieuze belemmering wordt ervaren, is mij niet bekend. </antwoord>
      <antwoord nummer="6">Zoals ik in antwoord op de eerder gestelde vragen heb aangegeven (Tweede Kamer, vergaderjaar 2000–2001, Aanhangsel, p. 3544), worden gemeenschappelijke verzoeken tot echtscheiding vrijwel steeds administratief afgedaan. In deze gevallen is een reële betrokkenheid van de rechter niet aanwezig en wordt feitelijk volstaan met de betrokkenheid van een advocaat. Heel groot is het verschil met de situatie van een beëindiging van een geregistreerd partnerschap buiten de rechter om dan ook niet. Overhaaste beslissingen kunnen nimmer worden uitgesloten. Gelet evenwel op de minimale betrokkenheid van de rechter in de gevallen waarom het hier gaat, lijkt het mij onwaarschijnlijk dat rechterlijke tussenkomst een waarborg biedt voor het uitsluiten van overhaaste beslissingen. </antwoord>
      <antwoord nummer="7">Dat de in artikel 1:80d, eerste lid, onder a tot en met d, BW genoemde elementen niet op straffe van nietigheid deel behoren uit te maken van een beëindigingsovereenkomst vloeit voort uit het gegeven dat het van de omstandigheden van het geval afhangt of de bedoelde elementen deel zullen uitmaken van de overeenkomst. Indien bij voorbeeld tweeverdieners drie jaar een geregistreerd partnerschap hebben buiten iedere gemeenschap en dit vervolgens in onderling overleg beëindigen, behoeft ter gelegenheid van die beëindiging wellicht niet veel afgesproken te worden. De wetgever kan niet voorschrijven dat op straffe van nietigheid afspraken gemaakt dienen te worden, die helemaal niet aan de orde zijn. Zou de relatie via de rechter beëindigd worden, dan zou de rechterlijke beschikking niet meer omvatten dan ook de overeenkomst zou omvatten. Ik zie dan ook niet in dat er een nadeel is dat de in artikel 80d genoemde elementen van een beëindigingsovereenkomst niet op straffe van nietigheid zijn voorgeschreven. </antwoord>
      <noten afkomstig="antwoord"/>
   </antwoorden>
</kvr>
