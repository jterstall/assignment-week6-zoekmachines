<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Van Oven (beiden PvdA) aan de ministers van Binnenlandse Zaken en Koninkrijksrelaties en van Justitie over het optreden van de politie op de plaats van delict. (Ingezonden 19 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15438
</item>
         <item attribuut="Inhoud">Vragen naar aanleiding van een artikel in het Algemeen Politieblad van 9 februari 2002 over het optreden van de politie op de plaats van het delict dat te wensen overlaat, waardoor bewijsvoering belemmerd kan worden.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie)</item>
         <item attribuut="Trefwoorden">Criminaliteitsbestrijding Politie</item>
         <item attribuut="Vindplaats">Kamervragen met antwoord 2001-2002, nr. 949, Tweede Kamer</item>
         <item attribuut="Vraagnr_bij_indiening">2010206290</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Van Oven</persoon>
         </item>
         <item attribuut="Datum_reaktie">2002-04-02</item>
         <item attribuut="Datum_indiening">2002-02-19</item>
         <item attribuut="Document-id">KVR15438</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2003" allpagenumbers="2003 2004" vetnummer="2010206290" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15438" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="949" onderwerp="" indiendatum="2002-02-19">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Van Oven</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2 april 2002), zie ook Aanhangsel Handelingen nr. 872, vergaderjaar 2001–2002">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel in het Algemeen Politieblad van 9 februari jl. over het optreden van de politie op de plaats van het delict? <voetnoot nummer="1"/>
      </vraag>
      <vraag nummer="2">Is er, gelet op het feit dat uit een onderzoek in de politieregio Amsterdam-Amstelland blijkt dat het optreden van de politie op de plaats van het delict ernstig te wensen overlaat waardoor de bewijsvoering belemmerd wordt, onderzoek naar het optreden van de politie op de plaats van het delict elders in Nederland? </vraag>
      <vraag nummer="3">Zo ja, wat zijn de bevindingen van dat onderzoek? </vraag>
      <vraag nummer="4">Zo neen, bent u bereid een landelijk onderzoek naar het optreden van de politie op de plaats van het delict te laten uitvoeren? </vraag>
      <vraag nummer="5">Kunt u een raming geven van het aantal zaken dat niet kan worden opgelost doordat sporen verloren gaan? </vraag>
      <vraag nummer="6">Volgens de werkgroep die het onderzoek heeft verricht moet het optreden op de plaats van het delict worden gestandaardiseerd. Welk standpunt neemt u hierover in? </vraag>
      <vraag nummer="7">Welke maatregelen gaat u treffen om het optreden van de politie op de plaats van het delict te verbeteren? </vraag>
      <vraag nummer="8">Bent u bereid om voor het Algemeen Overleg van 19 maart a.s. antwoord op deze vragen te geven? </vraag>
      <noten afkomstig="vraag">
         <noot nummer="1" datum="2002-02-9" bron="Algemeen Politieblad, «Optreden op plaats delict: Het management van aanwezige expertise kan beter»">Algemeen Politieblad, «Optreden op plaats delict: Het management van aanwezige expertise kan beter», 9 februari 2002, pp. 10-11</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2, 3, 4 en 6">Het optreden van politie en justitie op de plaats van het delict is een onderdeel van het opsporingsproces. De laatste jaren is de kwaliteitsverbetering van het opsporingsproces een steeds belangrijker aandachtspunt geworden. Mede om die reden is het programmabureau ABRIO (Aanpak Bedrijfsvoering Recherche Informatie en Opleidingen) in het leven geroepen ter verbetering van de opsporings- en vervolgingsprocessen van de hele Nederlandse politie en justitie. Het is een project van en voor de politie en het openbaar ministerie. In het regiokorps Amsterdam-Amstelland werd geconstateerd dat op de plaats van het delict steeds meer verschillende disciplines (tactische en technische recherche, hulpverlening, medewerkers van het Nederlands Forensisch Instituut en dergelijke) gelijktijdig optraden. Ook de toegenomen betekenis van het forensisch technisch onderzoek voor de opsporing, onder meer door de verruiming van de wettelijke en technische mogelijkheden vormde een aanleiding de werkprocessen opnieuw te bekijken. Zo kan met een zeer geringe hoeveelheid biologisch sporenmateriaal een volledig DNA-profiel worden opgemaakt. En dat kan een belangrijke aanwijzing opleveren dat een bepaalde persoon op de plaats van het delict is geweest of op enigerlei wijze iets met het slachtoffer of het feit te maken heeft gehad. Het versterkte belang van DNA-onderzoek stelt echter hoge eisen aan het contaminatievrij houden van de plaats delict. Om de werkzaamheden op de plaats van een delict beter op elkaar af te stemmen en het functioneren van de verschillende disciplines op de plaats delict beter te managen heeft de werkgroep van het regiokorps Amsterdam-Amstelland, met ondersteuning van het programmabureau ABRIO, het werkproces «managen plaats delict» beschreven. Kern van de voorstellen van de werkgroep is een betere regie op de plaats van het delict en een intensivering van de samenwerking tussen de tactische en technische recherche. In het werkproces staan inmiddels nadrukkelijk de taken, verantwoordelijkheden en bevoegdheden genoemd van de medewerkers die een functie hebben op de plaats delict. Naast het benoemen van de taken, verantwoordelijkheden en bevoegdheden is een logboek ontwikkeld waarop geregistreerd wordt wie, welke werkzaamheden op de plaats van het delict heeft uitgevoerd. Het Amsterdamse model wordt nu onder beheer van ABRIO tot landelijk model gemaakt en dit gestandaardiseerde model zal binnen afzienbare tijd aan de Raad van Hoofdcommissarissen worden aangeboden met als doel landelijke implementatie. </antwoord>
      <antwoord nummer="5">Nee, hier is sprake van voortschrijdend inzicht. Dit geldt zowel voor de waarde van forensisch technisch onderzoek op de plaats delict, als voor de juridische mogelijkheden om van die bevindingen gebruik te maken bij de opsporing. Zo worden bijvoorbeeld daartoe geschikte oude zaken opnieuw bekeken met behulp van de nieuwe DNA-technieken voordat de verjaringstermijn verlopen is. Een aantal van deze oude zaken is alsnog opgelost. </antwoord>
      <antwoord nummer="7" voetnoot="1 2">Zoals onlangs in onze brief van 8 maart jl. <voetnoot nummer="1"/>aan uw kamer is aangegeven, is ter uitwerking van de nota Criminaliteitsbeheersing <voetnoot nummer="2"/>in het verlengde van het traject «Landelijke en bovenregionale recherche», een project «Kwaliteitsverbetering recherche» gestart. Dit project van beide ministeries (en het politieveld) stelt zich ten doel het stimuleren van lopende en het initiëren van nieuwe trajecten, die de kwaliteit van de recherche verhogen. Te denken valt onder meer aan loopbaanbeleid, opleiding, het bevorderen van het «ketendenken» binnen de recherche, het verbeteren van de specialistische kennis, het verhogen van de aangiftebereidheid en het gebruik van hoogwaardige technologie bij de opsporing. Ook zal expliciet aandacht worden besteed aan de standaardisatie van de opsporings- en vervolgingsprocessen, waaronder het optreden op de plaats van het delict en het forensisch technisch (sporen)onderzoek. </antwoord>
      <antwoord nummer="8">Dit overleg heeft geen doorgang gevonden. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="28 251" documentnummer="3">Kamerstuk 28 251, nr. 3</noot>
         <noot nummer="2" documenttype="Kamerstuk" kamerstuk-id="27 834" documentnummer="2">Kamerstuk 27 834, nr. 2</noot>
      </noten>
   </antwoorden>
</kvr>
