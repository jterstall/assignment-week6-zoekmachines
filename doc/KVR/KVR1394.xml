<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M B Vos (GroenLinks) over hervatting van de jacht op jonge zeehonden in Noorwegen (Ingezonden 29 maart 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1394
</item>
         <item attribuut="Rubriek">Natuur (Dierenbescherming) Natuur (Jacht)</item>
         <item attribuut="Trefwoorden">Dierenbescherming Jacht</item>
         <item attribuut="Vindplaats">Kamervragen met antwoord 1994-1995, nr. 753, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1995-05-01</item>
         <item attribuut="Datum_indiening">1995-03-29</item>
         <item attribuut="Document-id">KVR1394</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1531" allpagenumbers="1531 1532" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="753" onderwerp="" indiendatum="1995-03-29">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1995-05-1">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wil Noorwegen ten behoeve van wetenschappelijk onderzoek op korte termijn de jacht op jonge zeehonden hervatten? Overweegt Noorwegen tevens de commercie¨le jacht op baby zeehonden te heropenen? <voetnoot nummer="1"/>
      </vraag>
      <vraag nummer="2">Kent u de onderzoeksprogramma’s die Noorwegen wil uitvoeren en waarvoor 2600 dieren gedood zullen worden? Wat is uw oordeel over het wetenschappelijk nut van deze programma’s? Is het noodzakelijk hiervoor 2600 dieren te doden? </vraag>
      <vraag nummer="3" voetnoot="2">Mogen Noorse jagers dit jaar bovendien 20.625 volwassen robben en zeehonden doden om te voorkomen dat de visbronnen van Noorwegen te veel worden aangetast? <voetnoot nummer="2"/>
      </vraag>
      <vraag nummer="4">Hoe beoordeelt u de stand van de populatie van robben en zeehonden in Noord-Europa? </vraag>
      <vraag nummer="5">Vindt u de jacht op robben en zeehonden een gerechtvaardigd instrument om de visstand te reguleren of verdient het tegengaan van overbevissing de voorkeur om de vissenpopulaties te beschermen? </vraag>
      <vraag nummer="6">Bent u bereid bij de Noorse regering uw zorg uit te spreken over de hervatting van de jacht op (baby) zeehonden en aan te dringen op handhaving van het verbod op de jacht op zeehondejongen? </vraag>
      <noten afkomstig="vraag">
         <noot nummer="1" datum="1995-03-16" bron="De Volkskrant">De Volkskrant, 16 maart 1995</noot>
         <noot nummer="2" datum="1995-03-24" bron="Utrechts Nieuwsblad">Utrechts Nieuwsblad, 24 maart 1995</noot>
      </noten>
   </vragen>
   <antwoorden aantal="6">
      <antwoord nummer="1">De Noorse regering heeft onlangs bepaald dat gedurende dit jaar 2.600 zeehonden, die niet meer worden gezoogd, mogen worden gedood in het kader van wetenschappelijk onderzoek. Het doden van baby-zeehonden blijft vooralsnog verboden; de Noorse Minister van Visserijen heeft aangekondigd hierover volgend jaar een nader besluit te willen nemen. </antwoord>
      <antwoord nummer="2">Volgens mededelingen van de Noorse overheid worden de 2.600 jonge zeehonden gedood in het kader van twee verschillende onderzoekprojecten. In het ene project wordt onderzoek gedaan naar de voeding, groei en conditie van 1.500 jonge zadelrobben en 750 jonge klapmutsen. Doel van dit project is te komen tot een beter begrip van de factoren die de ontwikkeling van zeehonden gedurende hun eerste levensjaar bepalen en van de geconstateerde grote verschillen in de omvang van de verschillende jaarklassen van met name zadelrobben. Het tweede project dient om een systematische vergelijking te maken tussen de effectiviteit van het doden van jonge zeehonden met behulp van de traditionele pikhaak en die van het gebruik van verschillende soorten geweren en ammunitie. Voor dit onderzoek zullen 350 zeehonden worden gedood. Met betrekking tot het eerstgenoemde onderzoek bestaat bij mij de indruk dat er andere methoden kunnen worden gebruikt om de groei en de ontwikkeling van jonge zeehonden te onderzoeken, waarbij de dieren niet behoeven te worden gedood. Systematisch onderzoek naar de diverse methoden om zeehonden zo efficie¨nt en pijnloos mogelijk te doden is op de thans voorgenomen schaal niet eerder verricht. Afgezien van de vraag of het doden van zeehonden noodzakelijk is om schade te bestrijden dan wel aanvaardbaar is om te voldoen aan de vraag naar zeehondenhuiden, kan het tweede onderzoek nuttige gegevens opleveren over de geschiktheid van de te hanteren jachtmethoden. </antwoord>
      <antwoord nummer="3">Naast de 2.600 jonge zeehonden zullen er dit jaar nog 19.300 volwassen zadelrobben en 1.325 volwassen klapmutsen mogen worden gedood door Noorse jagers. Behalve het economische en culturele belang van de zeehondenjacht voor de visserijgemeenschappen in Noord-Noorwegen wordt als argument voor deze jacht aangevoerd dat de zeehonden zodanige hoeveelheden vis eten dat zij een aanzienlijk effect hebben op de populaties van commercieel belangrijke vissoorten als kabeljauw en haring. </antwoord>
      <antwoord nummer="4">De stand van de zadelrobben en klapmutsen heeft zich na een dieptepunt aan het eind van de zeventiger jaren weer enigszins hersteld tot ca. drie miljoen zadelrobben en een half miljoen klapmutsen. Deze aantallen liggen evenwel nog beduidend lager dan de oorspronkelijke populatieniveaus. Het thans vastgestelde afschotquotum ligt overigens beneden het quotum dat door de Internationale Raad voor Zee-onderzoek (ICES) is berekend op grond van de huidige populatie-ontwikkelingen. </antwoord>
      <antwoord nummer="5">Ondanks jarenlang intensief onderzoek is er geen enkel bewijs geleverd van de stelling dat de omvang van de vispopulaties noemenswaardig wordt beı¨nvloed door de aantallen zeehonden. Zeehondenbejaging leidt niet automatisch tot een verbeterde visstand of een verhoogde opbrengst voor vissers. Achteruitgang van de visstand wordt voornamelijk veroorzaakt door verschuivingen in het ecosysteem, zoals verandering in stromingspatronen, of, zoals in de Noordatlantische wateren, door overbevissing. Om aan deze achteruitgang een halt toe te roepen verdient het uiteraard de voorkeur de oorzaken daarvan zoveelmogelijk weg te nemen. </antwoord>
      <antwoord nummer="6">Tijdens het bezoek van een Noorse delegatie, onder leiding van de ambassadeur, aan de ministeries van Landbouw, Natuurbeheer en Visserij en Buitenlandse Zaken op 24 maart jl. is namens de Nederlandse regering reeds bezorgdheid uitgesproken over de Noorse voornemens. Hoewel er geen juridische basis is op grond waarvan een formeel protest kan worden aangetekend, is gesteld dat de door Noorwegen aangevoerde argumenten niet voldoende zijn om tegenwicht te bieden aan de hier te lande sterk gevoelde afkeer van de jacht op (vooral jonge) zeehonden. </antwoord>
      <noten afkomstig="antwoord"/>
   </antwoorden>
</kvr>
