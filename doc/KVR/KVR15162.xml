<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker en Albayrak (beiden PvdA) aan de minister en staatssecretaris van Sociale Zaken en Werkgelegenheid, mw. Verstand-Bogaert, alsmede aan de staatssecretaris van Justitie over au pairs uit landen buiten de Europese Unie. (Ingezonden 25 januari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15162
</item>
         <item attribuut="Inhoud">Vragen over de positie van au pairs uit landen van buiten de Europese Unie (naar aanleiding van rapport van de wetenschapswinkel van de Katholieke Universiteit Brabant), met name over het tekortschietende toezicht op au pairs, bescherming van hun (rechts)positie, gastgezinnen en verblijfsvergunningen.</item>
         <item attribuut="Rubriek">Arbeid (Werknemers) Inkomen en rechtspositie (Algemeen)</item>
         <item attribuut="Trefwoorden">Buitenlandse werknemers Rechtspositie Vreemdelingen</item>
         <item attribuut="Vindplaats">Kamervragen met antwoord 2001-2002, nr. 708, Tweede Kamer</item>
         <item attribuut="Vraagnr_bij_indiening">2010205020</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Albayrak</persoon>
         </item>
         <item attribuut="Datum_reaktie">2002-03-01</item>
         <item attribuut="Datum_indiening">2002-01-25</item>
         <item attribuut="Document-id">KVR15162</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1487" allpagenumbers="1487 1488" vetnummer="2010205020" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15162" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="708" onderwerp="" indiendatum="2002-01-25">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Albayrak</vrager>
         <vraagt-aan>de minister en staatssecretaris van Sociale Zaken en Werkgelegenheid, mw. Verstand-Bogaert, alsmede aan de staatssecretaris van Justitie</vraagt-aan>
      </vraagdata>
      <antwoorddata antwoorddatum="2002-03-1">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de staatssecretaris van Sociale Zaken en Werkgelegenheid, mw</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Kent u het rapport «Positie van au pairs uit landen buiten de Europese Unie in Nederland» van de wetenschapswinkel van de Katholieke Universiteit Brabant? </vraag>
      <vraag nummer="2">Wat is uw mening over de belangrijkste conclusie van dit rapport, namelijk dat het toezichtmechanisme ten aanzien van au pairs tekortschiet, waardoor er niet of nauwelijks opgetreden kan worden wanneer au pairs langer aan het werk gezet worden dan in het beleid is toegestaan? </vraag>
      <vraag nummer="3">Wat is uw reactie op de kritiek die tijdens de behandeling van het Nederlandse verslag over het VN-Vrouwenverdrag door de CEDAW werd geuit ten aanzien van de positie van au pairs in Nederland? Hoe moeten de daar door de staatssecretaris van Sociale Zaken en Werkgelegenheid gemaakte opmerkingen dat «to protect au pairs from becoming cheap housekeepers the Dutch government only granted temporary residence permits to them» worden begrepen? Kunt u zich andere vormen van bescherming voorstellen? </vraag>
      <vraag nummer="4">Wanneer is volgens u in zodanige mate sprake van arbeid dat beter gesproken zou kunnen worden van een arbeidsrelatie en de au pair dus de status van werknemer zou krijgen? Wat is in dit verband uw opvatting over de indertijd, in overleg met de Arbeidsinspectie en Arbeidsvoorzieninsgorganisatie door de FNV en Stichting Banaynihan, geformuleerde suggestie dat wanneer een gastgezin bestaat uit voltijd werkende ouder(s) en geen gebruik wordt gemaakt van andere vormen van kinderopvang en/of huishoudelijke hulp, aangenomen moet worden dat de au pair in feite werkneemster is? </vraag>
      <vraag nummer="5">Erkent u het probleem dat au pairs mogelijke onrechtvaardigheden in de behandeling moeilijk aan de kaak kunnen stellen, omdat ze het risico lopen hun verblijfsvergunning te verliezen wanneer de au pair-overeenkomst wordt opgezegd? </vraag>
      <vraag nummer="6">Bent u zich er van bewust dat er bij verschillende betrokken organisaties, waaronder de IAPA (Internationale Associatie voor Au Pairs), de FNV, het Clara Wichmann Instituut en Stichting Bayanihan, zorgen bestaan over het gebrek aan controle op de wijze waarop de bemiddelingspraktijk wordt uitgevoerd, alsmede de bescherming van de positie van au pairs tegen mogelijk onrecht? </vraag>
      <vraag nummer="7">Bent u bereid samen met de meest betrokken organisaties de mogelijkheden te bekijken om te komen tot een beter toezicht op de praktijk van bemiddelingsbureaus, controle op gastgezinnen en betere bescherming van au pairs, en daarbij opties als van een keurmerk voor bemiddelingsbureaus en een meldpunt of steunpunt voor au pairs te overwegen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 5, 6 en 7">Met betrekking tot deze vragen wordt verwezen naar de antwoorden op de schriftelijke vragen van de leden Hoekema, Dittrich en Schimmel over au pairs. Bedoelde antwoorden zijn u d.d. 7 februari jl. door de staatssecretaris van Justitie, mede namens de minister van sociale Zaken en Werkgelegenheid, toegezonden. Hierin is aangegeven, dat een evaluatieonderzoek zal worden uitgevoerd naar de praktijk van de gewijzigde regelgeving voor het verblijf van au pairs in Nederland. Dit onderzoek zal onder meer inzicht moeten verschaffen in het door vragenstellers bedoelde toezichtsmechanisme, alsook in andere aspecten van de relatie au pair/gastgezin en in de bemiddelingspraktijk, zoals door vragenstellers bedoeld. Daarna zullen wij ons een nader oordeel vormen over de vraag, of en zo ja welke maatregelen nodig en wenselijk zijn ter verbetering van de positie van buitenlandse au pairs in Nederland. </antwoord>
      <antwoord nummer="3">De vragen van de CEDAW over het Nederlandse au pair-beleid, waren voor het ministerie van Justitie mede aanleiding om in de onderzoeksprogrammering voor 2002 een onderzoek naar het huidige au pair-beleid op te nemen. De opmerkingen van de Nederlandse regering tijdens de behandeling van het Nederlandse verslag over het VN-Vrouwenverdrag doelen op de uitgangspunten voor verblijf als au pair, zoals neergelegd in de vreemdelingencirculaire. Dit uitgangspunt is: buitenlandse jongeren, in korte tijd en onder bepaalde voorwaarden, de gelegenheid bieden kennis te maken met de Nederlandse samenleving en cultuur, waarbij de au pair geen arbeid in de zin van de Wet arbeid vreemdelingen mag verrichten. Naast het voorbeeld van bescherming van de au pair in het antwoord aan de CEDAW, welk antwoord door vragenstellers overigens ten onrechte wordt toegeschreven aan staatssecretaris van Sociale Zaken en Werkgelegenheid mevrouw mr. A.E. Verstand-Bogaert, zijn er in het vreemdelingenbeleid meerdere vormen van bescherming van au pairs opgenomen. In antwoord op de schriftelijke vragen van het lid Hoekema c.s. over au pairs is aangegeven, dat de rechtspositie van au pairs in 2000 is verstevigd door de positie van zowel de au pair als het gastgezin te verduidelijken. In het huidige beleid wordt getracht de au pair te beschermen door de plichten voor het gastgezin expliciet in het toelatingsbeleid te vermelden. Een belangrijke plaats wordt daarin ingenomen door de uitgebreide bewustverklaring, die zowel door de au pair als door het gastgezin ondertekend moet worden. Hierin is onder meer aangegeven, dat het gastgezin een tewerkstellingsvergunning nodig heeft indien de werkzaamheden niet in overeenstemming zijn met het au pair-beleid. Hierbij is tevens vermeld, dat overtreding van deze voorwaarden strafbaar is en dat in voorkomend geval de in dit kader bevoegde instanties hierover zullen worden ingelicht. Zonder ondertekening van deze bewustverklaring kan geen verblijfsvergunning worden afgegeven. Een andere beleidswijziging waarvoor gekozen is uit het oogpunt van bescherming van de au pair is de instelling van de mogelijkheid voor betrokkene om van gastgezin te veranderen. De au pair kan in voorkomende gevallen verzoeken om wijziging van de beperking waaronder de verblijfsvergunmng is verleend. Als de beperking van de verblijfsvergunning gewijzigd wordt betekent dat concreet, dat verblijf wordt toegestaan als au pair bij een ander – door de au pair aangewezen – gastgezin in plaats van bij het oorspronkelijke gastgezin. De oorspronkelijk toegestane verblijfstermijn van één jaar wordt niet verlengd. </antwoord>
      <antwoord nummer="4">Het verblijf van de au pair in Nederland heeft voor deze tot doel kennis te nemen van de Nederlandse samenleving en cultuur. De lichte (huishoudelijke) werkzaamheden die de au pair tijdens haar verblijf in het gastgezin als tegenprestatie voor kost en inwoning verricht, is naar ons oordeel van zodanig bijkomstige aard ten opzichte van het doel van haar verblijf bij het gastgezin, dat hierdoor in beginsel geen sprake is van arbeid in de zin van een arbeidsovereenkomst. Dit kan anders zijn als de werkzaamheden in de praktijk naar tijd en/of aard worden verzwaard, hierdoor het bijkomstige karakter verliezen en mitsdien niet langer gerekend kunnen worden tot de gebruikelijke werkzaamheden van een au pair. Denkbaar is, dat hierdoor tevens het doel van de au pair voor verblijf bij het gastgezin ernstig in het gedrang komt, of wellicht zelfs helemaal niet (meer) kan worden gerealiseerd. Het verrichten van huishoudelijk werk dan wel andere werkzaamheden ten behoeve van het gastgezin is dan immers in feite het hoofddoel van het verblijf van de au pair geworden. Als dan moet worden vermoed, dat er sprake is van arbeid in de zin van een arbeidsovereenkomst. Of in de praktijk bedoelde situatie zich in een gastgezin voordoet zal in elk voorkomend geval van vermoede arbeid, beoordeeld moeten worden aan de hand van alle relevante feiten en omstandigheden en bij twijfel zonodig door de rechter moeten worden beslist. Wij kunnen ons in dit verband overigens voorstellen, dat de au pair in de door vragenstellers gememoreerde omstandigheden moet worden vermoed feitelijk als werkneemster werkzaam te zijn. Echter, ook in die gevallen zal per geval moeten worden beoordeeld, welke taken en werkzaamheden door de betreffende au pair daadwerkelijk worden verricht, om antwoord te kunnen geven op de vraag, of de werkzaamheden van de au pair als arbeid in de zin van een arbeidsovereenkomst moeten worden aangemerkt. </antwoord>
      <noten afkomstig="antwoord"/>
   </antwoorden>
</kvr>
