<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van 't Riet (D66) aan de staatssecretaris van Volkshuisvesting, Ruimtelijke Ordening en Milieubeheer over het Bouwbesluit. (Ingezonden 19 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8932
</item>
         <item attribuut="Inhoud">Vragen over de actuele praktische bruikbaarheid van het Bouwbesluit.</item>
         <item attribuut="Rubriek">Bouw (Bouwvoorschriften) Staats- en bestuursrecht (Wetgeving)</item>
         <item attribuut="Trefwoorden">Bouwvoorschriften Wet- en regelgeving</item>
         <item attribuut="Vindplaats">Kamervragen met antwoord 1998-1999, nr. 983, Tweede Kamer</item>
         <item attribuut="Vraagnr_bij_indiening">2989908000</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="D66">Van 't Riet</persoon>
         </item>
         <item attribuut="Datum_reaktie">1999-03-18</item>
         <item attribuut="Datum_indiening">1999-02-19</item>
         <item attribuut="Document-id">KVR8932</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2013" allpagenumbers="2013 2014" vetnummer="2989908000" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8932" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="983" onderwerp="" indiendatum="1999-02-19">
         <vrager partij="D66" oorsprong="parlement">Van 't Riet</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-03-18">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht dat met het bBouwbesluit in de praktijk niet meer goed te werken is en dat, indien de kwaliteit van de wet- en regelgeving voor de luchtvaart op hetzelfde niveau zou zijn gerealiseerd als het Bouwbesluit, er dagelijks vele ongelukken in het luchtruim zouden plaatsvinden? <voetnoot nummer="1"/>
      </vraag>
      <vraag nummer="2">Kunt u dit bericht bevestigen? Bent u van mening dat het Bouwbesluit nog steeds bijdraagt aan een vereenvoudiging van de regelgeving in de bouw? </vraag>
      <vraag nummer="3">Zijn er onduidelijkheden over de juridische status van NEN-normen? Onderschrijft u dat er tussen deze normen en de prestatie-eisen uit het Bouwbesluit sprake is van afwijkingen en tegenstrijdigheden? </vraag>
      <vraag nummer="4">Is er een tendens dat de minimumeisen van het Bouwbesluit gehanteerd worden als standaard? Hoe beoordeelt u een dergelijke ontwikkeling? Moeten op het terrein van de bruikbaarheid de individuele woonwensen van consumenten niet meer centraal komen te staan? </vraag>
      <vraag nummer="5">Ziet u aanleiding de conversie van het Bouwbesluit te versnellen? </vraag>
      <noten afkomstig="vraag">
         <noot nummer="1" datum="1999-02-16" bron="Cobouw">Cobouw, 16 februari 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik heb kennis genomen van het artikel in Cobouw van 16 februari jl. </antwoord>
      <antwoord nummer="2">In het genoemde artikel komt een groot aantal onderwerpen en aspecten aan de orde. Ik ga er vanuit dat de geachte vragensteller doelt op de hoofdlijn van het bericht dat de onderhavige regelgeving uitermate complex is. Ik ben van mening dat met het huidige Bouwbesluit het optimum van vereenvoudiging van de bouwregelgeving zeker nog niet bereikt is. De afspraak in het Regeerakkoord om te komen tot een drastische vereenvoudiging van de bouwregelgeving onderschrijf ik dan ook van harte. Binnenkort verwacht ik van het veld, zoals georganiseerd in het Overlegplatform Bouwregelgeving, een voorzet tot invulling van die vereenvoudiging te ontvangen. Mede aan de hand van deze voorzet zal ik vervolgens nadere invulling geven aan de afspraak uit het Regeerakkoord. Voor de goede orde wil ik wel opmerken dat ik de in het artikel gemaakte vergelijking met de Luchtvaartwet en ongelukken in het luchtruim niet op zijn plaats acht. Ernstige ongelukken als gevolg van de bouwregelgeving doen zich bij mijn weten in de bouwpraktijk niet voor. </antwoord>
      <antwoord nummer="3" voetnoot="1">Nee, er zijn geen onduidelijkheden over de juridische status van NEN-normen. Ik verwijs u op dit punt naar de beantwoording van de vragen van de leden Rehwinkel en Van Dok-van Weele (PvdA) over het Bouwbesluit. <voetnoot nummer="1"/>Met betrekking tot eventuele afwijkingen en tegenstrijdigheden tussen normen en Bouwbesluit wil ik het volgende opmerken. In lijn met het Kabinetsstandpunt op de MDW-rapportage «Normalisatie en certificatie» wordt in de bouwregelgeving gebruik gemaakt van normalisatie en vrijwillige certificatie. De ontwikkeling van normen is een verantwoordelijkheid van de marktpartijen binnen een door het Nederlands Normalisatie-instituut (NNI) geboden kader. Aangezien normen bijna nooit alleen voor regelgeving worden ontwikkeld, is het onvermijdelijk dat ze qua taalgebruik enigszins kunnen verschillen van de formele regelgeving. Dit laat onverlet dat het NNI en de betrokken marktpartijen zich tot het uiterste inspannen om de aansluiting zo goed mogelijk te laten zijn. Ik beschouw het ook primair als de verantwoordelijkheid van de marktpartijen zelf om dit te verbeteren. Een intensieve bemoeienis van rijkswege met private normen acht ik niet passend binnen het eerder genoemde kabinetsbeleid. In dit kader ben ik overigens wel bereid de taken en verantwoordelijkheden ten aanzien van bouwnormalisatie nog eens tegen het licht te houden om vervolgens te bezien of de bestaande afspraken met het NNI geactualiseerd moeten worden. Daarnaast wil ik me inspannen om de leesbaarheid van de vigerende bouwregelgeving voor de bouwpraktijk te verbeteren. Tenslotte verwacht ik ook dat met de in de vorige vraag reeds genoemde drastische vereenvoudiging van de bouwregelgeving de gesignaleerde problematiek kan worden beperkt. </antwoord>
      <antwoord nummer="4">Ten aanzien van de vraag of de feitelijk gerealiseerde kwaliteit tendeert naar de minimumeisen uit de regelgeving is het van belang de verschillende aspecten te onderscheiden. Bij veiligheid, gezondheid en energiezuinigheid zal de gerealiseerde kwaliteit in het algemeen niet veel boven het eisenniveau van de regelgeving liggen. Van een dalende tendens naar de minimumeisen is echter geen sprake, daar al jaren op hetzelfde niveau wordt gebouwd. Voor de bruikbaarheidsaspecten is onlangs een onderzoek verricht op basis waarvan ik evenmin tot de conclusie kom dat er sprake is van een algemene – dalende – tendes. Daarbij past de kanttekening dat voor specifieke bruikbaarheidseisen als plafondhoogten en trapgat-afmetingen wel een beweging naar realisatie van het minimumniveau wordt gezien. Mede op basis van een rapportage van de consumentenorganisaties naar «Integrale toegankelijkheidseisen» zal ik bekijken of passende maatregelen noodzakelijk zijn. Op het terrein van de bruikbaarheid moeten inderdaad de individuele wensen van de consumenten meer centraal komen te staan. Deze individuele wensen moeten mijns inziens in de bouw over de gehele linie meer centraal komen te staan. Voor de goede orde merk ik hierbij op dat dit voor mij niet betekent dat allerlei eisen in de regelgeving moeten worden aangescherpt of uitgebreid. Ik sluit namelijk niet uit dat bepaalde eisen juist belemmerend zijn voor het realiseren van de woonwensen van de consument. </antwoord>
      <antwoord nummer="5">Nee, ik zie geen aanleiding om de conversie van het Bouwbesluit te versnellen. Het streven is in 2000 een geconverteerd Bouwbesluit in werking te laten treden. De complexiteit van deze operatie mag niet worden onderschat. Met de conversie – een van de acties voortvloeiend uit het MDW-rapport «Bouwregelgeving» – wordt het Bouwbesluit namelijk herschreven in schema’s en tabellen. Juridisch gezien is dit vernieuwend. Het komt u nog nauwelijks voor dat «schemawetgeving» bij technische onderwerpen wordt toegepast. Het risico moet worden vermeden dat door haastwerk de kwaliteit van het geconverteerde Bouwbesluit onvoldoende wordt. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="601" documentjaargang="1998-1999">Aanhangsel Handelingen, nr. 601, vergaderjaar 1998–1999.</noot>
      </noten>
   </antwoorden>
</kvr>
