<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over supermarkten in benzinestations. (Ingezonden 17 januari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4316
</item>
         <item attribuut="Inhoud">Betreft het veroorzaken van ongewenste concurrentievervalsing.</item>
         <item attribuut="Rubriek">Bedrijfsleven en industrie (Midden- en kleinbedrijf) Handel en economie (Mededinging)</item>
         <item attribuut="Trefwoorden">Benzinestations Mededinging Winkels</item>
         <item attribuut="Vindplaats">Kamervragen met antwoord 1996-1997, nr. 635, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1997-02-07</item>
         <item attribuut="Datum_indiening">1997-01-17</item>
         <item attribuut="Document-id">KVR4316</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1301" allpagenumbers="1301 1302" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="635" onderwerp="" indiendatum="1997-01-17">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1997-02-7">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Zal een groot aantal van de 750 Shell tankstations uitgebreid worden met door Albert Heijn, dan wel door Shell zelf geëxploiteerde supermarkten? <voetnoot nummer="1"/>Hebben ook andere benzinemaatschappijen aangekondigd dit initiatief te volgen? </vraag>
      <vraag nummer="2" voetnoot="2">Bent u niet verrast door de grote schaal waarop gebruik gemaakt gaat worden van de mogelijkheid van verkoop van niet-weggebonden artikelen door benzinestations? Staat dit niet haaks op uw verwachting dat de plannen zich zouden beperken tot de uitbreiding van het assortiment met een beperkt aantal dagelijkse boodschappen? <voetnoot nummer="2"/>
      </vraag>
      <vraag nummer="3">Bent u niet van oordeel, dat de ruime vrijstelling voor de verkoop van bijproducten (maximaal 50% van de omzet van benzinestation mag voortkomen uit niet- vervoergebonden verkoop) ongewenste concurrentievervalsing veroorzaakt, waarvan het Midden en Kleinbedrijf het slachtoffer wordt? </vraag>
      <vraag nummer="4" voetnoot="3">Heeft een gemiddeld benzinestation een jaaromzet van ƒ. 6,3 mln. per jaar? <voetnoot nummer="3"/>Is de mogelijkheid om 50% daarvan te realiseren uit niet-vervoergebonden verkoop er niet één waarvan vele «buurtsupers» slechts kunnen dromen? </vraag>
      <vraag nummer="4">Bent u gezien het bovenstaande bereid om alsnog maatregelen te treffen om aan deze oneigenlijke concurrentie een einde te maken, temeer daar u bij de behandeling van de winkeltijdenwet in de Eerste Kamer reeds hebt toegegeven, dat er door het verschil in ’s zondagsopenstelling op dit moment reeds sprake kan zijn van enige concurrentieverstoring ten opzichte van het overige winkelbedrijf? </vraag>
      <noten afkomstig="vraag">
         <noot nummer="1" datum="1997-01-15" bron="NRC Handelsblad">NRC Handelsblad, 15 januari 1997</noot>
         <noot nummer="2" documenttype="Kamervragen" documentnummer="469" documentjaargang="1995-1996">Aanhangsel Handelingen, nr. 469, vergaderjaar 1995–1996.</noot>
         <noot nummer="3">EIM = brancheverkenning 1995</noot>
         <noot nummer="4">Handelingen I, vergaderjaar 1995–1996, nr. 22, blz. 1293</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1 2">Op 15 januari jl. hebben Albert Heijn bv en Shell Nederland Verkoopmaatschppij bv in een gezamenlijk persbericht bekendgemaakt, na een geslaagde proef in vijf benzinestations, vanuit Shell-pompstations een AH-assortiment goederen te willen verkopen. Een en ander zal de komende jaren vorm moeten krijgen. In antwoord op schriftelijke vragen van de leden Leers en Van Dijke berichtte ik u, mede namens de Minister van Verkeer en Waterstaat, op 18-1-1996 <voetnoot nummer="1"/>reeds over deze ontwikkeling. Daarnaast zal een door Shell ontwikkeld Select-shopconcept voor de verkoop van gemaksartikelen worden geïntroduceerd. In totaal wordt gedacht aan een AH- of Select-shopassortiment goederen in ca. 40% van de Shell-stations. Voor 1997 wordt daarbij gesproken over 50 tot 80 benzinestations. Ook Texaco en Spar hebben aangegeven plannen te hebben voor de verkoop van kruidenierswaren vanuit de shops in benzinestations. De betrokken ondernemingen maken hierbij gebruik van de mogelijkheden, die hun met de uitvoering van de motie-Van Erp c.s. <voetnoot nummer="2"/>zijn geboden. Deze naar aanleiding van de behandeling van het wetsvoorstel Winkeltijdenwet door de Kamer aangenomen motie riep de regering op bestaande beperkingen voor de verkoop van niet-weggebonden goederen bij benzinestations op te heffen. Deze motie is door mij uitgevoerd. </antwoord>
      <antwoord nummer="2">Met deze shopverkopen spelen betrokken partijen in op de behoeften van de consument om ook onderweg van werk naar huis en buiten de gangbare winkeltijden kruidenierswaren te kunnen kopen. Zoals in bovengenoemde brief reeds werd aangegeven, gaat het daarbij niet om de realisatie van supermarkten bij benzinestations maar om een uitbreiding van het reeds in de shops aanwezige assortiment. Daarbij gaat het met name om een assortimentsuitbreiding met zogenoemde «vergeten» boodschappen en gemaksartikelen. Het in deze shop aangeboden assortiment blijft dan ook beperkt in omvang. Deze insteek sluit aan bij de uitgangspunten bij de Winkeltijdenwet: winkeliers in de gelegenheid stellen in te spelen op de veranderende behoeften van de consument. Een discrepantie met de verwachtingen bij de totstandkoming van de Winkeltijdenwet kan ik dan ook niet ontwaren. </antwoord>
      <antwoord nummer="3">De shops in benzinestations voorzien de consument in een behoefte waarvoor zij nog onvoldoende terecht kunnen bij reguliere winkels. De shops leveren zo een aanvulling op het bestaande winkelaanbod. Het assortiment in de shops is ook aangepast op deze specifieke functie en qua omvang kleiner dan dat in de reguliere levensmiddelenhandel. Het prijsniveau in de shops in benzinestations ligt daarbij in het algemeen iets hoger. Het gaat mij ook veel te ver om hier te spreken van concurrentievervalsing waarvan specifiek het MKB-bedrijf binnen de detailhandel het slachtoffer wordt. </antwoord>
      <antwoord nummer="4">Uit het aangehaalde onderzoek komt naar voren, dat benzinestations langs de rijksweg een gemiddelde jaaromzet hebben van ca. f 6,3 miljoen. Voor benzinestations langs doorgaande wegen en in de bebouwde kom liggen volgens dit onderzoek de gemiddelde jaaromzetten aanzienlijk lager (respectievelijk f 4,6 miljoen en f 4,2 miljoen). Zoals in het antwoord op schriftelijke kamervragen van het lid Leers op 18-1-1996 al is aangegeven, kunnen de shopverkopen bij benzinestations niet ongebreideld groeien. Dit zou ook niet in overeenstemming zijn met de strekking van de motie-Van Erp c.s. De hoofdactiviteit moet die van een benzinestation blijven. In het Vrijstellingenbesluit Winkeltijdenwet zijn enkele beperkingen voor deze shopverkopen ingebouwd. Dit zijn een verbod op de verkoop van alcoholhoudende dranken, de verplichting om de verkoop vanuit een benzinestation te laten plaatsvinden (zodat er geen supermarkt naast het benzinestation kan ontstaan) en het genoemde 50%-criterium. Dit 50%-criterium stelt dat benzinestations die gebruik maken van het Vrijstellingenbesluit ten minste 50% van de bruto omzet moeten halen uit de verkoop van brandstoffen, smeermiddelen en aanverwante artikelen. Dit zorgt daarmee voor een duidelijke beperking van de mogelijkheden voor de verkoop van levensmiddelen. De verkoop van levensmiddelen dient aldus steeds beperkt te blijven tot een nevenactiviteit. Pomphouders die tegen deze 50%-grens aanlopen, komen voor de keuze te staan ofwel de bijverkoop te beperken dan wel het benzinestation te sluiten gedurende de uren, dat reguliere winkels ook gesloten zijn. Voor elke andere vorm van detailhandel geldt een dergelijke omzetbegrenzing niet. </antwoord>
      <antwoord nummer="5">Op grond van het bovenstaande ben ik vooralsnog niet voornemens de shopverkopen bij benzinestations te beperken. Ahold en Shell hebben bekendgemaakt op grond van een proef bij vijf tankstations bij ca. 300 tankstations een AH-assortiment levensmiddelen te willen verkopen. Wat de effecten hiervan zullen zijn voor de positie van reguliere winkels is nog niet duidelijk. Wel doet de door betrokken partijen gekozen formule vermoeden, dat deze effecten beperkt zullen zijn. De betrokken partijen maken daarbij bovendien gebruik van een mogelijkheid die hun op nadrukkelijk verzoek van de Kamer is gegeven. Bij de aan de Kamer naar aanleiding van de behandeling van het wetsvoorstel Winkeltijdenwet toegezegde evaluatie van de effecten van de verruimde winkeltijden in 1998 zal ik ook de effecten van de shopverkopen bij benzinestations meenemen. Zoals ik bij de aankondiging van deze evaluatie al heb aangegeven ben ik bereid aan de uitkomsten van deze evaluatie consequenties te verbinden. </antwoord>
      <noten afkomstig="antwoord">
         <noot nummer="1">Aanhangsel handelingen nr. 469, vergaderjaar 1995–1996</noot>
         <noot nummer="2" documenttype="Kamerstuk" kamerstuk-id="24 226" documentnummer="15">Kamerstuk 24 226, nr. 15</noot>
      </noten>
   </antwoorden>
</kvr>
