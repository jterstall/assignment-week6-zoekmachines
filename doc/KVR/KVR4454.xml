<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over mogelijke verhoging van de kabelabonnementen. (Ingezonden 14 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4454
</item>
         <item attribuut="Inhoud">Vragen betreffen het doorberekenen van verliezen aan inkomsten op tarieven voor doorgifte van zenders aan de consument. In het antwoord verwijst minister Wijers (EZ) naar zijn antwoorden op eerdere vragen (Aanhangsel handelingen nr. 671, vergaderjaar 1996-1997).</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Omroepen Televisie</item>
         <item attribuut="Vindplaats">Kamervragen met antwoord 1996-1997, nr. 769, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1997-03-04</item>
         <item attribuut="Datum_indiening">1997-01-14</item>
         <item attribuut="Document-id">KVR4454</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1573" allpagenumbers="1573 1574" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="769" onderwerp="" indiendatum="1997-01-14">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="4 maart 1997), zie ook aanhangsel handelingen nr. 671, vergaderjaar 1996–1997.">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>Cultuur en Wetenschappen, dhr</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Zullen televisie-kijkers mogelijk meer moeten gaan betalen voor hun kabelabonnement omdat kabelexploitanten verlies aan inkomsten op tarieven voor doorgifte van zenders gaan doorberekenen aan de consument? <voetnoot nummer="1"/>
      </vraag>
      <vraag nummer="2">Was dit effect voorzien toen de minister van Economische Zaken recentelijk bepaalde, dat de omroepen niet langer verschillende tarieven voor doorgifte in rekening mochten brengen? </vraag>
      <vraag nummer="3">Acht u een dergelijk afwenteling op de consument geen misbruik van de monopolie-positie die de kabelexploitanten hebben? </vraag>
      <vraag nummer="4">Wat bent u van plan te doen om te voorkomen, dat kabelabonnementen duurder worden als gevolg van wijziging van de tarieven voor doorgifte van programma’s </vraag>
      <noten afkomstig="vraag">
         <noot nummer="1" datum="1997-01-8" bron="Volkskrant">Volkskrant, 8 januari 1997</noot>
      </noten>
   </vragen>
   <antwoorden aantal="4">
      <antwoord nummer="1">Dat als gevolg van de op 17 december 1996 genomen kabelbeschikkingen de abonnementstarieven omhoog gaan is onjuist. In het betreffende artikel in de Volkskrant is ten onrechte een verband gesuggereerd tussen de kabelbeschikkingen op basis van de Wet economische mededinging (WEM) en een mogelijke verhoging van de abonnementstarieven als gevolg van compensatie van verliezen op inkomsten uit doorgiftetarieven. In het artikel werd gesuggereerd dat de beschikkingen kabelexploitanten zouden voorschrijven om één uniform doorgiftetarief te hanteren, en dat de «onderhandelingsmacht» van grote aanbieders (zoals RTL) ertoe zou leiden dat de doorgifte-tarieven van alle programma-aanbieders op een lager niveau zouden komen te liggen. Dat is een onjuiste interpretatie van de beschikkingen. Het hanteren van verschillende doorgifte-tarieven blijft mogelijk op grond van de beschikkingen, mits dit wordt gebaseerd op objectieve, non-discriminatoire en verifieerbare gronden. Als een kabelexploitant ervoor kiest zijn doorgiftetarieven niet te differentiëren, kan hij zelf de hoogte van dat tarief bepalen, onder voorwaarde dat er daarbij geen sprake is van excessieve winstneming. Voorts is aangegeven dat op grond van de WEM – in het geval van A2000/KTA – nader onderzocht zal worden of er sprake is van excessieve winstneming. Indien dat onderzoek uitwijst dat er sprake is van excessieve winstneming, dan zal de betreffende kabelexploitant niet alleen verplicht worden zijn doorgiftetarieven te verlagen maar ook – naar rato – de abonnementstarieven. </antwoord>
      <antwoord nummer="2">Zie vraag 1. </antwoord>
      <antwoord nummer="3">De kabelexploitant is als ondernemer in beginsel vrij om in het kader van een optimale exploitatie van zijn kabelnet zelf de hoogte van de abonnementstarieven en de verhouding tussen inkomsten uit doorgifte-tarieven en abonnementstarieven vast te stellen, binnen het kader zoals aangegeven in de kabelbeschikkingen. De kabelexploitant heeft een economische machtspositie. Zijn gedrag mag dus niet uitmonden in misbruik maken daarvan door excessieve tarieven aan de consument in rekening te brengen. </antwoord>
      <antwoord nummer="4" voetnoot="1">Op zich is er in de huidige omstandigheden geen reden tot actie over te gaan. De tarieven zijn gemiddeld één van de lagere in de wereld. De beschikkingen leiden niet tot verhoging van de tarieven voor de consument. Indien de noodzaak zich toch voor zou doen, dan is er toezicht mogelijk. Het wetsvoorstel Liberalisering Mediawet <voetnoot nummer="1"/>bevat daartoe een bepaling (artikel 82j nieuw) die het mogelijk maakt bij algemene maatregel van bestuur een maximum-tarief vast te stellen dat een aangeslotene verschuldigd is voor het basispakket dat de kabelexploitant doorgeeft aan zijn abonnees. Dit tarief kan voor verschillende categorieën draadomroepinrichtingen verschillend worden vastgesteld. Zoals hiervoor echter reeds is gezegd, kunnen zowel eventuele verhogingen van abonnements- als van doorgiftetarieven aanleiding zijn voor een WEM-onderzoek naar excessieve winstneming. Op die manier kan worden gewaarborgd dat er geen «misbruikelijke» abonnements- en/of doorgiftetarieven worden gehanteerd. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 808, nrs. 1–3">Kamerstuk 24 808, nrs. 1–3</noot>
      </noten>
   </antwoorden>
</kvr>
