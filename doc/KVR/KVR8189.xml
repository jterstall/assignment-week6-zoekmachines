<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over alternatieve geneeskunde. (Ingezonden 15 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8189
</item>
         <item attribuut="Inhoud">Vragen naar aanleiding van het zwartboek Alternatieve geneeskunde.</item>
         <item attribuut="Rubriek">Gezondheidszorg (Overig)</item>
         <item attribuut="Trefwoorden">Alternatieve geneeskunde</item>
         <item attribuut="Vindplaats">Kamervragen met antwoord 1998-1999, nr. 336, Tweede Kamer</item>
         <item attribuut="Vraagnr_bij_indiening">2989901700</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-11-13</item>
         <item attribuut="Datum_indiening">1998-10-15</item>
         <item attribuut="Document-id">KVR8189</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="683" allpagenumbers="683 684" vetnummer="2989901700" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8189" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="336" onderwerp="" indiendatum="1998-10-15">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-11-13">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hoe beoordeelt u de feiten uit het zwartboek alternatieve geneeskunde? Welke actie gaat u ondernemen? Kunt u de Kamer in kennis stellen van de resultaten hiervan? <voetnoot nummer="1"/>
      </vraag>
      <vraag nummer="2">Deelt u de mening van de Hoofdinspecteur van de Gezondheidszorg dat de BIG mensen weliswaar zelf de keuze laat om zich te wenden tot alternatieve geneeskunde, maar dat een groep mensen niet de voorkennis heeft om deze genezers op de juiste waarde te schatten? Zo ja, wat gaat u hier aan doen? </vraag>
      <vraag nummer="3">Heeft de inspectie een instrument in ontwikkeling waarmee ze via indicaties vaststelt of een alternatief genezer een potentieel gevaar voor de volksgezondheid is? Zo ja, welke zijn deze indicaties? Bent u het eens met dit plan? </vraag>
      <vraag nummer="4">Deelt u de uitspraak van de hoofdinspecteur dat de inspectie dezelfde mogelijkheden dient te hebben bij alternatieve genezers als bij erkende beroepsbeoefenaars om op te treden? Zo ja, op welke manier gaat u dit mogelijk maken? </vraag>
      <noten afkomstig="vraag">
         <noot nummer="1" datum="1998-10-13" bron="Nova">Nova, 13 oktober 1998</noot>
      </noten>
   </vragen>
   <antwoorden aantal="4">
      <antwoord nummer="1">Het Openbaar Ministerie heeft terzake een onderzoek ingesteld; ik onthoud mij intussen van commentaar of actie. </antwoord>
      <antwoord nummer="2">Ik ga er vanuit dat personen die gebruik maken van alternatieve geneeskunde daarbij in het algemeen wel de nodige voorzichtigheid in acht nemen; veelal weet of beseft men dat het een niet-gereguleerd segment van de zorg betreft. Mijn beleid met betrekking tot de alternatieve geneeskunde richt zich in hoofdzaak op het bevorderen van de kwaliteit van de beroepsuitoefening. Het niet langer illegaal zijn van de uitoefening van alternatieve geneeswijzen door anderen dan reguliere beroepsbeoefenaren biedt een betere voedingsbodem voor dat beleid dan voorheen en geeft voorts betere aanknopingspunten voor communicatie tussen reguliere en alternatieve behandelaars. Er is een aantal factoren die de kwaliteit van de beroepsuitoefening verhogen. Aan de kant van de behandelaar is dat met name het kwaliteitsbeleid van de beroepsorganisatie van de behandelaar en de mate waarin de behandelaar dat beleid in zijn/haar dagelijkse praktijk heeft ingebed. Aan de kant van de patiënt zijn dat vooral de eigen verantwoordelijkheid en de mondigheid van de patiënt/consument. Op beide punten voer ik – ook wat de alternatieve zorg betreft – een stimulerend beleid. Aan de beroepskant financier ik een meerjarig project waarin het CBO de beroepsorganisaties in het alternatieve veld ondersteuning biedt bij het vormgeven van een kwaliteitsbeleid. Binnen de ca. 100 beroepsverenigingen die in het alternatieve veld werkzaam zijn is de belangstelling voor dit CBO-project groot. Aan consumentenzijde subsidieer ik een vergelijkend onderzoek door de Consumentenbond inzake het kwaliteitsbeleid van de beroepsorganisaties. Voorts heeft de Consumentenbond in voorbereiding genomen het steekproefsgewijs meten van de kwaliteit op het niveau van de individuele therapeuten (uitvoering in 1999). Aan de resultaten van deze vergelijkende onderzoeken zal door publicatie in de Consumentengids een brede verspreiding worden gegeven. Het voorradig zijn van informatie vergroot de mogelijkheden voor de patiënt/consument voor het nemen van eigen verantwoordelijkheid en voor het tonen van mondigheid. Daarnaast verwacht ik dat bedoelde vergelijkende onderzoeken een stimulerend effect zullen hebben op het kwaliteitsbeleid van de verschillende beroepsverenigingen. </antwoord>
      <antwoord nummer="3">Ten behoeve van haar toezichthoudende taak op grond van de Wet beroepen in de individuele gezondheidszorg (Wet BIG) is de Inspectie voor de Gezondheidszorg bezig criteria te ontwikkelen om te kunnen beoordelen of in een bepaald geval sprake is van het buiten noodzaak veroorzaken van schade of een aanmerkelijke kans op schade aan de gezondheid van een ander, zoals bedoeld in artikel 96 van de Wet BIG. Een van die criteria zal zijn het interveniëren in de reguliere behandelingen of behandelingsplannen. Ik waardeer deze werkwijze van de Inspectie als positief. Overigens is het toezicht van de Inspectie op de uitoefening van een niet op grond van de Wet BIG geregeld beroep in principe repressief van aard en heeft slechts een voorbereidend karakter op onderzoek en eventuele vervolging door het Openbaar Ministerie. </antwoord>
      <antwoord nummer="4">Ik ben het met de hoofdinspecteur eens dat de wetgeving voldoende mogelijkheden moet bieden om het publiek te beschermen en om voldoende effectief op te kunnen treden tegen alternatieve behandelaars die ernstige gezondheidsschade berokkenen. Ik zal onderzoeken wat de mogelijkheden zijn om de daartoe nu aan de inspectie ter beschikking staande instrumenten aan te scherpen of uit te breiden. Ik zeg toe u zo spoedig mogelijk op de hoogte te stellen van de resultaten van dat onderzoek. </antwoord>
      <noten afkomstig="antwoord"/>
   </antwoorden>
</kvr>
