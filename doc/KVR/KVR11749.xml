<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">van de leden Van Gent en Halsema (beiden GroenLinks) aan de staatssecretarissen van Sociale Zaken en Werkgelegenheid, mw. Verstand-Bogaert en van Justitie over de uitbuiting van au pairs. (Ingezonden 20 april 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11749
</item>
         <item attribuut="Inhoud">Vragen over de positie van au-pairs naar aanleiding van een artikel in het Algemeen Dagblad van 15 april 2000 over de uitbuiting van au-pairs.</item>
         <item attribuut="Rubriek">Welzijn (Kinderopvang)</item>
         <item attribuut="Trefwoorden">Kinderopvang</item>
         <item attribuut="Vindplaats">Kamervragen met antwoord 1999-2000, nr. 1320, Tweede Kamer</item>
         <item attribuut="Vraagnr_bij_indiening">2990010220</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="GroenLinks">Halsema</persoon>
         </item>
         <item attribuut="Datum_reaktie">2000-05-29</item>
         <item attribuut="Datum_indiening">2000-04-20</item>
         <item attribuut="Document-id">KVR11749</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2947" allpagenumbers="2947 2948" vetnummer="2990010220" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11749" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1320" onderwerp="" indiendatum="2000-04-20">
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretarissen van Sociale Zaken en Werkgelegenheid, mw. Verstand-Bogaert en van Justitie</vraagt-aan>
      </vraagdata>
      <antwoorddata antwoorddatum="2000-05-29">
         <antwoorder functie="staatssecretaris" ministerie="Sociale Zaken en Werkgelegenheid">Verstand-Bogaert</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht over de uitbuiting van au pairs? <voetnoot nummer="1"/>
      </vraag>
      <vraag nummer="2">Hoe beoordeelt u de conclusies uit het onderzoek van de FNV dat au pairs op grote schaal worden uitgebuit als goedkope kinderoppas en huishoudelijke hulp? Bent u voornemens om hiervoor zo spoedig mogelijk maatregelen te gaan nemen en zo ja, welke maatregelen? </vraag>
      <vraag nummer="3">Wat vindt u van de suggestie van de FNV om de gastgezinnen die een au pair in dienst nemen voortaan te beschouwen als werkgever? Zo ja, welke wetswijzigingen moeten daarvoor plaatsvinden? Bent u voornemens om die wetswijzigingen voor te stellen? </vraag>
      <vraag nummer="4">Klopt het dat Nederland het Europese Au Pair verdrag uit 1971, dat voorziet in strenge regels, nog niet heeft ondertekend? Zo ja, waarom niet? Bent u van plan te bevorderen dat dit verdrag alsnog zo spoedig mogelijk wordt ondertekend, gezien de berichten in dit artikel? Zo nee, waarom niet? </vraag>
      <noten afkomstig="vraag">
         <noot nummer="1" datum="2000-04-15" bron=", Algemeen Dagblad van" titel="Au pairs worden uitgebuit">«Au pairs worden uitgebuit», Algemeen Dagblad van, 15 april 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In het artikel in het Algemeen Dagblad van 15 april jl. wordt aangegeven dat au pairs op grote schaal worden uitgebuit als goedkope kinderoppas en huishoudelijke hulp. Uit dit artikel valt evenwel niet af te leiden hoe vaak uitbuiting voorkomt en welke vorm de uitbuiting aanneemt. Eind 1998 heeft de Arbeidsinspectie (AI) overleg gevoerd met de FNV en de Stichting Bayanihan over de problematiek rond de au pairs. Tijdens dat overleg heeft de Arbeidsinspectie toegezegd om op basis van concrete bij haar aangemelde klachten een onderzoek in te stellen. Er zijn echter geen klachten aangemeld. In 1998 heeft het Immigratie- en Naturalisatiedienst Informatie- en Analyse Centrum (INDIAC) onderzoek gedaan naar de uitvoering van de au pair-regeling in de praktijk en naar het oneigenlijk gebruik van deze regeling. Het gesignaleerde misbruik is, zoals uit het voorgaande moge blijken, serieus bezien, maar uit het overleg tussen de AI, de FNV en de Stichting Bayanihan alsmede het onderzoek door INDIAC valt niet vast te stellen dat op grote schaal uitbuiting plaatsvindt. Teneinde het toelatingsbeleid voor au pairs en de positie van zowel de au pair als het gastgezin te verduidelijken zal dit beleid in een nieuw Tussentijds Bericht Vreemdelingencirculaire (TBV) worden verwerkt. Hierin zal ook worden opgenomen dat een bewustverklaring moet worden ondertekend door de au pair en het gastgezin waarin de rechten en plichten van de au pair en het gastgezin staan vermeld. In deze bewustverklaring zal worden vermeld dat indien het gastgezin de au pair werkzaamheden heeft laten verrichten waarvoor ingevolge de Wet arbeid vreemdelingen een tewerkstellingsvergunning verplicht is, het gastgezin strafbaar is en de in dit kader bevoegde instanties zullen worden ingelicht. </antwoord>
      <antwoord nummer="3">Onder het arbeidsovereenkomstenrecht is het niet uitgesloten dat de relatie au pair/gastouder reeds als een arbeidsovereenkomst, als bedoeld in artikel 610 Boek 7 BW, kan worden aangemerkt. Daarvan is sprake wanneer de ene partij, de werknemer, zich in dienst van de andere partij, de werkgever, verbindt tegen loon gedurende zekere tijd arbeid te verrichten. Dit moet worden beoordeeld aan de hand van de feitelijke omstandigheden. Daarnaast is van belang het in artikel 610a Boek 7 BW voorziene rechtsvermoeden dat erop neerkomt dat hij die ten behoeve van een ander tegen beloning door die ander gedurende drie opeenvolgende maanden, wekelijks dan wel gedurende ten minste twintig uren per maand arbeid verricht, wordt vermoed deze arbeid te verrichten krachtens arbeidsovereenkomst. </antwoord>
      <antwoord nummer="4">Nederland heeft het Europese Verdrag inzake au pairs dat in 1971 in werking is getreden niet ondertekend. Bij brief van 27 januari 1984 heeft de minister van Buitenlandse Zaken aan de voorzitter van de Tweede Kamer meegedeeld dat het Europese verdrag inzake au pairs staat vermeld op de als bijlage 3 bij de brief genoemde lijst (TK, vergaderjaar 1983–1984, 18 100 hoofdstuk V, nr. 68). Op deze lijst zijn verdragen opgenomen ten aanzien waarvan is besloten dat partij worden onder de huidige omstandigheden niet wenselijk is, maar te zijner tijd onder gewijzigde omstandigheden mogelijk wel. Redengevend voor het afzien van partij worden was dat partij worden de positie van buitenlandse au pairs in Nederland en van Nederlandse au pairs in het buitenland niet of nauwelijks verbetert. De voordelen van partij worden waren derhalve onvoldoende om het tot stand brengen van de nodige uitvoeringswetgeving te rechtvaardigen. Omdat het verdrag minder goed aansluit bij de beleidsuitgangspunten zoals deze in het TBV zullen worden verwerkt, biedt ook thans partij worden bij het verdrag geen voordelen voor de au pairs. Voor de goede orde benadruk ik hierbij dat in het Nederlandse beleid het culturele karakter van het au pair-beleid als belangrijk uitgangspunt wordt gehanteerd. Juist de kennismaking met de Nederlandse taal en cultuur staat voorop, terwijl dit in het verdrag onvoldoende tot uitdrukking wordt gebracht en veeleer een arbeidsverhouding als uitgangspunt wordt gehanteerd. Zo zal in het Nederlandse beleid worden opgenomen dat de au pair maximaal 20 uur per week licht huishoudelijk werk mag verrichten, teneinde in ieder geval voldoende vrije tijd over te houden voor de kennismaking met de Nederlandse taal en cultuur. In het verdrag geldt een maximum van 30 uur per week. In het Nederlandse beleid zal ook worden opgenomen dat de au pair gedurende maximaal 5 dagen per week licht huishoudelijk werk mag verrichten en heeft de au pair derhalve recht op twee vrije dagen per week terwijl op grond van het verdrag de au pair zes dagen per week mag werken en minstens 1 vrije dag per week krijgt. De IND heeft voorlichtingsmateriaal beschikbaar. </antwoord>
      <noten afkomstig="antwoord"/>
   </antwoorden>
</kvr>
