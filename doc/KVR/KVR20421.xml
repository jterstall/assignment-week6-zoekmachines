<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister voor Vreemdelingenzaken en Integratie over het op straat zetten van uitgeprocedeerde asielzoekers. (Ingezonden 6 mei 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20421
</item>
         <item attribuut="Inhoud">Deze vragen dienen ter aanvulling op eerdere vragen hierover van het lid De Wit (SP), ingezonden 6 mei 2004.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2003-2004, nr. 1667, Tweede Kamer</item>
         <item attribuut="Vraagnr_bij_indiening">2030413950</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2004-06-01</item>
         <item attribuut="Datum_indiening">2004-05-06</item>
         <item attribuut="Document-id">KVR20421</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3529" allpagenumbers="3529 3530" vetnummer="2030413950" code="0304tkkvr1667" lopendefooter="Tweede Kamer, vergaderjaar 2003–2004, Aanhangsel" filenaam="KVR20421" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1667" onderwerp="" indiendatum="2004-05-6">
         <vrager partij="D66" oorsprong="parlement">Lambrechts</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-06-1">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hoezo is «van begin af aan helder geweest» dat alleen asielzoekers die onder de oude wet vallen in de opvang mogen blijven? De terugkeernota van 21 november 2003 gaat toch juist uit van een sluitende aanpak voor alle asielzoekers? </vraag>
      <vraag nummer="2">Hoe beoordeelt u het uitgangspunt genoemd in de terugkeernota dat «de doelgroep van de nieuwe vormen van opvang zijn uiteindelijk alle asielzoekers (onder zowel de VW2000 als de oude vreemdelingenwet) die in de centrale opvang van het COA verblijven» in het licht van de huidige praktijk van het op straat zetten van uitgeprocedeerde asielzoekers? </vraag>
      <vraag nummer="3">Heeft u contact gehad met de VNG over het op straat zetten van uitgeprocedeerde asielzoekers? Zo ja, wat waren de uitkomsten van dit gesprek? Zo neen, bent u bereid met de VNG over dit punt te overleggen? </vraag>
      <vraag nummer="4">Bent u bereid onmiddellijk een eind te maken aan het op straat zetten van uitgeprocedeerde asielzoekers? </vraag>
      <noten afkomstig="vraag">
         <noot nummer="1" datum="2004-04-29" bron="Trouw">Trouw, 29 april 2004</noot>
      </noten>
   </vragen>
   <toelichting>deze vragen dienen ter aanvulling op eerdere vragen terzake van het lid De Wit (SP), eveneens ingezonden 6 mei 2004 (vraagnummer 2030413930). </toelichting>
   <antwoorden aantal="4">
      <antwoord nummer="1">In de Terugkeernota ben ik ingegaan op de maatschappelijk gevoelde problematiek rond asielzoekers die al lange tijd in Nederland verblijven. Een deel van deze groep is in aanmerking gekomen voor een verblijfsvergunning op grond van de eenmalige regeling of met gebruikmaking van mijn inherente afwijkingsbevoegdheid. In de Terugkeernota heb ik de Tweede Kamer toegezegd dat ik in overleg met de Vereniging van Nederlandse Gemeenten (VNG) binnen de grenzen van de huidige Vreemdelingenwet zou trachten te komen tot een oplossing voor de lang in Nederland verblijvende asielzoekers die niet in aanmerking komen voor een verblijfsvergunning en dus Nederland dienen te verlaten. Dit overleg met de VNG en de burgemeesters van de vier grote steden heeft ertoe geleid dat ik specifieke maatregelen heb aangekondigd om de terugkeer van deze groep uitgeprocedeerde asielzoekers intensief te faciliteren. Over de terugkeer van deze specifieke groep en over de uitkomsten van het overleg dat ik hierover heb gevoerd met de VNG, heb ik de Tweede Kamer bij brieven van 23 januari 2004 (kamerstuk 19 637/29 344, nr. 793) en 6 februari 2004 (kamerstuk 29 344, nr. 2) geïnformeerd. </antwoord>
      <antwoord nummer="2">De nieuwe vormen van asielopvang waarvan ik melding heb gemaakt in de Terugkeernota (kamerstuk 29 344, nr. 1) moeten nadrukkelijk onderscheiden worden van de vertrekcentra waarover ik de Tweede Kamer in mijn eerder genoemde brief van 23 januari 2004 heb geïnformeerd. Het vertrekcentrum als bedoeld in deze brief is een locatie waar de terugkeer van uitgeprocedeerde asielzoekers die ingestroomd zijn onder de oude vreemdelingenwet (vóór 1 april 2001) en die geen recht meer hebben op opvang, gefaciliteerd wordt en is nadrukkelijk geen vorm van opvang. In de Terugkeernota heb ik nieuwe vormen van asielopvang geïntroduceerd. Het gaat daarbij om het bieden van een nieuwe structuur van opvang aan asielzoekers die op grond van de Vreemdelingenwet 2000 en de regeling verstrekkingen asielzoekers (Rva), recht hebben op opvangvoorzieningen. Asielzoekers die nog wachten op een beslissing op hun aanvraag om toelating zullen geplaatst worden in een oriëntatielocatie. Asielzoekers die een afwijzende beschikking van de IND hebben ontvangen, maar nog wel recht hebben op opvangvoorzieningen (omdat zij zich in hun eerste asielprocedure bevinden), worden, indien mogelijk, overgeplaatst naar een terugkeerlocatie. Ook heb ik in de Terugkeernota aangegeven dat de nieuwe vormen van opvang vorm zullen krijgen binnen de bestaande mogelijkheden van de Vreemdelingenwet 2000. </antwoord>
      <antwoord nummer="3">Ja, ik heb daarover op 19 april 2004 contact gehad met de VNG. Ik heb bij deze gelegenheid wederom benadrukt dat vanaf het begin duidelijk is gemaakt dat de specifieke maatregelen die ik heb getroffen om de terugkeer van uitgeprocedeerde asielzoekers intensief te faciliteren, uitsluitend betrekking hadden op de groep asielzoekers die hun (eerste) asielaanvraag hebben ingediend onder de oude vreemdelingenwet. Tevens heb ik aangegeven dat de opvangvoorzieningen van vreemdelingen op wie het regime van Vreemdelingenwet 2000 van toepassing is, van rechtswege eindigen 28 dagen nadat de aanvraag om toelating definitief is afgewezen. Dit laat onverlet dat de asielzoeker zich tot de Internationale Organisatie voor Migratie kan wenden om zijn terugkeer te regelen. Het uitgangspunt van het terugkeerbeleid is en blijft immers dat niet rechtmatig in Nederland verblijvende vreemdelingen zelf verantwoordelijk zijn voor hun vertrek uit Nederland. </antwoord>
      <antwoord nummer="4">Neen, ik ben daartoe niet bereid. Hiertoe verwijs ik naar mijn antwoorden op de vragen 1 tot en met 3, alsmede naar de antwoorden die ik heb gegeven op de vragen die de leden De Wit (Aanhangsel Handelingen nr. 1665, vergaderjaar 2003–2004) en Vos (Aanhangsel Handelingen nr. 1669, vergaderjaar 2003–2004) inzake dit onderwerp gesteld hebben. </antwoord>
      <noten afkomstig="antwoord"/>
   </antwoorden>
</kvr>
