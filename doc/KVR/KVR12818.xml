<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg (CDA), Schimmel (D66) en Van Dijke (RPF/GPV) aan de minister van Sociale Zaken en Werkgelegenheid over de openbare aanbesteding van reïntegratiebedrijven. (Ingezonden 19 oktober 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12818
</item>
         <item attribuut="Inhoud">Vragen naar aanleiding van brief Branche-organisatie Begeleid Werken (BOBW) van 28 september j.l., over de reeds in gang gezette openbare aanbesteding van reïntegratiebedrijven, die regionale monopolies zou bewerkstelligen, in plaats van keuzevrijheid voor uitkeringsgerechtigden.</item>
         <item attribuut="Rubriek">Arbeid (Werkloosheidsbestrijding) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheid Werkloosheidsbestrijding</item>
         <item attribuut="Vindplaats">Kamervragen met antwoord 2000-2001, nr. 424, Tweede Kamer</item>
         <item attribuut="Vraagnr_bij_indiening">2000101330</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
            <persoon partij="D66">Schimmel</persoon>
            <persoon partij="RPF">Van Dijke</persoon>
         </item>
         <item attribuut="Datum_reaktie">2000-12-20</item>
         <item attribuut="Datum_indiening">2000-10-19</item>
         <item attribuut="Document-id">KVR12818</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="877" allpagenumbers="877 878 879" vetnummer="2000101330" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12818" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="424" onderwerp="" indiendatum="19 oktober">
         <vrager partij="CDA" oorsprong="parlement">Verburg</vrager>
         <vrager partij="D66" oorsprong="parlement">Schimmel</vrager>
         <vrager partij="RPF" oorsprong="parlement">Van Dijke</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2000-12-20">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van een brief van de Branche-organisatie Begeleid Werken, (BOBW) <voetnoot nummer="1"/>over de inmiddels in gang gezette openbare aanbesteding van reïntegratiebedrijven? </vraag>
      <vraag nummer="2">Is het waar dat de wijze van aanbesteding weliswaar leidt tot een keuzemogelijkheid voor de Uvi maar niet voor de cliënt, waardoor er regionale monopolies ontstaan? </vraag>
      <vraag nummer="3">Deelt u de mening dat hier geen sprake is van de door het kabinet en de Kamer beoogde marktwerking? </vraag>
      <vraag nummer="4">Welke maatregelen gaat u nemen om alsnog te bewerkstelligen dat er daadwerkelijk marktwerking gaat plaatsvinden, d.w.z. dat onder marktwerking ook een keuzemogelijkheid voor uitkeringsgerechtigden wordt verstaan? </vraag>
      <vraag nummer="5">Bent u bereid een en ander nog voor het nieuwe contractjaar te realiseren? </vraag>
      <vraag nummer="6">Wat is uw mening over de door de BOBW in bovengenoemde brief gesignaleerde discrepantie tussen «persoonlijke ondersteuning» volgens de wet REA en «begeleid werken» volgens de nWsW, voor wat betreft de ontkoppeling door het Gak van nazorg en toeleiding? NWSW= Nieuwe Wet Sociale Werkvoorziening REA= Wet op de (Re)integratie arbeidsgehandicapten </vraag>
      <noten afkomstig="vraag">
         <noot nummer="1" datum="2000-09-28" bron="Brief BOBW">Brief BOBW, 28 september 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Marktwerking heeft betrekking op onderlinge concurrentie tussen reïntegratiebedrijven. Op dit moment is ten dele reeds sprake van een vrije inkoop van reïntegratietrajecten. Om deze vrije inkoop in goede banen te leiden, is vanaf 1 januari 2000 een aanbestedingsprocedure van het Lisv van kracht voor de inkoop door uitvoeringsinstellingen van reïntegratietrajecten voor ontslagwerklozen (WW) en arbeidsgehandicapten (Rea). Doel hiervan is te bevorderen dat de reïntegratiebedrijven met de «economisch meest gunstige bieding» worden verkozen: met andere woorden dat door onderlinge concurrentie de bedrijven met de gunstigste prijs/kwaliteit-verhouding de opdracht krijgen. De opdracht kan desgewenst nader worden gespecificeerd naar sector, regio, doelgroep enzovoorts. Uit de eerste resultaten van de openbare aanbesteding blijkt dat het aantal aanbieders van reïntegratiediensten fors is toegenomen en dat de voormalige, zeer dominante positie van Arbeidsvoorziening is verdwenen. De aanbestedingsprocedure van het Lisv wordt begin 2001 geëvalueerd. De evaluatie zal onder meer inzicht moeten verschaffen in de effecten van zo’n procedure op de werking van de reïntegratiemarkt: welke onderdelen uit de procedure kunnen de concurrentie stimuleren en welke knelpunten doen zich daarbij voor (zoals ook aangedragen door de Branche-organisatie Begeleid Werken). De visie van het kabinet met betrekking tot marktwerking in de uitvoering op het terrein van reïntegratie is uitgewerkt in het Nader Kabinetsstandpunt SUWI van 24 januari 2000. Het kabinet heeft hiermee gekozen voor een private uitvoering van de activiteiten en trajecten gericht op de reïntegratie van werklozen, zieke werknemers en arbeidsgehandicapten (die overigens deels reeds gerealiseerd is door o.m. de vrije inkoop van Rea- en WW-trajecten). Het kabinet verwacht dat door marktwerking de effectiviteit en doelmatigheid wordt bevorderd. Door marktwerking zal er ook een grotere keuze aan reïntegratiebedrijven ontstaan en worden ook de keuzemogelijkheden voor de cliënt vergroot omdat de keuze voor het reïntegratietraject (en daarmee ook het bedrijf) veelal in goed overleg met de uitkeringsontvanger zal plaatsvinden. </antwoord>
      <antwoord nummer="4 en 5">In het wetsvoorstel Verbetering Poortwachter en in het wetsvoorstel Suwi wordt een aantal maatregelen voorgesteld om de positie van de cliënt te verbeteren in de wet- en regelgeving én in de uitvoering daarvan. Sommige van deze maatregelen zijn expliciet bedoeld om de keuzemogelijkheden van de cliënt te vergroten. Met deze maatregelen wordt naar het oordeel van het kabinet gekomen tot een samenhangend geheel van rechten en plichten, dat het de cliënt mogelijk maakt zijn belangen effectief tot gelding te maken. Voorstellen Verbetering Poortwachter De positie van de werknemer zal onder andere worden versterkt door de volgende maatregelen: Verbeterde informatievoorziening en communicatie: de uitvoeringsinstelling (straks UWV) zal de werknemers via de arbo-dienst gerichte informatie doen toekomen over zijn rechten en plichten en advies geven over de aanpak ter voorkoming van verder ziekteverzuim. – De werknemer krijgt recht op een «second opinion»: indien de werknemer ontevreden is over de reïntegratie-inspanningen die voor hem worden ondernomen dan wel indien de werknemer van mening is dat binnen het bedrijf van zijn werknemer passende arbeid voor hem aanwezig is, kan hij hierover een oordeel vragen van de uitvoeringsinstelling (straks UWV). – De werknemer krijgt een belangrijke rol bij het opstellen van het (nieuw vormgegeven) reïntegratieverslag: de werkgever en de werknemer dienen de afspraken die zij wederzijds over reïntegratie maken en de ondernomen acties te documenteren. De werknemer moet dit verslag zelf bij de aanvraag van de WAO-keuring indienen. – De uitvoeringsinstelling (straks UWV) krijgt de taak om op verzoek van de werkgever of de werknemer informatie te verschaffen over de WAO- en Rea-aspecten van verzuim en reïntegratie. – De periode van de loondoorbetaling kan met ten hoogste zes maanden worden verlengd, indien bij de aanvraag van de WAO-uitkering blijkt dat de werkgever of de werknemer onvoldoende reïntegratie-inspanningen hebben geleverd. Ook kan, op verzoek van de werkgever en de werknemer gezamenlijk, de periode van de loondoorbetaling met maximaal één jaar worden verlengd. – De rol van de arbo-diensten in de ondersteuning van de werkgever bij het voeren van verzuimbeleid en bij de advisering over de reïntegratiemogelijkheden worden verduidelijkt en aangescherpt. Voorstellen Suwi De positie van de arbeidsgehandicapte werknemer of uitkeringsontvanger zal onder andere worden versterkt door de volgende maatregelen: – Werkgevers (-) en werknemers(organisaties) kunnen zelf kiezen op welk niveau (bedrijfsniveau, cao-niveau of brancheniveau) zij het opdrachtgeverschap voor de reïntegratie van zieke of arbeidsgehandicapte werknemers inrichten. Werknemers zijn altijd betrokken bij het contracteren van reïntegratiebedrijven: hetzij via de OR, hetzij via de personeelsvertegenwoordiging, hetzij via hun werknemersorganisaties. – Werknemers zullen veelal ook inspraak hebben over welk reïntegratiebedrijf passend is, doordat de werkgever kan regelen dat hij te reïntegreren personen bij diverse gespecialiseerde reïntegratiebedrijven kan (laten) onderbrengen. – Indien het UWV opdrachtgever is, worden de afspraken tussen het UWV en de arbeidsgehandicapte over de rechten en plichten ten opzichte van elkaar schriftelijk vastgelegd en ondertekend. – Indien het UWV opdrachtgever is en de arbeidsgehandicapte van mening is dat er onvoldoende of geen geschikte reïntegratie-activiteiten worden ondernomen, kan hij in bezwaar bij het UWV en vervolgens in beroep bij de rechter. – Voor elke stap in het reïntegratietraject is in beginsel instemming van de cliënt nodig. Momenteel lopen er experimenten met persoonsgebonden reïntegratiebudgetten (als onderdeel van de Wet Rea). Deze experimenten zouden op 1 april 2001 aflopen en zijn inmiddels verlengd tot 1 januari 2002. Zoals ik tijdens de begrotingsbehandeling aan de Kamer heb toegezegd, zal ik bezien of het bereik van deze experimenten kan worden vergroot. Mede op basis van de bevindingen hiermee wil ik bekijken of het wenselijk is om, in het geval waar de werkgever onvoldoende activiteiten verricht om zijn arbeidsgehandicapte werknemer elders te plaatsen, de werknemer direct zelf de beschikking te geven over een persoonsgebonden reïntegratiebudget. Aandachtspunt is dat veel deelnemers aan de experimenten behoefte blijken te hebben aan ondersteuning bij het opstellen en uitvoeren van het traject, mogelijk doordat zij zelf onvoldoende zicht hebben op de reïntegratiemarkt en op de voor hen meest effectieve vorm van (duurzame) reïntegratie. </antwoord>
      <antwoord nummer="6" voetnoot="1">Het begeleid werken in het kader van de Wsw omvat taken voor de begeleidingsorganisatie inzake de arbeidsinpassing en begeleiding van de betrokkene. Er kan wel «geknipt» worden tussen arbeidsinpassing en begeleiding, maar dit is niet voorgeschreven. In de meeste gevallen worden arbeidsinpassing en begeleiding (toeleiding en nazorg) als één activiteit gezien die door dezelfde organisatie wordt uitgevoerd. De persoonlijke ondersteuning als bedoeld in artikel 31 wet Rea en artikel 11 van het Reïntegratie-instrumentenbesluit Rea bestaat uit een individueel trainings- en inwerkprogramma op de werkplek en een systematische begeleiding van de arbeidsgehandicapte werknemer gericht op het behouden van de arbeidsplaats. Het Lisv heeft nadere eisen gesteld aan de organisaties die deze ondersteuning kunnen leveren en aan de procedure voor de selectie van deze organisaties. <voetnoot nummer="1"/>Gezien de verstrekking van de persoonlijke ondersteuning als instrument op grond van de wet Rea kan dit onderdeel worden losgekoppeld van de toeleidende activiteiten door het reïntegratiebedrijf waarmee een reïntegratiecontract is gesloten. In de relevante wetgeving is ontkoppeling in beide regelingen dus niet voorgeschreven, maar ook niet verboden. Momenteel wordt navraag gedaan naar de praktijk om zo de vermeende discrepantie die de BOBW in zijn brief van 28 september jl. te onderzoeken. Van de bevindingen zult u op de hoogte gehouden worden. </antwoord>
      <noten afkomstig="antwoord">
         <noot nummer="1">Erkenningscriteria jobcoachorganisaties M 00.032 en Procedure inzake persoonlijke ondersteuning M 99.111</noot>
      </noten>
   </antwoorden>
</kvr>
