<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ferrier, Van Gennip (beiden CDA) en Van der Staaij (SGP) aan de ministers van Buitenlandse Zaken en voor Ontwikkelingssamenwerking over de situatie in Latijns-Amerika. (Ingezonden 7 maart 2008); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31477
</item>
         <item attribuut="Inhoud">Vragen naar aanleiding van een bericht in Trouw van 3 maart 2008 dat Farc-leider Reyes om het leven is gekomen bij een actie van Colombiaanse troepen.</item>
         <item attribuut="Rubriek">Internationale betrekkingen (Overig) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Colombia Ecuador Oorlogen Venezuela</item>
         <item attribuut="Vindplaats">Kamervragen met antwoord 2007-2008, nr. 1884, Tweede Kamer</item>
         <item attribuut="Vraagnr_bij_indiening">2070814120</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Ferrier</persoon>
            <persoon partij="CDA">Van Gennip</persoon>
            <persoon partij="SGP">Van der Staaij</persoon>
         </item>
         <item attribuut="Datum_reaktie">2008-04-02</item>
         <item attribuut="Datum_indiening">2008-03-07</item>
         <item attribuut="Document-id">KVR31477</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3847" allpagenumbers="3847 3848" vetnummer="2070814120" code="0708tkkvr1884" lopendefooter="Tweede Kamer, vergaderjaar 2007–2008, Aanhangsel" filenaam="KVR31477" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1884" onderwerp="" indiendatum="2008-03-7">
         <vrager partij="CDA" oorsprong="parlement">Ferrier</vrager>
         <vrager partij="CDA" oorsprong="parlement">Van Gennip</vrager>
         <vrager partij="SGP" oorsprong="parlement">Van der Staaij</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2008-04-2">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe beoordeelt u de actie van Colombiaanse troepen op Ecuadoraans grondgebed, waarbij Farc-leider Reyes om het leven kwam op 1 maart 2008? <voetnoot nummer="1"/>
      </vraag>
      <vraag nummer="2">Hoe beoordeelt u de reactie van de Venezolaanse president Chávez en de Ecuadoreaanse president Correa met name in het licht van de stabiliteit in de regio, de gevolgen voor Nederlands grondgebied en de situatie van de door de FARC gegijzelden, onder wie de voormalig presidentskandidaat Ingrid Betancourt? </vraag>
      <vraag nummer="3">Bent u van mening dat Nederland hier een rol heeft te spelen, wellicht in EU verband? Zo neen, waarom niet? Zo ja, wat gaat de Nederlandse regering doen? </vraag>
      <vraag nummer="4">Bent u van mening dat Nederland een rol te spelen heeft om de situatie van de door de FARC gegijzelden te verbeteren en hen vrij te krijgen? Zo ja, welke stappen zal Nederland zetten? Zo neen, waarom niet? </vraag>
      <vraag nummer="5">Hoe beoordeelt u de beschuldigingen van de Colombiaanse regering ten aanzien van de vermeende financiering door president Chávez van de FARC? Welke consequenties verbindt u aan deze beschuldigingen? </vraag>
      <noten afkomstig="vraag">
         <noot nummer="2"/>
         <noot nummer="1" datum="2008-03-3" bron="Trouw">Trouw, 3 maart 2008</noot>
         <noot nummer="2" datum="2008-03-4" bron="NOS">NOS, 4 maart 2008</noot>
      </noten>
   </vragen>
   <antwoorden aantal="5">
      <antwoord nummer="1">De regering van het Koninkrijk heeft met verontrusting kennis genomen van deze actie en betreurt het militaire optreden van Colombia in de grensstreek van zijn buurland Ecuador. De regering waardeert het dat de Colombiaanse regering, tijdens een bijeenkomst van de Organisatie van Amerikaanse Staten (OAS) op 4 en 5 maart jl. haar excuses heeft aangeboden voor deze schending van de territoriale soevereiniteit van Ecuador en heeft verzekerd herhaling te zullen voorkomen. De regering heeft voorts nota genomen van de toelichting van de Colombiaanse regering dat dit militaire optreden in de context moet worden gezien van haar decennia durende conflict met de guerillagroepering Fuerzas Armadas de Colombia (FARC), die op VS- en EU-lijsten van terroristische organisaties figureert, zich schuldig maakt aan ontvoeringen en andere schendingen van de mensenrechten en het grondgebied van buurlanden gebruikt voor aanvallen op en activiteiten in Colombia. In de resolutie die op 17 maart jl. door de OAS werd aangenomen (OEA/SER.F/II.25 RC.25/RES.1/08) zijn vervolgafspraken tussen de betrokken landen opgenomen. Het Koninkrijk veroordeelt de voortdurende schendingen van het internationale humanitaire recht door illegale gewapende groepen zoals de FARC. Het blijft deze groeperingen oproepen alle vijandelijkheden te staken en alle gegijzelden onmiddellijk en onvoorwaardelijk vrij te laten. </antwoord>
      <antwoord nummer="2">De initiële reactie van Venezuela en Ecuador, die de diplomatieke betrekkingen met Colombia verbraken en troepen naar de grens stuurden, dreigde de spanningen in de regio te doen escaleren. De regering is dan ook verheugd dat na bespreking van deze kwestie in het kader van de OAS en tijdens de topbijeenkomst van de Rio Groep op 8 maart jl. de acute crisis in de regio is beëindigd. De meer fundamentele problemen, die samenhangen met het optreden van illegale gewapende groepen zoals de FARC, zijn hiermee echter niet opgelost. </antwoord>
      <antwoord nummer="3">Het Koninkrijk heeft uitgesproken eigen belangen bij stabiliteit in de regio, gezien de naburige ligging van de Caribische Koninkrijksdelen. Tijdens een gesprek met Vice-president Santos van Colombia in Genève op 3 maart jl. heeft minister Verhagen dan ook de zorg van het Koninkrijk overgebracht over de oplopende spanningen in de Andes-regio. Hij heeft daarbij opgeroepen verdere escalatie van de spanningen te vermijden, het internationale recht te respecteren en een constructieve dialoog aan te gaan. Een verklaring van het EU-voorzitterschap van dezelfde strekking, gericht aan alle partijen in het conflict, werd gepubliceerd op 5 maart. </antwoord>
      <antwoord nummer="4">Zowel in EU-kader als in bilaterale contacten geeft het Koninkrijk de Colombiaanse regering politieke steun bij haar pogingen te komen tot een uitwisseling van door de FARC gegijzelden en door de regering van Colombia gevangen gehouden FARC-leden. </antwoord>
      <antwoord nummer="5">Of deze beschuldigingen gegrond zijn is nog niet duidelijk. De meningen van de betrokken partijen over de feitelijke omstandigheden lopen uiteen. Er zijn voor de regering op dit moment onvoldoende aanknopingspunten om hierover een standpunt in te nemen. </antwoord>
      <noten afkomstig="antwoord"/>
   </antwoorden>
</kvr>
