<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris Volkshuisvesting, Ruimtelijke Ordening en Milieubeheer over de kosten van de sluiting van de kerncentrale Borssele. (Ingezonden 8 april 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22781
</item>
         <item attribuut="Inhoud">De vragen betreffen voornamelijk mogelijke schadeclaims van aandeelhouders (gemeenten en provincies).</item>
         <item attribuut="Rubriek">Energie, water en grondstoffen (Kernenergie)</item>
         <item attribuut="Trefwoorden">Kernenergie</item>
         <item attribuut="Vindplaats">Kamervragen met antwoord 2004-2005, nr. 1430, Tweede Kamer</item>
         <item attribuut="Vraagnr_bij_indiening">2040512480</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-04-18</item>
         <item attribuut="Datum_indiening">2005-04-08</item>
         <item attribuut="Document-id">KVR22781</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3049" allpagenumbers="3049 3050" vetnummer="2040512480" code="0405tkkvr1430" lopendefooter="Tweede Kamer, vergaderjaar 2004–2005, Aanhangsel" filenaam="KVR22781" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1430" onderwerp="" indiendatum="2005-04-8">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-04-18">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kunt u aangeven hoe de eigendomsverhouding van EPZ in elkaar zit? Is het waar dat DELTA Energy B.V. en Essent Energie B.V. beide 50% van de aandelen van EPZ bezitten? Is het waar dat de aandelen van Essent Energie B.V. voor 100% in handen zijn van verschillende provincies en gemeenten en dat dit ook voor de NV Delta geldt? Zo neen, waarom niet? </vraag>
      <vraag nummer="2">Klopt de conclusie dat het eigendom van de kerncentrale Borssele voor 100% in overheidshanden ligt? Zo neen, waarom niet? </vraag>
      <vraag nummer="3">In welke gevallen hebben de aandeelhouders van Essent Energie B.V. en Delta Energy B.V., te weten de verschillende gemeenten en provincies, recht op schadevergoeding? Kunt u aangeven om welke aandeelhouders het precies gaat? Zo neen, waarom niet? </vraag>
      <vraag nummer="4">Zijn er al aandeelhouders, te weten provincies of gemeenten, geweest, die aangegeven hebben een schadevergoeding op te zullen eisen op het moment dat het regeerakkoord uitgevoerd wordt en de kerncentrale Borssele in 2013 wordt gesloten? Zo ja, wat waren hun eisen? Zo neen, kunt u aangeven waarop uw voorzichtige prognoses van het schadevergoedingsbedrag uitéénlopend van enkele honderden miljoenen tot een miljard euro, zijn gebaseerd? </vraag>
      <vraag nummer="5">Vindt u het wenselijk dat het Rijk grote schadevergoedingen overmaakt aan lagere overheden? Zo ja, waarom? Zo neen, waarom niet? </vraag>
      <vraag nummer="6">Kunt u een overzicht geven van de jurisprudentie of van schikkingen van zaken waarbij het Rijk al dan niet succesvol een dreigende schadeclaim van een lagere overheid wist te voorkomen? </vraag>
      <vraag nummer="7">Deelt u de menig dat alles op alles gezet moet worden om te voorkomen dat de Rijksoverheid veel geld aan de lagere overheden moet betalen, zodat zonder strubbelingen het regeerakkoord gevolgd kan worden? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De directe aandeelhouders van de N.V. Elektriciteits Productiemaatschappij Zuid-Nederland (EPZ) zijn de private rechtspersonen Essent Energie B.V. voor 50% en Delta Energy B.V. voor 50%. De aandelen in Essent Energie B.V. worden gehouden door Essent Nederland B.V., die een 100% dochter is van Essent N.V. waarvan de aandelen worden gehouden door 6 provincies en een aantal gemeenten. De aandelen in Delta Energy B.V. worden gehouden door Delta N.V. waarvan de aandelen worden gehouden door 3 provincies en een aantal gemeenten. </antwoord>
      <antwoord nummer="2">Nee. De kerncentrale Borssele is eigendom van de N.V. EPZ waarvan de aandelen in handen zijn van private rechtspersonen. Zie het antwoord op vraag 1. </antwoord>
      <antwoord nummer="3">De lagere overheden zijn aandeelhouder van Essent N.V. en Delta N.V. en niet van Essent Energie B.V. of Delta Energy B.V. Vorderingen tot compensatie van schade behoren tot het vermogen van de rechtspersoon die schade lijdt te weten de N.V. EPZ. Schade aan die rechtspersoon kan in beginsel alleen door de rechtspersoon zelf worden verhaald. De aandeelhouders hebben in beginsel geen zelfstandige vordering tot schadevergoeding. De aandelen in Essent N.V. worden gehouden door de provincies Groningen, Drenthe, Overijssel, Flevoland, Noord-Brabant en Limburg, bijna alle gemeenten in genoemde provincies en een aantal gemeenten in Friesland. De aandelen in Delta N.V. worden gehouden door de provincies Zeeland, Noord-Brabant en Zuid-Holland en een groot aantal hoofdzakelijk Zeeuwse gemeenten. </antwoord>
      <antwoord nummer="4">Nee. Mijn uitspraken over de juridische en financiële gevolgen van sluiting zijn gebaseerd op ingewonnen adviezen van de Landsadvocaat en het onderzoeksinstituut ECN Beleidsstudies. Kortheidshalve verwijs ik naar mijn brief van 21 februari 2005 aan de Voorzitter van de Tweede Kamer (Kamerstukken II, vergaderjaar 2004–2005, 30 000, nr. 1). </antwoord>
      <antwoord nummer="5 t/m 7">Deze vragen gaan uit van de veronderstelling dat een schadevergoeding toekomt aan lagere overheden. Zoals hierboven aangegeven is deze veronderstelling onjuist. </antwoord>
      <noten afkomstig="antwoord"/>
   </antwoorden>
</kvr>
