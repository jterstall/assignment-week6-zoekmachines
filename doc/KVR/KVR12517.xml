<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) aan de ministers van Economische Zaken en voor Grote Steden- en Integratiebeleid en de staatssecretaris van Verkeer en Waterstaat over ongevraagde reclame via e-mail. (Ingezonden 15 september 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12517
</item>
         <item attribuut="Inhoud">Vragen over zelfregulering door de DSMA (Nederlandse associatie voor direct mail) over het toestaan van het versturen van ongevraagde reclame naar e-mailadressen (het zgn. spamming) via de Code Verspreiding Ongevraagde Reclame via e-mail (VORe-mail). De DSMA zou tot deze vorm van zelfregulering zijn gekomen om wetgeving te voorkomen.</item>
         <item attribuut="Rubriek">Communicatie, media en informatievoorziening (Reclame) Communicatie, media en informatievoorziening (Telecommunicatie)</item>
         <item attribuut="Trefwoorden">Reclame Telematica</item>
         <item attribuut="Vindplaats">Kamervragen met antwoord 2000-2001, nr. 163, Tweede Kamer</item>
         <item attribuut="Vraagnr_bij_indiening">2990015890</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">2000-10-27</item>
         <item attribuut="Datum_indiening">2000-09-15</item>
         <item attribuut="Document-id">KVR12517</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="333" allpagenumbers="333 334" vetnummer="2990015890" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12517" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="163" onderwerp="" indiendatum="2000-09-15">
         <vrager partij="D66" oorsprong="parlement">Bakker</vrager>
         <vraagt-aan>de ministers van Economische Zaken en voor Grote Steden- en Integratiebeleid en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="27 oktober 2000), zie ook Aanhangsel Handelingen nr. 88, vergaderjaar 2000–2001">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de minister voor Grote Steden- en Integratiebeleid en de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht <voetnoot nummer="1"/>dat het bedrijfsleven in Nederland de Code Verspreiding Ongevraagde Reclame via e-mail (VORe-mail) zou hebben aangenomen, die het versturen van ongevraagde reclame naar e-mailadressen («spamming») toestaat? </vraag>
      <vraag nummer="2" voetnoot="2">Is het u bekend dat de DSMA <voetnoot nummer="2"/>tot deze vorm van zelfregulering zou zijn gekomen om wetgeving te voorkomen? Bent u het ermee eens dat het niet de bedoeling kan zijn om ongevraagde reclame via e-mail op deze manier te «reguleren»? Bent u betrokken geweest bij deze vorm van zelfregulering? </vraag>
      <vraag nummer="3">Hoe verhoudt zich een en ander tot de in Europees verband voorgenomen regelgeving die «spamming» juist verbiedt? </vraag>
      <vraag nummer="4">Deelt u het uitgangspunt van de DMSA, dat ongevraagde reclame via e-mail binnen bepaalde voorwaarden mogelijk moet zijn, zo ja, waarom? Zo neen, welke wetgeving bereidt u dan voor om «spamming» terug te dringen? Bereidt u zich ook reeds voor om soortgelijke vormen van ongevraagde reclame via SMS, WAP en andere nieuwe toepassingen, te voorkomen, zoals dat nu reeds het geval is voor ongevraagde commerciële faxen? </vraag>
      <noten afkomstig="vraag">
         <noot nummer="1" datum="2000-09-12" bron="www.planet.nl; en www.adfoweb.nl ">www.planet.nl; en www.adfoweb.nl , 12 september 2000</noot>
         <noot nummer="2">Nederlandse associatie voor direct mail</noot>
      </noten>
   </vragen>
   <antwoorden aantal="4">
      <antwoord nummer="1">Ja. De regering is bekend met het gegeven dat de DMSA (Nederlandse Associatie voor Direct Marketing, Distance Selling en Sales Promotion) een Code Verspreiding Ongevraagde Reclame via e-mail (VORe-mail) heeft aangenomen. Deze code bevat onder andere regels over raadpleging van een antwoordnummerbestand, waarin «bezwaarden» zich hebben laten registreren. Op de naleving van de Code wordt toegezien door de Stichting Reclame Code. Opgemerkt wordt dat het begrip «spanning» ruimer is, namelijk het ongericht en in grote aantallen versturen van e-mailberichten, die niet noodzakelijkerwijze van commerciële aard zijn. </antwoord>
      <antwoord nummer="2" voetnoot="1">Het huidige relevante Europese wettelijke kader en implementatie daarvan in Nederlandse wetgeving bieden ruimte voor zelfregulering. Het initiatief van de DMSA sluit hierop aan. Er is echter geen inhoudelijke betrokkenheid van de overheid geweest bij de totstandkoming van de Code Verspreiding Ongevraagde Reclame via e-mail. Relevant in dit opzicht is een regeling over direct marketing in de Telecommunicatiewet. Hierin worden twee soorten oproepsystemen onderscheiden. De eerste soort zijn automatische oproepsystemen zonder menselijke tussenkomst (belautomaten) en faxen. Voor reclame via deze kanalen moet eerst toestemming gevraagd worden aan de abonnee (opt-in). De andere soort zijn overige oproepsystemen. Hieronder vallen telefonische oproepen met menselijke tussenkomst en, naar interpretatie van de achterliggende Europese richtlijn, ook e-mail. Reclame via deze kanalen is toegestaan tenzij de abonnee kennisgeving doet bezwaar te hebben (opt-out). De richtlijn verkoop op afstand <voetnoot nummer="1"/>, en het wetsvoorstel dat ter implementatie van deze richtlijn ingediend is, hanteren een zelfde onderscheid voor alle consumenten. Op de vraag of de regering het ermee eens is dat het niet de bedoeling kan zijn om ongevraagde reclame via e-mail op deze manier te reguleren wordt nader ingegaan onder punt 4. </antwoord>
      <antwoord nummer="3">Zoals vermeld in het antwoord op vraag 2, zijn op Europees niveau regels van kracht die reclame via e-mail toestaan, mits de consument daartegen geen bezwaar heeft aangetekend. Momenteel is er in Europees verband een voorstel om de huidige richtlijn 97/66/EG betreffende de verwerking van persoonsgegevens en de bescherming van de persoonlijke levenssfeer in de telecommunicatiesector van 15 december 1997 (PBEG nr L 024 van 30/01/1998), kort: de telecom-privacyrichtlijn, te vernieuwen. Dit voorstel beoogt niet om reclame via e-mail te verbieden, maar daarvoor een opt-in-stelsel in het leven te roepen. </antwoord>
      <antwoord nummer="4">Ja. De regering is van mening dat reclame via e-mail onder bepaalde voorwaarden mogelijk moet zijn. De overheid staat ten aanzien van ontwikkelingen in de elektronische communicatiesector een liberaal beleid voor waarbij zoveel mogelijk ruimte wordt gegeven aan zelfregulering, zoals blijkt uit de nota Wetgeving voor de elektronische snelweg. Deze voorkeur is in overeenstemming met het SER-advies Elektronische handel in de interne markt uit 1999, waarin door de Consumentenbond en het bedrijfsleven een voorstel wordt gedaan voor zelfregulering op dit terrein. In het algemeen kan gesteld worden dat commerciële reclame een stuwende rol speelt bij de ontwikkeling van het internet. De mogelijkheden hiervoor moeten in principe niet beperkt worden. Over een evenwichtige oplossing, die uitgaat van bovenstaande principes en ook rekening houdt met de gevolgen van spam voor de continuïteit van netwerken, alsmede afdoende waarborgen biedt voor de rechten en de privacy van consumenten, wordt overlegd in het kader van de herziening van de telecom-privacyrichtlijn. Deze oplossing dient bovendien zoveel mogelijk onafhankelijk van technologie te zijn, om ook huidige toekomstige vergelijkbare soorten van elektronische post, zoals SMS en e-mail via WAP, onder het regime te kunnen laten vallen. </antwoord>
      <noten afkomstig="antwoord">
         <noot nummer="1">EG-richtlijn 97/7/EG betreffende de bescherming van de consument bij op afstand gesloten overeenkomsten van 20 mei 1997 (PBEG nr L 144 van 04/06/1997)</noot>
      </noten>
   </antwoorden>
</kvr>
