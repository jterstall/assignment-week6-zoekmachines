<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Binnenlandse Zaken en Koninkrijksrelaties, de staatssecretaris van Sociale Zaken en Werkgelegenheid, dhr. Hoogervorst, de staatssecretaris van Onderwijs, Cultuur en Wetenschappen, mw. Adelmund, over de veiligheid van basisscholen. (Ingezonden 17 januari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13304
</item>
         <item attribuut="Inhoud">Vragen naar aanleiding van het EO-onderzoek onder 100 basisscholen waaruit blijkt dat 52% van de scholen in de afgelopen jaren geen brandoefening heeft gehouden.</item>
         <item attribuut="Rubriek">Basisonderwijs (Overig) Criminaliteit en openbare orde (Brandpreventie en brandbestrijding)</item>
         <item attribuut="Trefwoorden">Basisonderwijs Brandpreventie</item>
         <item attribuut="Vindplaats">Kamervragen met antwoord 2000-2001, nr. 858, Tweede Kamer</item>
         <item attribuut="Vraagnr_bij_indiening">2000104740</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Sociale Zaken en Werkgelegenheid (SZW) Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-03-13</item>
         <item attribuut="Datum_indiening">2001-01-17</item>
         <item attribuut="Document-id">KVR13304</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1779" allpagenumbers="1779 1780" vetnummer="2000104740" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13304" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="858" onderwerp="" indiendatum="2001-01-17">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Binnenlandse Zaken en Koninkrijksrelaties, de staatssecretaris van Sociale Zaken en Werkgelegenheid, dhr. Hoogervorst, de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="13 maart 2001), zie ook Aanhangsel Handelingen nr. 659, vergaderjaar 2000–2001">
         <antwoorder functie="staatssecretaris" ministerie="">De Vries</antwoorder>
         <mede-antwoorder>de staatssecretarissen van Sociale Zaken en Werkgelegenheid en van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het EO-onderzoek onder 100 basisscholen waaruit blijkt dat 52% van de scholen in de afgelopen jaren geen brandoefening heeft gehouden? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich mijn enquête onder ruim 400 basisscholen waaruit bleek dat 40% van de onderzochte scholen niet over een toegankelijke nooduitgang beschikte? <voetnoot nummer="2"/>
      </vraag>
      <vraag nummer="3">Is het houden van een ontruimingsoefening naar de letter van de wet niet verplicht, maar naar de geest van de wet wel? </vraag>
      <vraag nummer="4">Maakt controle van de ontruimingsoefening onderdeel uit van het periodiek evaluatief onderzoek van de Arbeidsinspectie? Indien ja, hoe verklaart u dat het niet uitvoeren van ontruimingsoefeningen niet eerder is opgemerkt? Indien neen, bent u bereid het periodiek onderzoek van de Arbeidsinspectie op dit punt uit te breiden? </vraag>
      <vraag nummer="5">Wat is naar uw mening de oorzaak van het slechts in beperkte mate houden van ontruimingsoefeningen op basisscholen? </vraag>
      <vraag nummer="6">Is het naar uw mening denkbaar dat het ontbreken van toegankelijke nooduitgangen op veel scholen ertoe bijdraagt dat scholen geen ontruimingsoefening houden? Kunt u uw antwoord toelichten? </vraag>
      <vraag nummer="7">Deelt u de mening dat basisscholen moeten worden verplicht om jaarlijks een ontruimingsoefening te doen? Zo ja, bent u bereid de wet op dit punt aan te passen? Zo neen, waarom niet? </vraag>
      <noten afkomstig="vraag">
         <noot nummer="1">10 januari 2001, NOS-journaal 09.00 uur</noot>
         <noot nummer="2" titel="Een ongeluk zit in een klein hoekje">«Een ongeluk zit in een klein hoekje» juli 1999</noot>
      </noten>
   </vragen>
   <antwoorden aantal="7">
      <antwoord nummer="1">Ja </antwoord>
      <antwoord nummer="2">Ja </antwoord>
      <antwoord nummer="3">Gemeenteraden dienen op grond van artikel 8 van de Woningwet een bouwverordening vast te stellen, waarin ze onder meer voorschriften met betrekking tot een brandveilig gebruik van gebouwen en bouwwerken dienen op te nemen. In de Model-Bouwverordening van de VNG, die in het merendeel van de gemeenten op dit punt ongewijzigd is vastgesteld, geldt er naast een aantal rechtstreeks werkende voorschriften omtrent een brandveilig gebruik van bouwwerken ook een vergunningplicht voor bouwwerken waarin meer dan 50 personen zullen verblijven. Aan deze door het college van Burgemeester en Wethouders te verlenen vergunning kunnen onder meer voorwaarden worden verbonden met betrekking tot een brandveiligheidsinstructie en een ontruimingsplan, uitgaande van de bestaande interne organisatie. Daarbij kan bepaald worden wanneer en hoe vaak er ontruimingsoefeningen worden gehouden. ln artikel 2.22 van het Arbeidsomstandighedenbesluit wordt aangehaald dat bedrijfshulpverleners (BHV’ers) door de werkgever in de gelegenheid gesteld moeten worden cursussen en oefeningen te volgen om hun vereiste niveau te handhaven. De oefeningen zijn van belang en dienen zoveel mogelijk in de feitelijke omstandigheden gehouden te worden. Bij feitelijke omstandigheden kan in dit verband gesproken worden van ontruimingsoefeningen waarbij zowel werknemers als derden betrokken zijn. Naar de letter van de wet is het houden van een ontruimingsoefening niet verplicht. In de geest van de wet kan het op een vereist operationeel niveau houden van de BHV-organisatie wel als zodanig worden opgevat. BHV dient in iedere onderneming, dus ook een onderwijsgebouw, georganiseerd te worden op grond van de Arbowet artikel 3, 1e lid onder e met de deskundige bijstand op grond van artikel 15. </antwoord>
      <antwoord nummer="4">De Arbeidsinspectie voert inspecties uit op grond van een jaarlijks vastgesteld jaarplan. Binnen dit jaarplan worden de inspecties gepland die voor het merendeel bedrijfstak gericht zijn. Onderwijs is één van deze bedrijfstakken. Binnen een bedrijfstak worden aan de hand van bekende risico’s, politieke toezeggingen en maatschappelijk relevante punten de onderwerpen bepaald waarop geïnspecteerd zal worden. ln het verslag van het inspectieproject basisonderwijs over de periode maart 1997 t/m mei 1999 kwam naar voren dat in 39% van de geïnspecteerde basisscholen een juiste organisatie van BHV ontbrak. In 1996 was dat nog bij 96% van de geïnspecteerde scholen het geval. Er is dus wel een verbetering waarneembaar. Ontruimingsoefeningen hebben het afgelopen jaar geen deel uitgemaakt van de te inspecteren onderwerpen. Wel zijn de inspecteurs altijd alert op zaken die naar hun mening niet te tolereren zijn en wordt gehandhaafd op geconstateerde «misstanden». Op grond van bovenstaande inspectieresultaten van de Arbeidsinspectie, het door u gememoreerde onderzoek en de enquête zal de Arbeidsinspectie de onderwerpen BHV en noodvoorzieningen wederom opnemen in komende inspectieprojecten in het onderwijs. </antwoord>
      <antwoord nummer="5">Deze informatie over het houden van ontruimingsoefeningen is niet geregistreerd door de Arbeidsinspectie, zodat hierover geen gefundeerd oordeel kan worden gegeven. </antwoord>
      <antwoord nummer="6">Neen, het al of niet aanwezig zijn van voldoende en toegankelijke nooduitgangen mag geen enkele belemmering zijn voor het houden van ontruimingsoefeningen. Juist het houden van ontruimingsoefeningen kan aanleiding zijn tot de constatering dat er onvoldoende nooduitgangen zijn, dat zij zich niet op een juiste plaats bevinden of niet toegankelijk zijn. Dit zal vervolgens moeten resulteren in het ongedaan maken van de ongewenste situatie ten aanzien van de nooduitgangen. </antwoord>
      <antwoord nummer="7">Onverlet de verantwoordelijkheid van het bevoegde gezag of iedere werkgever om de nodige maatregelen te treffen om op mogelijke calamiteiten voorbereid te zijn, ben ik met u van mening dat het houden van periodieke ontruimingsoefeningen in de wet- en regelgeving opgenomen dient te worden. Afhankelijk van de situatie dient in overleg met de deskundigen te worden vastgelegd of dit één of meerdere malen per jaar dient te gebeuren. Ten aanzien van onderwijsinstellingen is van belang dat op grond van artikel 2, onder b, van de Arbeidsomstandighedenwet 1998 is vastgelegd dat die wet ook van toepassing is op leerlingen. De BHV-verplichtingen, inclusief de oefeningen, hebben dus zowel betrekking op leerlingen als op werknemers. Vanuit het oogpunt van effectieve handhaving en de frequente mogelijkheid tot controle ter plaatse dient zorgvuldig bezien te worden in welke wet- en regelgeving een en ander moet worden opgenomen. De Staatssecretaris van SZW zal hiertoe het initiatief nemen. </antwoord>
      <noten afkomstig="antwoord"/>
   </antwoorden>
</kvr>
