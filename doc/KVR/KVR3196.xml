<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over een onderzoek naar de mogelijke vorming en verspreiding van dioxinen als gevolg van de brand in de Rotterdamse haven. (Ingezonden 4 maart 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3196
</item>
         <item attribuut="Rubriek">Criminaliteit en openbare orde (Overig) Milieu (Gevaarlijke stoffen)</item>
         <item attribuut="Trefwoorden">Branden Gevaarlijke stoffen</item>
         <item attribuut="Vindplaats">Kamervragen met antwoord 1995-1996, nr. 1236, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1996-06-04</item>
         <item attribuut="Datum_indiening">1996-03-04</item>
         <item attribuut="Document-id">KVR3196</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2513" allpagenumbers="2513 2514" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1236" onderwerp="" indiendatum="1996-03-4">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="4 juni 1996). Zie ook Aanhangsel Handelingen nr. 886, vergaderjaar 1995–1996">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend, dat het regionale bestuur al op de dag van de brand (’s avonds) verklaarde dat er geen gevaar meer was te duchten voor de volksgezondheid, terwijl de Dienst Centraal Milieubeheer Rijnmond pas op 29 februari het RIVM opdracht heeft gegeven een onderzoek te doen naar de mogelijke vorming en verspreiding van dioxinen als gevolg van de brand in de Rotterdamse haven? <voetnoot nummer="1"/>
      </vraag>
      <vraag nummer="2">Bent u bereid de verantwoordelijke lagere overheid om opheldering te vragen waarom zij toch de verklaring «dat er geen gevaar meer is voor de volksgezondheid» heeft afgegeven, terwijl de opdracht tot onderzoek naar mogelijke verspreiding van dioxine pas de volgende dag is gegeven? </vraag>
      <vraag nummer="3">Bent u bereid de verantwoordelijke lagere overheid om opheldering te vragen over dit late tijdstip van het dioxine-onderzoek? </vraag>
      <vraag nummer="4">Bent u ervan op de hoogte, dat de veiling van Barendrecht op grond van TNO-onderzoek heeft besloten voedingsgewassen (spruiten) uit het mogelijk besmette gebied weer te veilen, zonder dat er sprake is van een onderzoek naar mogelijke dioxinebesmetting? </vraag>
      <vraag nummer="5">Bent u bereid het veilen van voedingsgewassen uit het mogelijk besmette gebied te verbieden, totdat bekend is of er sprake is van besmetting met dioxinen? Toelichting : Deze vragen dienen ter aanvulling op de eerdere vragen terzake van het lid Poppe, ingezonden 29 februari 1996. </vraag>
      <noten afkomstig="vraag">
         <noot nummer="1">Uitzending Wereldomroep 1-3-1996</noot>
      </noten>
   </vragen>
   <antwoorden aantal="4">
      <antwoord nummer="1">Het is mij bekend dat op de avond van de brand de Burgemeester van Rotterdam in de persconferentie van 21.00 uur heeft uitgelegd dat de brand in de Keilestraat onder controle was en dat in de lucht geen concentraties gevaarlijke stoffen werden gemeten. Van de rode stof, die in een beperkt gebied van Heyplaat was neergekomen, is geconstateerd dat dit geen metalen bevatte. Op grond van deze gegevens heeft de Burgemeester van Rotterdam besloten alle beperkende maatregelen voor de bevolking in Heyplaat en Pernis in te trekken. De DCMR Milieudienst Rijnmond heeft het RIVM opdracht gegeven metingen te verrichten naar de aanwezigheid van dioxinen. De volgende dag heeft het RIVM hiervoor monsters op Heyplaat en Pernis genomen. </antwoord>
      <antwoord nummer="2 en 3">Tijdens de brand zijn alle bemonsteringen en analyses uitgevoerd die op dat moment mogelijk waren en konden bijdragen aan de snelle besluitvorming met het oog op risico’s voor de volksgezondheid in verband met acute effecten. Naar de neerslag van roet is in verband met mogelijke verontreinigingen direct intensief gemeten. Omdat het transport van dioxinen door de lucht grotendeels gebonden aan deeltjes plaatsvindt, in dit geval roet, kan roet als indicator van verspreiding van deze stoffen worden beschouwd. Eerst na afloop van de brand en het volledig neerslaan van de roetdeeltjes d.w.z. de dag na de brand kon men zich richten op de gevolgen voor de verspreiding naar bodem, gewassen en water. Omdat het bij dioxinen met name gaat om de contaminatie van bodem, gewassen en water, kon het onderzoek naar het vo´o´rkomen van dioxinen eerst worden aangevangen nadat de brand geblust was en de mogelijke neerslag van gevaarlijke stoffen bee¨indigd was. Bovendien is met zo’n onderzoek enige tijd gemoeid. Het dioxine-onderzoek in bodem en gewassen is afgerond. De resultaten hiervan geven geen aanleiding tot het nemen van maatregelen. Uit onderzoek is gebleken dat er met het bluswater dioxinen in het oppervlaktewater zijn geloosd. Verder onderzoek vindt nog plaats. Op basis van de huidige gegevens (meetgegevens en grove modelberekeningen) wordt geconcludeerd dat er geen sprake is van ernstige milieugevolgen. Indien daar aanleiding voor is, zullen de resultaten van het verder onderzoek aan de Tweede Kamer worden gemeld. </antwoord>
      <antwoord nummer="4">Ja. Op verzoek van de veiling van Barendrecht heeft TNO onderzoek gedaan naar verbrandingsprodukten op spruitjes en boerenkool afkomstig van Voorne Putten, IJsselmonde en de Hoekse Waard. TNO heeft o.a. geconcludeerd dat er geen aanwijzingen zijn te veronderstellen dat op de onderzochte monsters roet is terechtgekomen van een brand waarbij zoutzuur of andere verbindingen zijn vrijgekomen. Omdat er geen roet op de onderzochte monsters is terechtgekomen, kunnen er ook geen dioxinen op zijn neergeslagen en is niet apart naar dioxinen gekeken. </antwoord>
      <antwoord nummer="5">Zoals in het antwoord op vraag 4 is opgemerkt, is het op basis van het TNO-onderzoek bekend dat, gelet op het ontbreken van neerslag van roet, er geen sprake kan zijn van dioxinen. Er is dus geen reden om het veilen van voedingsgewassen te verbieden. </antwoord>
      <noten afkomstig="antwoord"/>
   </antwoorden>
</kvr>
