<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over met water ingespoten Nederlandse kip. (Ingezonden 28 juni 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28916
</item>
         <item attribuut="Inhoud">Vragen naar aanleiding van een bericht in De Telegraaf van 25 juni 2007 over een onderzoek van de Britse voedselautoriteit FSA naar Nederlands kippenvlees, waaruit bleek dat dit voor 35% uit water bestond. Volgens indienster komt dit neer op fraude. Zij vraagt de minister om uit te zoeken waar het vlees vandaan komt en maatregelen te nemen tegen de leverancier. Ook vraagt zij of de minister in overleg met de Europese Commissie een einde wil maken aan de praktijk van het toevoegen van water aan kippenvlees.</item>
         <item attribuut="Rubriek">Consument (Levensmiddelenkeuring) Veeteelt (Pluimvee) Veeteelt (Vlees)</item>
         <item attribuut="Trefwoorden">Pluimvee Vlees Vleeskeuring</item>
         <item attribuut="Vindplaats">Kamervragen met antwoord 2006-2007, nr. 2277, Tweede Kamer</item>
         <item attribuut="Vraagnr_bij_indiening">2060719460</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2007-07-25</item>
         <item attribuut="Datum_indiening">2007-06-28</item>
         <item attribuut="Document-id">KVR28916</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4823" allpagenumbers="4823 4824" vetnummer="2060719460" code="0607tkkvr2277" lopendefooter="Tweede Kamer, vergaderjaar 2006–2007, Aanhangsel" filenaam="KVR28916" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2277" onderwerp="" indiendatum="2007-06-28">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is de Britse voedselautoriteit FSA een onderzoek begonnen naar de bewerking van 63.000 ton uit Nederland geïmporteerd kippenvlees, omdat de lading voor 35 procent uit water bestond? Is het tevens waar dat de kipfilets volgens de omschrijving voor 80 procent uit vlees bestonden? <voetnoot nummer="1"/>
      </vraag>
      <vraag nummer="2">Deelt u de mening dat het toevoegen van water aan kippenvlees, zonder daarover duidelijk melding te doen aan de consument, neerkomt op fraude? Zo ja, bent u bereid om stappen te nemen om deze fraudeurs juridisch aan te pakken? Zo neen, waarom niet? </vraag>
      <vraag nummer="3">Was het frauderen met exportvlees bekend bij de controlerende instanties? Zo neen, hoe is het mogelijk dat een dergelijke grote partij niet gecontroleerd is? </vraag>
      <vraag nummer="4">Heeft de FSA reeds contact met u opgenomen? Welke maatregelen worden er vanuit het Verenigd Koninkrijk getroffen? Op welke wijze komt u tegemoet aan de terechte zorgen, die inmiddels in het Verenigd Koninkrijk leven? </vraag>
      <vraag nummer="5">Bent u bereid uit te zoeken waar de 63.000 ton kippenvlees vandaan komt en maatregelen te nemen tegen de leverancier? Zo neen, waarom niet? </vraag>
      <vraag nummer="6">Bent u bereid in overleg met de Europese Commissie een einde te maken aan het toevoegen van water aan kippenvlees? Zo ja, op welke termijn? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-06-25" bron="De Telegraaf">De Telegraaf, 25 juni 2007</noot>
      </noten>
   </vragen>
   <antwoorden aantal="2">
      <antwoord nummer="1, 3, 4 en 5">De Britse overheidsorganisatie voor voedselveiligheid (FSA) is een onderzoek begonnen naar de onjuiste etikettering van partijen uit Nederland geïmporteerde kippenvleesbereidingen. De FSA heeft op 27 juni 2007 aan de Voedsel en Waren Autoriteit (VWA) gemeld dat zij bij controles onjuiste etikettering heeft aangetroffen. Bij partijen afkomstig van twee bedrijven was het gehalte aan kippenvlees lager dan vermeld (68% en 72% in plaats van 80%). In het kader van klachten gaat de VWA altijd naar het bedrijf of bedrijven toe om de klacht te controleren en eventueel maatregelen te nemen. Zo ook in dit geval. De door de Britten geconstateerde overtreding was niet eerder bekend bij de VWA. De controle op de etikettering van vleesbereidingen vindt steekproefsgewijs plaats. Het is de verantwoordelijkheid van het bedrijfsleven zelf om de producten juist te etiketteren, dan wel de juiste informatie in de handelsdocumenten te vermelden. Garanties dat het bedrijfsleven zich altijd houdt aan de Europese regels, kan de overheid niet geven. De overheid controleert hierop steekproefsgewijs. </antwoord>
      <antwoord nummer="2 en 6">Het toevoegen van water aan kippenvlees in de Europese Unie (EU) is toegestaan, mits dit adequaat wordt geëtiketteerd; zie hiervoor ook de brieven van 20 december 2004 (TK II, 2004–2005, nr. 615), 3 juni 2004 (TK II, 2003–2004, nr. 1658), 21 april 2004 (TK II, 2003–2004, nr. 1393) en 16 juni 2003 (TK II, 2002–2003, nr. 1439). Kippenvlees waaraan water en waterbindende middelen zijn toegevoegd, mag niet als vers vlees in de handel worden gebracht, maar als vleesbereiding (Verordening (EG) nr. 853/2004, bijlage III, sectie II, hoofdstuk VII). Voor sommige vleesbereidingen kan het toevoegen van water een kwaliteitsverbetering betekenen, bijvoorbeeld om de malsheid te verbeteren of om indroging door het koken of bakken te compenseren. In diverse gevallen vragen de afnemers om deze producten. Essentieel is dat afnemers, inclusief consumenten goed en correct worden geïnformeerd over de ware aard van het product en op basis van die informatie hun keuze bepalen. De mogelijkheid om water aan kippenvlees toe te voegen, kan naar ons oordeel dan ook in de toekomst in stand blijven. Bovendien is het de verantwoordelijkheid van de producenten, afnemers en detailhandel zelf, of zij dit soort vleesbereidingen op de markt willen brengen. Bij overtreding van de etiketteringsregels kan de VWA overgaan tot verbalisering of een bestuurlijke boete geven. De minister van VWS heeft aan de VWA gevraagd de overtreders in de toekomst strenger aan te pakken. </antwoord>
      <noten afkomstig="antwoord"/>
   </antwoorden>
</kvr>
