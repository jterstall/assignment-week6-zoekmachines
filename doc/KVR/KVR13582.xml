<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="betaling van schadevergoeding." aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de gang van zaken rondom de veroordeling van Dirk de V. (Ingezonden 8 maart 2001); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13582
</item>
         <item attribuut="Inhoud">Vragen over het niet verder behandelen van de uit een TBS-kliniek ontslagen Dirk de V. tegen de uitspraak van de rechter in.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Criminaliteit en openbare orde (Reclassering) Strafrecht en strafprocesrecht (Straffen)</item>
         <item attribuut="Trefwoorden">Gedetineerden Reclassering TBS</item>
         <item attribuut="Vindplaats">Kamervragen met antwoord 2000-2001, nr. 1103, Tweede Kamer</item>
         <item attribuut="Vraagnr_bij_indiening">2000107580</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2001-04-25</item>
         <item attribuut="Datum_indiening">2001-03-08</item>
         <item attribuut="Document-id">KVR13582</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2291" allpagenumbers="2291 2292 2293 2294" vetnummer="2000107580" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13582" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1103" onderwerp="" indiendatum="2001-03-8">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1" voetnoot="1">Was het Openbaar Ministerie op de hoogte van afwijzingen van de TBS-klinieken De Kijvelanden en Oldenkotte om Dirk de V. te behandelen ter resocialisatie? Zo ja, waarom zijn die adviezen niet aan de rechter overgelegd? Zo neen, hoe kan dat? <voetnoot nummer="1"/>
      </vraag>
      <vraag nummer="2">Waarom heeft het Meijers Instituut de rechtbank geadviseerd Dirk de V. te gaan resocialiseren, wetend dat hij onverminderd gevaarlijk was en geen behandeling had gekregen, terwijl de TBS-kliniek Veldzicht verklaard had van harte bereid te zijn hem op te nemen ter behandeling zonder resocialisatietraject? </vraag>
      <vraag nummer="3">Is het waar dat de voorzitter van de Centrale Raad voor de Strafrechtstoepassing, die zich over de passantenproblematiek van Dirk de V. heeft gebogen, dezelfde was die als voorzitter van de raadkamer van de rechtbank de verlenging van de TBS-maatregel heeft beoordeeld? In hoeverre komen dit soort personele unies in de rechtspraak voor en acht u die wenselijk? </vraag>
      <vraag nummer="4" voetnoot="2">Hoe verklaart u dat Noltes op 16 juni 2000 in een getuigenverhoor voor de rechtbank Groningen verklaard heeft dat hij nooit betrokken is geweest bij enig overleg over Dirk de V. vanuit Amsterdam en dat hij van de beschikking <voetnoot nummer="2"/>van de rechtbank Amsterdam niets afwist? Waarom is de hulpverlener niet eerst gehoord, voordat hij werd aangewezen? Welke instantie behoort ervoor te zorgen dat een in de beschikking aangewezen hulpverlener goed geïnformeerd wordt? Waarom is dat niet gebeurd? </vraag>
      <vraag nummer="5">In hoeverre kan en mag de geheimhoudingsverplichting in de relatie hulpverlener–patiënt het melding maken van overtredingen van de voorwaarden uit de beschikking van de rechtbank belemmeren? </vraag>
      <vraag nummer="6">Op basis van welke wettelijke bevoegdheid mogen het OM, het CAD Drenthe en het Ministerie de heldere voorwaarden, die de rechtbank in bovenvermelde beschikking heeft gesteld, interpreteren en in afwijking van die voorwaarden (geen alcohol of drugsgebruik, geen strafbare feiten plegen) besluiten toch niet in te grijpen? Wordt zo niet het gezag van beslissingen van de onafhankelijke rechter ondergraven? Welke instantie is er nu verantwoordelijk voor dat er niet is ingegrepen en dat Dirk de V. Tjirk van Wijk om het leven heeft gebracht? </vraag>
      <vraag nummer="7" voetnoot="1 2">Deelt u het oordeel dat er alle aanleiding is dat de Staat der Nederlanden in deze zaak aansprakelijkheid erkent en de nabestaanden van Tjirk van Wijk een redelijke schadevergoeding uitbetaalt? CAD = Consultatiebureau voor Alcohol en Drugs <voetnoot nummer="1"/>Zie ook Aanhangsel Handelingen nr. 527, vergaderjaar 2000–2001. <voetnoot nummer="2"/>In de beschikking van de rechtbank Amsterdam (13.014.512/96) van 28 juni 1999 wordt de verpleging van overheidswege beëindigd onder de voorwaarde dat Dirk de V. zijn medewerking zal verlenen aan het begeleidingscontact met psychotherapeut H.G. Noltes en diens aanwijzingen zal opvolgen. Antwoord van minister Korthals (Justitie). (Ontvangen 25 april 2001). Zie ook Aanhangsel Handelingen nr. 975, vergaderjaar 2000–2001 </vraag>
      <vraag nummer="1">Tijdens de behandeling van de vordering tot verlenging van de TBS van Dirk de V. op 12 april 1999, heeft de deskundige van het F.S. Meijers Instituut verklaard dat de TBS-kliniek Oldenkotte niet bereid was Dirk de V. in het kader van een resocialisatieplan op te nemen. Zowel het Openbaar Ministerie als de rechtbank waren derhalve van die afwijzing op de hoogte. De behandelend officier van justitie kan zich voorts herinneren dat ook de brief van TBS-kliniek De Kijvelanden tijdens de behandeling van de verlengingsvordering aan de orde is geweest, zodat geconcludeerd kan worden dat de rechtbank ook van die afwijzing op de hoogte was. </vraag>
      <vraag nummer="2">Uit het verlengingsadvies van 19 februari 1999 blijkt dat het Dr. F.S. Meijers Instituut van opvatting was, dat delictgevaarlijkheid niet onmiddellijk en dreigend aanwezig was. Betrokkene vertoonde zelfinzicht in zijn problematiek. Hij werd stabiel geacht en was bereid medicijnen te gebruiken als ondersteuning van zijn behandeling. De kans van slagen werd voldoende groot geacht om betrokkene op een goede manier, geleidelijk en met begeleiding, onder andere van de Reclassering, naar de maatschappij te laten terugkeren. In het verlengingsadvies werd geadviseerd betrokkene eerst toe te wijzen aan een kliniek, die een resocialisatietraject met hem zou inzetten. Tevens werd door het Dr. F.S. Meijers Instituut geadviseerd de terbeschikkingstelling te verlengen voor de duur van een jaar. Deze aanpak werd onderschreven door de TBS-kliniek De Kijvelanden. Deze kliniek deelde de mening van het Dr. F.S. Meijers Instituut dat het niet zinvol was betrokkene opnieuw ter behandeling in een TBS-kliniek op te nemen, maar gaf tegelijk aan zelf geen mogelijkheid te zien betrokkene in het kader van een resocialisatietraject op te nemen. Ook de afdeling Reclassering van het CAD Drenthe onderschreef in haar advies van 28 juni 1999 een gefaseerde resocialisatie, te starten met een opname in het Forensisch Psychiatrisch Centrum Veldzicht of een vergelijkbaar instituut. In verband met deze voorkeur voor het toewerken naar een resocialisatietraject kan worden vermeld, dat bij een psychiatrische stoornis als gediagnostiseerd bij Dirk de V. volgens recente inzichten in het algemeen een ambulante therapie geïndiceerd is, onder voorwaarde van voldoende toezicht. Patiënten met een dergelijke stoornis kunnen namelijk door een langdurige klinische behandeling juist minder goed gaan functioneren en daardoor zelf gevaarlijker worden. In de antwoorden op de vragen van 13 november 2000 is vermeld, dat voor de afdeling waarop betrokkene in Veldzicht zou kunnen worden geplaatst rekening moest worden gehouden met een wachttijd van twee jaar, waardoor opname in Veldzicht niet haalbaar was. </vraag>
      <vraag nummer="3">Niet de voorzitter van de Centrale Raad voor Strafrechttoepassing (CRS) maar de voorzitter van een beroepscommissie uit de CRS was betrokken bij zowel een beroep van Dirk de V. inzake de passantentermijn als de beoordeling, in de hoedanigheid van voorzitter van de raadkamer van de rechtbank, van de vordering tot verlenging van de TBS-maatregel. In de wet is het aantal absolute onverenigbaarheden zo beperkt mogelijk gehouden. Volgens artikel 44, eerste lid van de Wet rechtspositie rechterlijke ambtenaren, kunnen rechterlijke ambtenaren – met uitzondering van de plaatsvervangers – en rechterlijke ambtenaren in opleiding gedurende de binnenstage, niet tevens advocaat, procureur of notaris zijn dan wel anderszins van het verlenen van rechtskundige bijstand een beroep maken. Daarnaast kunnen er relatieve onverenigbaarheden voorkomen. Dit houdt in dat het gelijktijdig of achtereenvolgens uitoefenen van bepaalde functies in een bepaalde zaak niet gewenst is, omdat daardoor de schijn van partijdigheid bij de justitiabele kan worden opgeroepen. Ook het geven van een oordeel in een bepaalde zaak en het vervolgens betrokken worden bij het geven van een oordeel in een andere zaak over dezelfde betrokkene, kan onder omstandigheden minder gewenst zijn. Wat betreft de vraag in hoeverre dit soort «personele unies» in de rechtspraak voorkomen moet ik mededelen dat mij dit onbekend is. De samenstelling van de kamers is een zaak van de rechterlijke macht. Ten aanzien van de vraag over de onwenselijkheid van de genoemde achtereenvolgende betrokkenheid van een rechter wijs ik op het volgende. In de onderhavige zaak was de bemoeienis van de betrokken rechter in het kader van de beroepsprocedure over de verlenging van de passantentermijn slechts beperkt tot een toetsing op formele gronden, in het verlengde van een eerdere beslissing door een andere beroepscommissie uit de CRS, eveneens op formele gronden. </vraag>
      <vraag nummer="4">Tijdens de behandeling van de vordering tot verlenging van de TBS van Dirk de V. op 28 juni 1999 heeft het hoofd van de afdeling Reclassering van het CAD Drenthe als beëdigd deskundige verklaard dat de heer H.G. Noltes, psychotherapeut, bereid was het begeleidingscontact aan te gaan. Er was derhalve geen aanleiding de heer Noltes te horen. Mij is gebleken dat de heer H.G. Noltes weliswaar niet op de hoogte is geweest van de beschikking van de rechtbank Amsterdam, maar uit het proces-verbaal van het getuigenverhoor voor de rechter-commissaris van 16 juni 2000 komt naar voren dat de heer Noltes op de hoogte was van het feit dat het CAD Drenthe belast was met het toezicht op de naleving van de voorwaarden. Wat betreft de vraag naar het informeren van een in een beschikking aangewezen hulpverlener (de «deskundige begeleider») van artikel 38a, eerste lid, Wetboek van Strafrecht) merk ik het volgende op. De rechtbank heeft naast de opdracht aan Dirk de V. zich onder toezicht te stellen van de afdeling Reclassering van het CAD Drenthe en zich te houden aan de aanwijzingen van deze organisatie, eveneens bepaald dat Dirk de V. zijn medewerking diende te verlenen aan het begeleidingscontact met een psychotherapeut, de heer H.G. Noltes, en dat hij diens aanwijzingen moest opvolgen. Mij is niet gebleken dat een concrete invulling van deze laatste voorwaarde ter terechtzitting aan de orde is geweest. Naar aanleiding van het debat in de Kamer bij de behandeling van de Justitiebegroting voor het jaar 2000 over de problematiek van pedoseksuele delinquenten heb ik de ambtelijke werkgroep «Intensief reclasseringstoezicht» ingesteld. Deze werkgroep heeft de opdracht – kort gezegd – verbetervoorstellen te doen die met name zijn gericht op de uitvoeringspraktijk van de voorwaardelijke beëindiging van de TBS-verpleging. Daarbij wordt niet alleen gekeken naar de invulling van de begeleiding en het toezicht, maar ook naar de afstemming tussen alle betrokken partijen. Door de betrokkenheid van de Reclassering en het Openbaar Ministerie bij de activiteiten van deze werkgroep zullen overigens al op korte termijn verbeteringen in de onderlinge afstemming worden aangebracht. De werkgroep zal voor de zomer 2001 rapporteren, waarna ik de Kamer zal informeren over mijn standpunt. Op voorhand ben ik van mening dat er in elk geval sprake moet zijn van een concreet en eenduidig begeleidingsplan, met een centrale regie op de wijze waarop de begeleiding en het toezicht vorm dienen te krijgen, voordat de (eind)beschikking wordt gegeven. Door vanaf het begin een zo groot mogelijke duidelijkheid te verschaffen over enerzijds de risico’s (risicotaxatie) en anderzijds de haalbaarheid van de begeleiding (risico management) kan worden voorkomen dat de Reclassering en de eventuele deskundige begeleider in een positie komen te verkeren waarin zij hun verantwoordelijkheid voor een veilige tenuitvoerlegging van de TBS in de maatschappij moeilijk kunnen waarmaken. </vraag>
      <vraag nummer="5" voetnoot="1">Het vraagstuk van de geheimhoudingsplicht in relatie tot het melden van een overtreding van de voorwaarden is zodanig complex, dat in dit bestek onvoldoende recht kan worden gedaan aan alle nuances. In grote lijnen kan echter wel het volgende worden gesteld, waarbij onderscheid moet worden gemaakt tussen een hulpverlenings- of begeleidingscontact binnen dan wel buiten een justitieel kader. Binnen een justitieel kader gelden de volgende uitgangspunten. De voorwaarden die door de rechtbank aan een veroordeelde worden opgelegd, zijn tevens de randvoorwaarden voor de begeleiding of behandeling. Dit wil zeggen dat die voorwaarden niet alleen moeten worden nagekomen door degene die begeleid of behandeld wordt, maar ook dat de begeleider of behandelaar zich in die voorwaarden moet kunnen vinden en na acceptatie dus tot uitgangspunt moet nemen. Dit is de essentie van een forensisch psychotherapeutische- of een forensisch psychiatrische behandeling. De voorwaarden dienen dan ook te zijn opgesteld in gedragsvoorschriften (doen en nalaten), zodat duidelijk is welke gedraging (on)acceptabel is. Niet alleen voor de veroordeelde, maar ook voor de begeleider/behandelaar is dat gedragsvoorschrift dus het toetsingscriterium. De begeleider/behandelaar dient zich daarom steeds af te vragen of het ongewenste gedrag dreigt op te treden, en moet daar dan melding van maken bij het Openbaar Ministerie, de toezichthouder op de naleving van de gedragsvoorwaarden. De geheimhoudingsplicht kan derhalve in deze context geen belemmering vormen. Dit houdt ook in dat indien een behandelaar een zaak met de daarbij door de rechter gestelde voorwaarden accepteert, hij zich verplicht aan de daaraan verbonden rapportage te voldoen. Buiten een justitiële kader is er weliswaar geen absolute geheimhoudingsplicht, maar de omstandigheden waaronder daarvan mag worden afgeweken zijn strikt omschreven. In de diverse beroepscodes is doorbreking van de geheimhoudingsplicht alleen geoorloofd wanneer er op die wijze «direct gevaar voor personen» (Nederlands Instituut van Psychologen, 1994), dan wel «aanwijsbare en ernstige schade en/of gevaar» (Beroepscode voor Psychotherapeuten, 1989), of «ernstige schade» (Richtlijnen inzake het omgaan met medische gegevens, Koninklijke Nederlandse Maatschappij ter bevordering van de Geneeskunde, 1995) wordt voorkomen. <voetnoot nummer="1"/>Opmerking verdient dat in de praktijk soms helaas pas achteraf kan worden geconcludeerd of de gedragsmatige signalen duidden op naderend concreet en ernstig gevaar. </vraag>
      <vraag nummer="6">Ingevolge artikel 509j, eerste lid van het Wetboek van Strafvordering, in samenhang met artikel 38k van het Wetboek van Strafrecht, kan het Openbaar Ministerie, wanneer het van oordeel is dat een last tot hervatting van de verpleging moet worden gegeven, een vordering daartoe indienen bij de rechtbank. Hieruit blijkt dat het Openbaar Ministerie een wettelijke beoordelingsruimte heeft wanneer de voorwaarden die aan een voorwaardelijke beëindiging van de TBS-verpleging zijn gesteld door de terbeschikkinggestelde worden overtreden. Nu het Openbaar Ministerie de bevoegdheid heeft een vordering tot hervatting van de dwangverpleging in te dienen en daarvan in onderhavige zaak geen gebruik heeft gemaakt, is het Openbaar Ministerie er (dus) uiteindelijk verantwoordelijk voor dat de verpleging niet is hervat. Ik ben echter van oordeel dat het Openbaar Ministerie, gezien de informatie die het van het CAD Drenthe ontving omtrent het overtreden van de voorwaarden (zie ook de beantwoording van uw vraag 9 van 13 november 2000), op dat moment tot het oordeel heeft kunnen komen dat in deze zaak de verpleging niet diende te worden hervat. Los van de onderhavige casus, merk ik meer in het algemeen op dat ook de met het toezicht en begeleiding belaste Reclasseringsorganisatie en de eventueel betrokken deskundige begeleider binnen de door de rechter gestelde randvoorwaarden een zekere eigen beslissingsruimte dienen te hebben. Wanneer die ruimte er niet zou zijn, zou de zittende magistratuur belast worden met allerlei uitvoeringskwesties die tot de competentie van de ingeschakelde professionele organisaties en deskundigen behoren. Een reïntegratietraject gaat immers onvermijdelijk gepaard met vallen en opstaan. Het is juist aan de Reclassering, de deskundige begeleider en uiteindelijk het Openbaar Ministerie om te beoordelen of er sprake is van een zodanige schending van de voorwaarden, dat voortzetting van de tenuitvoerlegging van de voorwaardelijke beëindiging van de verpleging niet langer verantwoord dan wel in strijd met de gestelde voorwaarden moet worden geacht. Bij een juiste afweging van alle belangen en omstandigheden binnen de context van het vonnis, is er geen sprake van het ondergraven van de rechterlijke beslissing. In mijn antwoord op vraag 4 gaf ik al aan hoe nauw de organisatie van de tenuitvoerlegging van de beëindiging onder voorwaarden van de TBS-verpleging luistert. Van begin af aan moet volstrekt duidelijk zijn wat de voorwaarden inhouden en vooral of ze in de praktijk ook haalbaar zijn, zodat de risico’s beheersbaar blijven. Met name alcohol en druggebruik dienen daarbij een belangrijk aandachtspunt te zijn. De keten van besluitvorming en uitvoering, vanaf het adviseren van de rechter en het door hem opleggen van de voorwaarden tot en met de tenuitvoerlegging, vergt zeer nauwe afstemming. Het is in dit licht bezien dan ook niet mogelijk om één organisatie in het bijzonder verantwoordelijk te stellen voor de zo afschuwelijke afloop in deze casus. Voorop staat dat allereerst betrokkene zelf verantwoordelijk is voor de naleving van de voorwaarden. Gewoonlijk is het de met het toezicht en begeleiding belaste Reclasseringsorganisatie die in de dagelijkse praktijk de verantwoordelijkheid draagt om te controleren of betrokkene zich aan de voorwaarden houdt. Maar van de Reclassering kan niet worden gevergd dat zij 24 uur per etmaal toezicht houdt op het doen en laten van een onder voorwaarden in de maatschappij verblijvende TBS-gestelde. Daarom streeft de Reclassering er ook naar een «steunstructuur» rondom de veroordeelde op te bouwen, door het inschakelen van een netwerk van instellingen en personen. Maar ook dan is permanent toezicht in de maatschappij niet mogelijk. Het komt daarom vooral aan op een goede voorbereiding tijdens de klinische fase en een deugdelijke en vooral ook realistische advisering aan de rechter over de (on)mogelijkheden van de voorwaardelijke beëindiging van de TBS-verpleging in het concrete geval, en de goede inschatting door de rechter van de risico’s. Gelet op de grondslag van de TBS-maatregel dient daarbij vanzelfsprekend de veiligheid van de maatschappij steeds voorop te staan. </vraag>
      <vraag nummer="7">De nabestaanden van het slachtoffer hebben inmiddels een bodemprocedure aangespannen tegen onder andere de Staat met een vordering tot schadevergoeding. Nu de zaak onder de rechter is, onthoud ik mij van uitspraken over aansprakelijkheid van de Staat en </vraag>
      <noten afkomstig="vraag"/>
   </vragen>
   <antwoorden aantal="0">
      <noten afkomstig="antwoord">
         <noot nummer="1">In verband met de geheimhoudingsplicht zijn ook de Wet Beroepen Individuele Gezondheidszorg en de Wet op de Geneeskundige Behandelings Overeenkomst van belang</noot>
      </noten>
   </antwoorden>
</kvr>
