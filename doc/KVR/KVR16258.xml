<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Timmermans (beiden PvdA) aan de ministers van Financiën en van Economische Zaken over de uitlatingen van president Wellink van de Nederlandsche Bank over de euro. (Ingezonden 13 augustus 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16258
</item>
         <item attribuut="Inhoud">Volgens de heer Wellink, president van de Nederlandse Bank, heeft de invoering van euro een prijsopdrijvend effect gehad dat tweemaal zo hoog is dan eerder verwacht. Daarnaast blijkt eenderde van de Nederlanders nog moeite te hebben met het gebruik van de euro.</item>
         <item attribuut="Rubriek">Consument (Consumentenprijzen) Geld (Munten en bankbiljetten)</item>
         <item attribuut="Trefwoorden">EMS Prijzen Valuta</item>
         <item attribuut="Vindplaats">Kamervragen met antwoord 2001-2002, nr. 1661, Tweede Kamer</item>
         <item attribuut="Vraagnr_bij_indiening">2010213690</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2002-09-12</item>
         <item attribuut="Datum_indiening">2002-08-13</item>
         <item attribuut="Document-id">KVR16258</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3529" allpagenumbers="3529 3530" vetnummer="2010213690" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16258" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1661" onderwerp="" indiendatum="2002-08-13">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de ministers van Financiën en van Economische Zaken</vraagt-aan>
      </vraagdata>
      <antwoorddata antwoorddatum="12 september 2002), zie ook Aanhangsel Handelingen nr. 1622, vergaderjaar 2001–2002">
         <antwoorder functie="minister" ministerie="Financiën">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Deelt u de analyse van de heer Wellink dat de invoering van de Euro een prijsopdrijvend effect heeft gehad dat tweemaal zo hoog is dan eerder verwacht? <voetnoot nummer="1"/>Bedraagt dit effect inmiddels bijna 1,5%? </vraag>
      <vraag nummer="2">Zo ja, sinds wanneer zijn deze cijfers bekend en waarom zijn zij niet eerder aan de Tweede Kamer gemeld, mede gelet op de vele discussies die hierover in het verleden met de minister van Financiën zijn gevoerd? </vraag>
      <vraag nummer="3">Geeft deze verdubbeling ten opzichte van de eerdere verwachtingen geen aanleiding tot specifieke maatregelen, bijvoorbeeld in de sfeer van prijscompensatie? Gaat u ook uitvoering geven aan de suggestie om specifieke afspraken over een prijzenstop met sectoren zoals de horeca te maken, bijvoorbeeld door de invoering van een actiesticker met de tekst «Ik verhoog mijn prijzen niet» te plaatsen bij horecagelegenheden. </vraag>
      <vraag nummer="4">Nu blijkens de uitlatingen van de heer Wellink nog een derde van de Nederlanders moeite ondervindt met het gebruik van de euro, dient de overheid dan niet haar voorlichtingscampagne te intensiveren of van nieuwe impulsen te voorzien? </vraag>
      <vraag nummer="5">Zo ja, kunt u de Kamer dan op korte termijn informeren welke maatregelen u zult nemen om ervoor te zorgen dat een snellere gewenning van alle inwoners van ons land aan de euro tot stand wordt gebracht? </vraag>
      <noten afkomstig="vraag">
         <noot nummer="1" datum="2002-08-9" bron="Nova">Nova, 9 augustus 2002</noot>
      </noten>
   </vragen>
   <antwoorden aantal="5">
      <antwoord nummer="1">In het DNB-onderzoek, waar de heer Wellink naar verwees, wordt geschat dat de invoering van de euro heeft geleid tot een stijging van de detailhandelsprijzen met 1,4%-punt en een stijging van de inflatie met 0,6%-punt. DNB heeft getracht het euro-effect te meten via een enquêteonderzoek onder detaillisten (gehouden in juni). De invoering van de euro heeft tot prijsstijgingen geleid omdat ondernemingen een deel van de gemaakte kosten in verband met deze invoering in de prijzen hebben doorberekend. Daarnaast hebben sommige ondernemers de introductie van de euro aangegrepen om prijsaanpassingen door te voeren. Hoewel dit het geval is, zijn twee kanttekeningen op hun plaats. In de eerste plaats moet erop worden gewezen dat de hoofdoorzaak van de relatief hoge inflatie in Nederland gelegen is in de snel stijgende arbeidskosten. Ten tweede blijkt de door mensen ervaren inflatie dit jaar veel hoger te zijn dan de feitelijke prijsstijging. Hierbij speelt een rol dat de dagelijkse boodschappen meer in prijs zijn gestegen dan het totale pakket aan consumptiegoederen en diensten en dat men vanwege de komst van de nieuwe munt – nog geen juist beeld van de prijzen heeft. Voor de toekomstige inflatie is van belang dat de kosten in verband met de invoering van de euro de prijzen slechts tijdelijk verhogen. Als dit effect uit de prijzen wegvalt, komt de inflatie lager uit. De komst van de euro maakt het bovendien gemakkelijker om de prijzen van goederen en diensten in Europa te vergelijken. Hiervan mag een drukkend effect op de prijzen in het eurogebied worden verwacht. Het CPB heeft berekend dat ook de uitvoering van het Strategisch Akkoord in de komende jaren zal leiden tot een afname van de inflatie. </antwoord>
      <antwoord nummer="2">De uitlatingen van de heer Wellink waren gebaseerd op een nog niet naar buiten gebracht onderzoek. De resultaten zijn op dinsdag 13 augustus officieel gepubliceerd. Het kabinet heeft de Tweede Kamer daarom niet eerder kunnen informeren. </antwoord>
      <antwoord nummer="3">Voor zover de introductie van de euro heeft bijgedragen aan de inflatie, is dit effect verdisconteerd in de ramingen van het CPB. De koopkracht ontwikkelt zich dit jaar voor de meeste Nederlanders gunstig. Er is dan ook geen enkele aanleiding voor inkomenscompensatie in verband met een mogelijk euro-effect. Inkomenscompensatie in verband met een mogelijk euro-effect – waarvoor overigens werkgevers en werknemers primair verantwoordelijk zijn – is bovendien ongewenst. De ongunstige economische ontwikkeling en de stijgende werkloosheid vragen juist om een snelle, neerwaartse aanpassing van de contractloonstijging. Loonafspraken zijn te lang mede gebaseerd op de hoge inflatie uit het verleden en hebben daarmee bijgedragen aan de huidige economische problemen. Een prijsmaatregel van overheidswege zou een ongewenste ingreep in de werking van de markteconomie zijn. Concurrentie tussen ondernemingen moet ervoor zorgen dat bedrijven geen prijsverhogingen doorvoeren waarvoor geen economische grond bestaat. In dit verband is relevant dat het DNB-onderzoek óók uitwees dat bovengemiddelde prijsverhogingen een duidelijk negatief effect op het verkoopvolume hebben gehad. Ik juich het toe indien ondernemingen er vrijwillig toe overgaan hun prijzen te bevriezen en dat via stickers of advertenties bekend maken aan het publiek. Zo hebben de Consumentenbond en Koninklijke Horeca Nederland horecaondernemers, die misbruik hebben gemaakt van de invoering van de euro, opgeroepen hun prijsstelling te heroverwegen. </antwoord>
      <antwoord nummer="4">Er is geen reden om de voorlichtingscampagne van nieuwe impulsen te voorzien. De voorlichtingscampagne van het Nationaal Forum voor de introductie van de Euro heeft ervoor gezorgd dat de Nederlandse bevolking goed geïnformeerd is over de introductie en het gebruik van de euro. Dat desondanks een derde van de Nederlanders nog moeite ondervindt met het gebruik van de euro mag geen verbazing wekken. Consumenten baseren zich bij hun aankopen op eerdere ervaringen met het kopen van goederen en diensten en vergelijken de prijzen in de tijd. Dit referentiekader is door de invoering van de euro teniet gedaan. Vanaf 1 januari moet dit referentiekader opnieuw opgebouwd worden en alleen op termijn zal de Nederlandse consument volledig gewend raken aan de euro. </antwoord>
      <antwoord nummer="5">Zie het antwoord op vraag A4. </antwoord>
      <noten afkomstig="antwoord"/>
   </antwoorden>
</kvr>
