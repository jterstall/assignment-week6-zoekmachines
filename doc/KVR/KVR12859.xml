<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Justitie en van Volksgezondheid, Welzijn en Sport over het te vondeling leggen van baby's. (Ingezonden 22 november 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12859
</item>
         <item attribuut="Inhoud">Vragen over het te vondeling leggen van kinderen en de registratie hiervan. (NCRV-radio 5, 17 november 2000).</item>
         <item attribuut="Rubriek">Welzijn (Jeugdigen) Welzijn (Vrouwen)</item>
         <item attribuut="Trefwoorden">Jeugdigen Vrouwen</item>
         <item attribuut="Vindplaats">Kamervragen met antwoord 2000-2001, nr. 465, Tweede Kamer</item>
         <item attribuut="Vraagnr_bij_indiening">2000102600</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2000-12-29</item>
         <item attribuut="Datum_indiening">2000-11-22</item>
         <item attribuut="Document-id">KVR12859</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="963" allpagenumbers="963 964" vetnummer="2000102600" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12859" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="465" onderwerp="" indiendatum="2000-11-22">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-12-29">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de radio-uitzending <voetnoot nummer="1"/>waarin de problematiek van het te vondeling leggen van baby’s aan de orde is gesteld? </vraag>
      <vraag nummer="2">Hoe beoordeelt u het feit dat sinds 1994 niet meer – centraal – wordt bijgehouden hoe vaak en onder welke omstandigheden zich een dergelijke situatie voordoet? Bestaan er desondanks indicaties hieromtrent? </vraag>
      <vraag nummer="3">Bent u van mening dat het wenselijk zou zijn een registratie bij te houden van het aantal kinderen dat te vondeling wordt gelegd? Zo ja, welke maatregelen bent u bereid hiertoe te nemen? Zo neen, waarom niet? </vraag>
      <vraag nummer="4">Bent u bereid een voorziening te treffen welke vrouwen die – vaak uit wanhoop – hun baby te vondeling (willen) leggen, aangezien ze zich niet in staat achten de zorg voor hun kind op zich te nemen? </vraag>
      <vraag nummer="5">Ziet u een eventuele rol weggelegd voor de FIOM-huizen/ Vrouwenopvang, zowel voor de hulp gedurende de zwangerschapsperiode, als bij het treffen van een eventuele voorziening voor het redden van deze kinderen? </vraag>
      <vraag nummer="6">Bent u er tevens van op de hoogte dat het aantal secties, verricht op kinderen tussen 0 en 2 jaar – door het gerechtelijk laboratorium – de afgelopen vijf jaar bijna is verdubbeld? Zo ja, is hiervoor een verklaring te geven? </vraag>
      <vraag nummer="7">Bent u ervan op de hoogte dat niet alle secties worden verricht door het laboratorium in Rijswijk, maar dat dit ook geschiedt in ziekenhuizen? Zo ja, is de omvang hiervan bekend? Zo neen, acht u het wenselijk dat ook hiervan een registratie wordt bijgehouden? </vraag>
      <vraag nummer="8">Wat is uw oordeel over de initiatieven in Antwerpen, Frankfurt en Berlijn waarbij gebruik kan worden gemaakt van een «vondelingenluikje»? </vraag>
      <noten afkomstig="vraag">
         <noot nummer="1" datum="2000-11-17" bron="NCRV-radio 5">NCRV-radio 5, 17 november 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">Uit navraag bij, onder andere, de Raad voor de Kinderbescherming is mij gebleken dat het te vondeling leggen van baby’s slechts sporadisch voorkomt. Uit een inventarisatie die enkele jaren geleden is gehouden wordt een schatting gemaakt van 4 à 5 maal per jaar. In uitzonderlijke gevallen overlijdt de baby als gevolg van het te vondeling leggen of was de baby reeds overleden op het moment van te vondeling leggen. In een dergelijk geval zal uiteraard altijd een strafrechtelijk onderzoek worden gestart. Uit ervaring van de Raad is bekend dat het slechts eens in de zoveel jaar voorkomt dat als gevolg van het te vondeling leggen de Raad wordt ingeschakeld om te voorzien in de voorlopige voogdij over het kind. Dit betekent dat in de meeste gevallen de moeder wordt opgespoord. Een centrale registratie acht ik gelet op het sporadisch karakter van te vondeling leggen dan ook niet opportuun. </antwoord>
      <antwoord nummer="4 en 5">Nederland kent verschillende voorzieningen voor hulp aan (jonge) meisjes en vrouwen die ongewenst zwanger zijn, zoals de FROM-huizen, de vrouwenopvang, de VBOK en de ambulante FROM. Zij geven informatie, advies en ondersteuning bij het maken van een keuze over voortzetting van de zwangerschap. De opvanghuizen bieden daarnaast tijdens en na de zwangerschap onderdak en hulp. De hulp kan bestaan uit begeleiding in de beslissing over al dan niet afstand doen van het kind, het opbouwen van een sociaal netwerk voor het moment dat moeder en kind weer zelfstandig gaan leven, begrip kweken bij de familie, ondersteuning bij de opvoeding en het scheppen van toekomstperspectieven voor de (vaak jonge) moeders. Hoewel de mogelijkheden van anticonceptie sinds de jaren zeventig sterk zijn toegenomen, is er dus nog steeds een hulpverleningsaanbod voor deze meisjes en vrouwen waar ook goed gebruik van wordt gemaakt. Bij het te vondeling leggen van een baby zou het volgens de deskundigen vooral kunnen gaan om vaak jonge meisjes die het feit van de zwangerschap ontkennen of verdringen vanwege hun sociaal-culturele en/of sociaal-economische achtergrond. Ook voor deze moeders is er, indien de politie hen opspoort, een hulpaanbod. De ambulante FROM heeft hiervoor een protocol opgesteld. Op dit moment werkt deze instelling met de Raad voor de Kinderbescherming aan het opstellen van een gezamenlijk protocol. </antwoord>
      <antwoord nummer="6">In het Nederlands Forensisch Instituut (NFR) vertoont het aantal secties op jaarbasis reeds jarenlang een stabiel beeld met slechts geringe fluctuaties. Gemiddeld worden jaarlijks tussen de 500 en 600 secties verricht. Het aantal secties dat is verricht op kinderen in de leeftijdsgroep van 0 tot 2 jaar vertoont het volgende beeld: Jaar 1990 t/m 1994 1995 1996 1997 1998 1999 2000 tot 1-12 Aantal Gemiddeld 16 11 18 18 18 21 18 In 1995 valt een incidentele uitschieter naar beneden te constateren. Hiervoor is geen verklaring gevonden. Voor de overige jaren vertonen de getallen een beeld waarin zich geen bijzondere afwijkingen voordoen ten opzichte van de overige secties in het NFI. Van een groei in het aantal secties naar een verdubbeling over de afgelopen vijf jaar is derhalve geen sprake. </antwoord>
      <antwoord nummer="7">Voor een goed begrip is het noodzakelijk dat onderscheid wordt gemaakt in gerechtelijke secties en medische secties. Gerechtelijke secties worden opgedragen door het openbaar ministerie of de rechter bij (vermoeden van) niet natuurlijk overlijden met het doel de doodsoorzaak vast te stellen en onderzoek te doen naar de toedracht van het overlijden. Deze secties worden uitgevoerd door de pathologen van het NFR. De in het antwoord op vraag 6 gegeven getallen betreffen alle gerechtelijke secties. Medische secties worden uitgevoerd in opdracht van de behandelend arts op verzoek van of met instemming van de familie dan wel, onder omstandigheden, met instemming van de patiënt zelf. Deze secties worden uitgevoerd nadat een verklaring van natuurlijk overlijden is afgegeven. Bij kinderen betreft het veelal ziekelijke afwijkingen (zoals hart- of hersenafwijkingen) als gevolg waarvan het kind komt te overlijden. Ook kunnen secties worden verricht na chirurgische behandeling, waarbij de sectie een evaluatieve functie heeft. Medische secties worden geregistreerd bij het Pathologisch Anatomisch Landelijk Geautomatiseerd Archief (PALGA) te Utrecht waarbij nagenoeg alle Nederlandse ziekenhuizen aangesloten zijn. Het aantal verrichte secties op 0-jarigen was volgens deze registratie als volgt: 1990 1995 1998 1999 2000 (t/m 11-12) 1489 1496 1368 1332 1033* * de opgave door ziekenhuizen aan het PALGA gebeurt vaak met enige vertraging. Dit verklaart he lagere cijfer voor 2000. </antwoord>
      <antwoord nummer="8">Een «vondelingenluikje» zoals dat in enkele buitenlandse steden is ingesteld, zou kunnen dienen als een signaal dat er hulp is voor de moeders die waarschijnlijk gedurende hun zwangerschap dat feit hebben ontkend of verdrongen. Anderzijds blijkt dat ook vrouwen uit deze groep op dit moment wel door voorzieningen zoals de opvanghuizen, worden bereikt. Tijdens hun verblijf om in eerste instantie andere redenen, bijvoorbeeld huiselijk geweld, blijkt dan dat zij zwanger zijn. De ambulante FROM heeft de situatie en de opvattingen in andere landen verkend. Over het algemeen bestaan er bezwaren tegen de anonimiteit van de procedure die (een toename van) onverantwoord handelen zou kunnen oproepen. Dit zou er mede toe kunnen leiden dat het percentage adoptiekinderen dat zijn biologische ouder(s) niet kan achterhalen, toeneemt. </antwoord>
      <noten afkomstig="antwoord"/>
   </antwoorden>
</kvr>
