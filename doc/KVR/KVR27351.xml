<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Fritsma en Wilders (beiden PVV) aan de ministers van Justitie en voor Integratie, Jeugdbescherming, Preventie en Reclassering over de toename van het aantal allochtonen in Nederland. (Ingezonden 10 januari 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27351
</item>
         <item attribuut="Inhoud">Vragen naar aanleiding van een bericht op de website www.elsevier.nl van 8 januari 2007 waar gemeld wordt dat volgens het CBS in het jaar 2050 eenderde van de bevolking allochtoon zal zijn. Gevraagd wordt onder andere om een immigratiestop van ten minste vijf jaar.</item>
         <item attribuut="Rubriek">Welzijn (Minderheden)</item>
         <item attribuut="Trefwoorden">Bevolking Minderheden</item>
         <item attribuut="Vindplaats">Kamervragen met antwoord 2006-2007, nr. 840, Tweede Kamer</item>
         <item attribuut="Vraagnr_bij_indiening">2060705240</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">Fritsma</persoon>
            <persoon partij="PVV">Wilders</persoon>
         </item>
         <item attribuut="Datum_reaktie">2007-02-21</item>
         <item attribuut="Datum_indiening">2007-01-10</item>
         <item attribuut="Document-id">KVR27351</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1801" allpagenumbers="1801 1802" vetnummer="2060705240" code="0607tkkvr840" lopendefooter="Tweede Kamer, vergaderjaar 2006–2007, Aanhangsel" filenaam="KVR27351" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="840" onderwerp="" indiendatum="2007-01-10">
         <vrager partij="PVV" oorsprong="parlement">Fritsma</vrager>
         <vrager partij="PVV" oorsprong="parlement">Wilders</vrager>
         <vraagt-aan>de ministers van Justitie en voor Integratie, Jeugdbescherming, Preventie en Reclassering</vraagt-aan>
      </vraagdata>
      <antwoorddata antwoorddatum="21 februari 2007), zie ook Aanhangsel Handelingen nr. 743, vergaderjaar 2006–2007">
         <antwoorder functie="minister" ministerie="Integratie, Jeugdbescherming, Preventie en Reclassering">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van het bericht «In 2050 eenderde van bevolking allochtoon»? <voetnoot nummer="1"/>
      </vraag>
      <vraag nummer="2">Deelt u de mening dat de groei van het aandeel niet-westerse allochtonen in onze samenleving, gelet op de grote problemen die deze groep met zich meebrengt bijvoorbeeld op het gebied van criminaliteit, uitkeringsafhankelijkheid en integratie, ongewenst is? </vraag>
      <vraag nummer="3">Deelt u eveneens de mening dat de verwatering van onze eigen westerse cultuur, die het gevolg is van de toename van het aantal niet-westerse allochtonen, onacceptabel is? </vraag>
      <vraag nummer="4">Welke concrete maatregelen worden genomen om ervoor te zorgen dat mogelijke demografische problemen die Nederland te wachten staan worden afgewend? </vraag>
      <vraag nummer="5" voetnoot="1">Realiseert u het zich op grond van deze cijfers van het CBS <voetnoot nummer="1"/>dat een immigratiestop voor tenminste vijf jaar bittere noodzaak is? </vraag>
      <vraag nummer="6">Kunt u dat bovenstaande vragen vóór de behandeling van de Justitie-begroting beantwoorden? </vraag>
      <noten afkomstig="vraag">
         <noot nummer="1" datum="2006-01-8" bron="www.elsevier.nl">www.elsevier.nl, 8 januari 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Deze mening deel ik niet. Allereerst dient te worden opgemerkt dat het aangehaalde bericht niet geheel correct is. Het bericht refereert aan de jongste bevolkingsprognose van het CBS die op 19 december 2006 openbaar is gemaakt. Het CBS verwacht dat de Nederlandse bevolking in 2050 voor 29% zal bestaan uit allochtonen <voetnoot nummer="1"/>. Dat is ruim 4 procentpunten minder dan de eenderde die in het berichtcitaat in vraag 1 wordt genoemd. Vervolgens is het van belang om te bedenken dat in 2050 van de totale groep allochtonen 56% afkomstig zal zijn uit niet-westerse landen (thans is dit 55%). De overige 44% komt uit westerse landen (EU-landen, VS, Canada). De niet-westerse allochtonen zullen in 2050 16% van de totale bevolking vormen tegen 10% nu. Het aandeel van de westerse allochtonen zal in 2050 naar verwachting 13% bedragen. De groei van het aantal niet-westerse allochtonen is overigens voor driekwart het gevolg van een toename van het aantal in Nederland geboren kinderen van migranten. De resterende groei (een kwart) is het gevolg van immigratie. Daarbij groeien de zogeheten nieuwe etnische groepen (Irakezen, Iraniërs, Chinezen) sterker dan de «oude» groepen (Turken, Marokkanen, Surinamers, Antillianen en Arubanen). De groep niet-westerse allochtonen kenmerkt zich door grote diversiteit. De afstand tot de arbeidsmarkt en dus al dan niet uitkeringsafhankelijk zijn, deelname aan criminaliteit en de mate van integratie (aspecten waar de vraagstellers naar verwijzen) verschillen per etnische groep. De afstand tot de Nederlandse samenleving in sommige groepen wordt doelgericht aangepakt door middel van de inburgeringsverplichtingen die zijn vastgelegd in de Wet Inburgering Buitenland en de Wet inburgering. In sommige groepen zijn er bijzondere problemen. Die worden aangepakt met toegespitst beleid. Dit geldt bijvoorbeeld voor het verminderen van de overmatige betrokkenheid bij criminaliteit onder Marokkaanse jongeren en de Verwijs Index Antillianen. </antwoord>
      <antwoord nummer="3">Nee. Het is uitermate onwaarschijnlijk dat een toename van het aandeel van de niet-westerse bevolking met 6 procentpunten in 40 jaar (zie antwoord op vraag 2) zal leiden tot een substantiële «verwatering van onze eigen westerse cultuur». De cultuur van onze samenleving is dynamisch. Zij biedt mogelijkheden voor cultureel verschil en heeft het vermogen om flexibel en pragmatisch om te gaan met invloeden waarmee ze wordt geconfronteerd. Zo zag de westerse cultuur aan het begin van de vorige eeuw er anders uit dan in de jaren vijftig (denk bijvoorbeeld aan de vrouwenrechten, opvattingen over homoseksualiteit), en weer anders aan het eind van dezelfde eeuw, en over een aantal decennia zal ze er weer anders uitzien over een aantal decennia. Er is daarom geen sprake van «verwatering» maar van dynamiek en ontwikkeling. </antwoord>
      <antwoord nummer="4">Dit kabinet heeft zich ingezet voor beheersing van de immigratie en versterking van de integratie. Onder invloed van de verschillende maatregelen is de immigratie van niet-westerse allochtonen de afgelopen jaren sterk verminderd: van 69.000 in 2001 tot 36.000 in 2005. Op het gebied van de integratie is er een meer verplichtende aanpak tot stand gekomen (zie ook het antwoord op vraag 2). </antwoord>
      <antwoord nummer="5">Het kabinet stelt zich op het standpunt dat migratie beheersbaar moet zijn en blijven. De afgelopen jaren zijn diverse maatregelen genomen die effect hebben gehad. In antwoord op vraag 4 is al de teruggang in de immigratie van niet-westerse allochtonen genoemd. Daar kan nog aan worden toegevoegd dat het aantal asielverzoeken is verminderd van 43.560 in 2000 tot 12.350 in 2005. Dit beleid zal worden voortgezet. Voor een algehele migratiestop is gelet op het bovenstaande noch aanleiding noch ruimte gelet op internationale verdragen en mensenrechten. Gegeven de ontwikkeling van de Nederlandse economie ligt voor de komende jaren een selectieve stimulering van de immigratie meer voor de hand dan een immigratiestop. </antwoord>
      <antwoord nummer="6">Nee, de behandeling van Justitiebegroting vond in januari 2007 plaats. Zoals altijd, doen wij ons uiterste best vragen van uw Kamer op zo kort mogelijke termijn te beantwoorden. </antwoord>
      <noten afkomstig="antwoord">
         <noot nummer="1">Volgens de CBS-definitie zijn allochtonen personen van wie tenminste een van de ouders geboren is in het buitenland. Dit houdt in dat alleen personen die behoren tot de eerste of de tweede generatie tot de allochtonen worden gerekend</noot>
      </noten>
   </antwoorden>
</kvr>
