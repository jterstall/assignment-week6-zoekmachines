<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Verkeer en Waterstaat over de ontsporing van een ammoniaktrein bij Halfweg. (Ingezonden 4 februari 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19679
</item>
         <item attribuut="Inhoud">Vragen over de afwikkeling van de gevolgen van de ontsporing van een ammoniaktrein bij Halfweg op 17 juni 2003. Hierbij zou van alles zijn misgegaan.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Ongevallen Spoorwegen Vervoer gevaarlijke stoffen</item>
         <item attribuut="Vindplaats">Kamervragen met antwoord 2003-2004, nr. 1001, Tweede Kamer</item>
         <item attribuut="Vraagnr_bij_indiening">2030407650</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2004-03-05</item>
         <item attribuut="Datum_indiening">2004-02-04</item>
         <item attribuut="Document-id">KVR19679</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2123" allpagenumbers="2123 2124" vetnummer="2030407650" code="0304tkkvr1001" lopendefooter="Tweede Kamer, vergaderjaar 2003–2004, Aanhangsel" filenaam="KVR19679" issn-nummer="ISSN 0921 - 7398" uitgever="SduUitgevers ’s-Gravenhage 2004"/>
      <vraagdata vraagnummer="1001" onderwerp="" indiendatum="2004-02-4">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-03-5">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Kent uhet bericht dat bij de afwikkeling van gevolgen van de ontsporing van een ammoniaktrein bij Halfweg, op 17 juni 2003, van alles is misgegaan? <voetnoot nummer="1"/>
      </vraag>
      <vraag nummer="2">Kent ude rapporten van de Hulpverleningsdienst Kennemerland en de bedrijfsbrandweer van Corus, waaruit dit zou blijken? </vraag>
      <vraag nummer="3">Kunt u bevestigen dat er een scheur zat in de wagon, die in de nacht na het ongeval middels een noodtransport vervoerd is naar het Corus-terrein in IJmuiden? </vraag>
      <vraag nummer="4">Is deze scheur door de Inspectie Verkeer en Waterstaat ook vastgesteld? Zo ja, waarom heeft de Inspectie de wagon dan vrijgegeven voor het noodtransport? Zo neen, hoe kan dit mankement over het hoofd zijn gezien? </vraag>
      <vraag nummer="5">Klopt het dat, tegen de bedoeling in, vanaf Haarlem geen controle van het transport meer heeft plaatsgevonden? Zo ja, hoe heeft dit kunnen gebeuren? </vraag>
      <vraag nummer="6">Klopt het dat begeleiding van het transport door de woonwijken van Beverwijk en Velsen-Noord achterwege is gebleven? Zo ja, hoe heeft dit kunnen gebeuren? </vraag>
      <vraag nummer="7">Klopt het dat de bedrijfsbrandweer van Corus niet van het noodtransport op de hoogte is gesteld? Zo ja, waarom niet? </vraag>
      <vraag nummer="8">Klopt het dat het nog drie dagen geduurd heeft voordat de brandweer en burgemeester van Velsen op de hoogte werden gesteld van de lekkage, die bij het lossen van de wagon werd geconstateerd? Zo ja, waarom heeft dit zo lang geduurd? </vraag>
      <vraag nummer="9">Kunt u uitsluiten dat met de beslissing de wagon te transporteren en met het daadwerkelijke noodtransport er te grote risico’s zijn genomen? </vraag>
      <vraag nummer="10">Is het niet opmerkelijk dat uitgerekend de Inspectie Verkeer en Waterstaat onderzoek doet naar de toedracht van het ongeluk, terwijl zij ook betrokken is geweest bij de beslissing om de gescheurde wagon op transport te zetten? </vraag>
      <vraag nummer="11">Bent ubereid een onafhankelijke instantie als de Raad voor Transportveiligheid te vragen onderzoek te doen naar de toedracht van het ongeluk? </vraag>
      <vraag nummer="12">Kunt u aangeven welke gevolgen het lekken van de wagon zouhebben gehad, wanneer dit was gebeurd in bijvoorbeeld Haarlem, Beverwijk, Velsen of andere kernen? </vraag>
      <vraag nummer="13">Wat is uw algemene oordeel over de afhandeling van het ongeluk? </vraag>
      <noten afkomstig="vraag">
         <noot nummer="1" datum="2004-01-31" bron="Noord-Hollands Dagblad" titel="Communicatie rond noodtransport faalde">Noord-Hollands Dagblad, 31 januari 2004: «Communicatie rond noodtransport faalde»</noot>
      </noten>
   </vragen>
   <antwoorden aantal="13">
      <antwoord nummer="1">Ja. </antwoord>
      <antwoord nummer="2">Ik ken het rapport van de Hulpverleningsdienst Kennemerland: «Evaluatie Ontsporing ammoniakwagon Haarlemmerliede 17 juni 2003» van 8 juli 2003 en de notitie van de commandant van de vrijwillige brandweer van Corus Staal van 4 juli 2004 waarin afspraken zijn vastgelegd over de overbrenging van de betreffende ammoniakwagen. </antwoord>
      <antwoord nummer="3">Na het noodtransport van de betreffende wagen is tijdens het lossen in een dampretourleiding een scheurtje ontdekt, waarbij een geringe hoeveelheid ammoniak is vrijgekomen. De betreffende leiding was tijdens het vervoer van de ketelwagen niet gevuld met ammoniak. </antwoord>
      <antwoord nummer="4">Zie ook het antwoord op vraag 3. Door de Inspectie Verkeer en Waterstaat (IVW) is voorafgaande aan het noodtransport geconstateerd dat de met ammoniak gevulde ketelwagen hermetisch was afgesloten. Daardoor was het niet mogelijk dat vloei- of andere gevaarlijke stoffen uit de ketel in de dampretourleiding konden terechtkomen. Derhalve kan worden geconcludeerd dat de ketelwagen ten gevolge van de ontsporing niet zodanig was beschadigd dat tijdens het noodtransport een verhoogde kans had bestaan op lekkage van ammoniak. </antwoord>
      <antwoord nummer="5">De betreffende wagen is op 18 juni 2003, tussen 2.30 uur en 4.20 uur vervoerd van de locatie van het ongeval te Halfweg naar het terrein van Corus in Beverwijk. De trein, bestaande uit één locomotief met ketelwagen, heeft met een maximale snelheid van 30 km. per uur gereden. Gedurende het eerste gedeelte van het traject is de trein om de 300 meter, ter controle op gebreken, stilgezet. Controle was nodig vanwege de, als gevolg van de ontsporing, beschadiging van het onderstel van de wagen. Voor de halte Haarlem Spaarnwoude is, vanwege het feit dat zich tijdens het transport geen complicaties hadden voor gedaan, besloten dat het niet langer nodig was om het transport om de 300 meter stil te zetten. Vervolgens is het transport na Haarlem, voorafgaand aan het inrijden van de Velsertunnel, zekerheidshalve nog éénmaal stilgezet voor inspectie. </antwoord>
      <antwoord nummer="6">Gebleken is dat het vervoer van de betreffende wagen over het terrein van Corus niet op dezelfde wijze is begeleid zoals dat is gedaan tijdens het transport over de hoofdspoorweg, tussen Halfweg en Beverwijk. Momenteel wordt dit onderzocht door de IVW. Volgens Corus heeft het transport van de betreffende wagen overigens niet plaatsgevonden over de sporen die lopen door de woonwijken van Beverwijk en Velsen-Noord. </antwoord>
      <antwoord nummer="7">Het incident kent twee fasen: de fase waarin de ontspoorde ketelwagen werd meegetrokken door de trein, waarbij een spoor van vernieling werd achtergelaten en de fase na stilstand van de trein. Vanaf het moment dat de trein stilstond was in feite het gevaar al geweken. De ketel was onbeschadigd, alle afsluiters waren dicht en er ontsnapte geen ammoniak. Voorts klopt het dat de bedrijfsbrandweer van Corus niet op de hoogte was gesteld van het noodtransport. De ketel lekte niet en werd met de meest grote zorg en onder begeleiding van diverse deskundigen naar het DSM-terrein getransporteerd. </antwoord>
      <antwoord nummer="8">Het heeft inderdaad drie dagen geduurd voordat de commandant van de brandweer van Velsen door de commandant van de bedrijfsbrandweer van Corus op de hoogte werd gesteld van de lekkage aan de dampretourleiding van de ketelwagen. De vraag waarom dat zolang heeft geduurd, heeft te maken met het feit dat niemand deze op zich geringe lekkage had verwacht en dat de lekkage simpel te verhelpen was door de voetklep van de ketel weer te sluiten. Pas op het moment dat men bij DSM een oplossing voor dit probleem had bedacht (na drie dagen) is deze oplossing besproken met de brandweer van Velsen en kon men overgaan tot het repareren van het scheurtje en het lossen van de ketelwagen. </antwoord>
      <antwoord nummer="9">Zowel door de regionale brandweer, Railion als de IVW is vastgesteld dat de betreffende wagen, onder de genoemde voorwaarden, op veilige wijze vervoerd kon worden tussen Halfweg en Beverwijk. Zoals in de beantwoording van vraag 7 is aangegeven was de ketel onbeschadigd, alle afsluiters waren dicht en er ontsnapte geen ammoniak. </antwoord>
      <antwoord nummer="10">Het is de reguliere taak van de IVW, divisie Rail, om onderzoek te doen naar spoorwegongevallen en incidenten. Ik heb geen aanleiding om aan te nemen dat de IVW dit onderzoek niet op de haar gebruikelijke onafhankelijke wijze zal uitvoeren. </antwoord>
      <antwoord nummer="11">De Raad voor de Transportveiligheid bepaalt geheel zelfstandig of zij een onderzoek instelt naar een spoorwegongeval. Ik, noch enig andere minister heeft invloed op dit besluit. </antwoord>
      <antwoord nummer="12">De met ammoniak gevulde ketelwagen was zowel voor, tijdens als na de ontsporing en tijdens het noodtransport, hermetisch gesloten. Derhalve was er geen kans op lekkage. Mocht er ten gevolge van een ongeval ammoniak vrijkomen dan heeft dit grote gevolgen. In het eerder genoemde rapport van de Hulpverleningsdienst Kennemerland wordt hierop, in algemene zin, nader ingegaan. Ten onrechte wordt in het eerdergenoemde artikel in het Noord-Hollands Dagblad de analyse van de rampenscenario’s in verband gebracht met het noodvervoer van de wagen tussen Halfweg en Beverwijk, waarbij de risico’s door de betrokken diensten zijn geïnventariseerd en waarbij de conclusie was dat het vervoer op veilige wijze kon plaatsvinden. </antwoord>
      <antwoord nummer="13">De samenwerking, afstemming en communicatie met alle bij het noodtransport tussen Halfweg en Beverwijk betrokken partijen was, naar mijn mening, professioneel en adequaat. </antwoord>
      <noten afkomstig="antwoord"/>
   </antwoorden>
</kvr>
