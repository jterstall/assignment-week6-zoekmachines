<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smeets (PvdA) aan de ministers van Sociale Zaken en Werkgelegenheid en van Economische Zaken over de slecht werkende markt voor private arbeidsongeschiktheidsverzekeringen. (Ingezonden 15 december 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27177
</item>
         <item attribuut="Inhoud">Vragen naar aanleiding van een artikel in het Financieele Dagblad over een uitspraak van de NMa over de slechte marktwerking op de markt voor arbeidsongeschiktheidsverzekeringen. Gevraagd wordt onder andere of er sprake is van overtreding van de Mededingingswet.</item>
         <item attribuut="Rubriek">Handel en economie (Mededinging) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Arbeidsongeschiktheidsverzekeringen Mededinging</item>
         <item attribuut="Vindplaats">Kamervragen met antwoord 2006-2007, nr. 691, Tweede Kamer</item>
         <item attribuut="Vraagnr_bij_indiening">2060704460</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Smeets</persoon>
         </item>
         <item attribuut="Datum_reaktie">2007-01-30</item>
         <item attribuut="Datum_indiening">2006-12-15</item>
         <item attribuut="Document-id">KVR27177</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1483" allpagenumbers="1483 1484" vetnummer="2060704460" code="0607tkkvr691" lopendefooter="Tweede Kamer, vergaderjaar 2006–2007, Aanhangsel" filenaam="KVR27177" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="691" onderwerp="" indiendatum="2006-12-15">
         <vrager partij="PvdA" oorsprong="parlement">Smeets</vrager>
         <vraagt-aan>de ministers van Sociale Zaken en Werkgelegenheid en van Economische Zaken</vraagt-aan>
      </vraagdata>
      <antwoorddata antwoorddatum="30 januari 2007), zie ook Aanhangsel Handelingen nr. 606, vergaderjaar 2006–2007">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het artikel «NMa ziet fout in markt arbeidsongeschiktheid»? <voetnoot nummer="1"/>
      </vraag>
      <vraag nummer="2">Hoe beoordeelt u de uitspraak van de voorzitter van de Nederlandse Mededingingsautoriteit (NMa) dat de slechte werking van de markt voor private arbeidsongeschiktheidsverzekeringen een prangend probleem is? </vraag>
      <vraag nummer="3">Is het waar dat vraag en aanbod op de private markt voor arbeidsongeschiktheidsverzekeringen niet op elkaar aansluiten, ondanks de bestaande collectieve contracten? Wat is daarvan de oorzaak? Wat zijn de gevolgen voor ondernemers in het algemeen en zelfstandigen zonder personeel (zzp’ers) in het bijzonder? </vraag>
      <vraag nummer="4">Hoeveel procent van de ondernemers met personeel en zzp’ers is op dit moment (december 2006) verzekerd tegen arbeidsongeschiktheid en op welke manier? Aan hoeveel ondernemers en zzp’ers is een verzekering tegen arbeidsongeschiktheid geweigerd? Om welke redenen? </vraag>
      <vraag nummer="5">Hoe beoordeelt u de vraag die de NMa zich stelt of «de aanbieders – individueel dan wel gezamenlijk – hebben besloten niet in de vraag (naar arbeidsongeschiktheidsverzekeringen) te willen voorzien»? Is er dan, zoals de NMa denkt, sprake van overtreding van de Mededingingswet? Zo ja, welke maatregelen treft u dan? </vraag>
      <vraag nummer="6">In welke mate worden de afspraken die gemaakt zijn met het Verbond van Verzekeraars over degenen die na de afschaffing van de WAZ niet of moeilijk verzekerd konden worden nageleefd? Worden de moeilijk verzekerbaren altijd in de vangnetregeling opgenomen? Zo neen, waarom niet en om hoeveel gevallen gaat dit in 2006? Geeft dit aanleiding tot bijstelling van uw beleid? </vraag>
      <noten afkomstig="vraag">
         <noot nummer="1" datum="2006-12-12" bron="Het Financieele Dagblad">Het Financieele Dagblad, 12 december 2006</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 5">Op 16 december 2006 heeft de NMa de «Monitor Financiële Sector 2006» uitgebracht. Het onderzoek betreft een nulmeting van de concurrentie in de private markt voor arbeidsongeschiktheidsverzekeringen die is ontstaan na de afschaffing van de WAZ. De NMa heeft daarin onder meer verkend hoe deze markt in elkaar zit. In deze markt dient een onderscheid gemaakt te worden tussen de private reguliere arbeidsongeschiktheidsverzekeringen en de vangnetverzekering. Allereerst ga ik in op de private reguliere arbeidsongeschiktheidsverzekeringen. Sinds de beëindiging van de toegang tot de WAZ (per 1 augustus 2004), kunnen zelfstandigen zich op de private markt tegen het risico van langdurige arbeidsongeschiktheid verzekeren door middel van een reguliere arbeidsongeschiktheidsverzekering. Verscheidene verzekeraars hebben sindsdien diverse arbeidsongeschiktheidsverzekeringen voor zelfstandigen op de markt gebracht. Binnen deze verzekeringen bestaan ruime keuzemogelijkheden ten aanzien van de bepaling van de wachttijdperiode (vanaf twee weken), het verzekerd bedrag, etc. Deze producten zijn ontwikkeld door een groot aantal verzekeraars. Momenteel zijn circa 40 verzekeraars actief op deze markt. Voorts bestaat de mogelijkheid om collectieve contracten af te sluiten met één of meerdere verzekeraars, bijvoorbeeld via een brancheorganisatie. Zo biedt de Vereniging Platform Zelfstandige Ondernemers (hierna: PZO) haar leden de mogelijkheid om onder collectieve voorwaarden een individuele verzekering af te sluiten. Zowel PZO als het Verbond van Verzekeraars (hierna: het Verbond) is van mening dat de meeste zelfstandigen ruim voldoende keus hebben om een arbeidsongeschiktheidsverzekering op maat af te sluiten. Ten aanzien van de reguliere arbeidsongeschiktheidsverzekeringen, stelt de NMa in de Monitor dat er mededingingsrisico’s zijn omdat de markt gedomineerd wordt door een paar verzekeraars, de overstapkosten hoog zijn en de penetratiegraad laag is. De NMA stelt vast dat de markt aanleiding geeft voor verdere monitoring maar concludeert niet dat er zich thans reeds overtredingen van de mededingingswet hebben voorgedaan. Naast de reguliere arbeidsongeschiktheidsverzekeringen is een vangnetverzekering getroffen. Hierover merk ik het volgende op. De vangnetverzekering is een specifiek product dat in het leven is geroepen met het oog op moeilijk verzekerbare risico’s. Het gaat dan om zelfstandigen die niet door middel van een reguliere arbeidsongeschiktheidsverzekering verzekerd kunnen worden omdat zij hiervoor zijn geweigerd of alleen met premieopslagen en/of uitsluitingen voor deze reguliere verzekering geaccepteerd kunnen worden vanwege een verhoogd arbeidsongeschiktheidsrisico. Op verzoek van de regering heeft het Verbond de alternatieve vangnetverzekering in 2004 ontwikkeld voor deze moeilijk verzekerbare risico’s. MKB-Nederland heeft destijds laten weten met deze vangnetregeling in te stemmen. Deze bijzondere regeling staat open voor startende zelfstandigen met een verhoogd arbeidsongeschiktheidsrisico en voor WAZ-gerechtigden, die minder dan 25% arbeidsongeschikt worden verklaard. Daarnaast bieden de Ziektewet, de WAO en de Wet WIA de mogelijkheid aan (ex-)werknemers die starten als zelfstandige om deze verzekeringen vrijwillig voort te zetten bij het UWV. Ten aanzien van de vangnetverzekering concludeert de NMa dat er een discrepantie lijkt te bestaan tussen de wensen van de zelfstandigen en het aanbod van arbeidsongeschiktheidsverzekeringen. Deze conclusie betreft dus niet het aanbod van de reguliere arbeidsongeschiktheidsverzekeringen. Dit is in een nader contact door de NMa bevestigd. De NMa noemt twee oorzaken voor de discrepantie tussen de wensen van zelfstandigen en het aanbod: de omstandigheid dat de vangnetverzekering een uniform product is en de wachttijd van twee jaar die wordt gehanteerd. Naast eigen onderzoek baseert de NMa zich op een rapport dat in maart 2006 is uitgebracht door TNO. Dit rapport gaat over de gevolgen van de afschaffing van de WAZ voor het verzekeren van arbeidsongeschiktheidsrisico’s door zzp’ers. Hierover heb ik de Kamer geïnformeerd in mijn brief van 19 april 2006 (kamerstukken II, 29 497, nr. 17). Het TNO-rapport heeft de regering geen aanleiding gegeven tot bijstelling van het beleid. Naar aanleiding van haar Monitor wil de NMa een dialoog voeren met de betrokken partijen. Daarom zal de NMa dit onderwerp nader bespreken met het Verbond. Daarna zal de NMa beslissen over eventuele vervolgactiviteiten. </antwoord>
      <antwoord nummer="4 en 6">Er zijn geen precieze gegevens beschikbaar over de verzekeringsgraad van zelfstandigen. Op basis van hun beschikbare gegevens (data van een marktonderzoekbureau), meldt de NMa dat 37% van de zelfstandigen en directeuren/grootaandeelhouders van bedrijven verzekerd zijn tegen arbeidsongeschiktheid. Het Verbond schat dat circa 45% van de zelfstandigen/zzp’ers een private verzekering tegen inkomensderving als gevolg van arbeidsongeschiktheid heeft afgesloten. Voor de populatie van zelfstandigen als geheel zijn geen feitelijke gegevens bekend over het aantal gevallen waarin een arbeidsongeschiktheidsverzekering is geweigerd. Wel bevat het bovengenoemde TNO-rapport een indicatie dat zelfstandigen die gezondheidsproblemen hebben (gehad) zich moeilijker kunnen verzekeren dan zelfstandigen zonder gezondheidsproblemen. Volgens het Verbond houden verzekeraars zich aan de met het Verbond gemaakte afspraken inzake de vangnetverzekering. Zowel voor startende ondernemers als WAZ-gerechtigden, die minder dan 25% arbeidsongeschikt worden verklaard, geldt volledige toegankelijkheid voor deze regeling, mits zij binnen drie maanden na het starten als zelfstandig ondernemer een aanvraag doen. Geconcludeerd kan worden dat met betrekking tot vraag 4 en 6 thans onvoldoende representatieve gegevens beschikbaar zijn. Op grond van de Wet einde toegang verzekering WAZ dient de Minister van Sociale Zaken en Werkgelegenheid uiterlijk vóór 1 augustus 2009 een verslag van de doeltreffendheid en effecten van de wet naar het parlement te zenden. </antwoord>
      <noten afkomstig="antwoord"/>
   </antwoorden>
</kvr>
