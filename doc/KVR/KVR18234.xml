<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Timmermans (beiden PvdA) aan de minister van Buitenlandse Zaken over de situatie in de DR Congo en de Grote-Merenregio. (Ingezonden 30 juni 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18234
</item>
         <item attribuut="Inhoud">Vragen over de situatie in de DR Congo en de Grote-Merenregio in verband met de snelle stijging van het aantal ontheemden aldaar, over de inzet van de EU en de VN om de druk op te voeren teneinde tot een politieke overeenstemming te komen tussen de DR Congo en de buurlanden. Deze vragen dienen ter aanvulling op eerdere vragen terzake van het lid Karimi, ingezonden 30 juni 2003.</item>
         <item attribuut="Rubriek">Ontwikkelingssamenwerking (Nood- en humanitaire hulp) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Congo (voormalig Zaïre) Nood- en humanitaire hulp Vluchtelingen</item>
         <item attribuut="Vindplaats">Kamervragen met antwoord 2002-2003, nr. 1679, Tweede Kamer</item>
         <item attribuut="Vraagnr_bij_indiening">2020314160</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2003-08-07</item>
         <item attribuut="Datum_indiening">2003-06-30</item>
         <item attribuut="Document-id">KVR18234</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3509" allpagenumbers="3509 3510" vetnummer="2020314160" code="0203tkkvr1679" lopendefooter="Tweede Kamer, vergaderjaar 2002–2003, Aanhangsel" filenaam="KVR18234" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1679" onderwerp="" indiendatum="2003-06-30">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-08-7">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Welke aanwijzingen en concrete bewijzen zijn er voor een snelle stijging van het aantal ontheemden in het Noord-Oosten van de Democratische Republiek Congo (DRC)? <voetnoot nummer="1"/>
      </vraag>
      <vraag nummer="2">Mag de United Nations High Commissioner for Refugees (UNHCR) geen rol spelen bij de opvang van deze vluchtelingen omdat het hier om binnenlandse ontheemden gaat? </vraag>
      <vraag nummer="3">Wilt u alle middelen aangrijpen om te bevorderen dat de secretaris-generaal van de VN een opdracht aan de Office for the Co-ordination of Humanitarian Affairs (OCHA) kan geven om snel tot hulpacties over te gaan? </vraag>
      <vraag nummer="4">Kunt u aangeven in hoeverre onder de huidige omstandigheden de door Frankrijk geleide Artemis-missie in de DRC nog haar taken inzake onder andere beveiliging en ontwapening kan vervullen? Welke versterking van mandaat en capaciteiten acht u op korte termijn noodzakelijk? </vraag>
      <vraag nummer="5">Verloopt het huidige mandaat voor de VN-missie MONUC op 30 juni 2003 en weigeren de Verenigde Staten breed gedragen voorstellen voor versterking van de capaciteit én het mandaat voor MONUC te ondersteunen, omdat in zowel de DRC als de buurlanden de politieke wil ontbreekt om tot een politieke overeenstemming te komen? Welke druk kunt u daarbij op de Verenigde Staten uitoefenen? </vraag>
      <vraag nummer="6">Welke mogelijkheden ziet de regering om de politieke druk op de betrokken landen in de regio op te voeren teneinde tot zo’n overeenstemming te komen, mede in het licht van een nu dreigende oorlog tussen Rwanda en Oeganda? </vraag>
      <vraag nummer="7">Wat is de inzet binnen de EU en de VN, met name gericht op de vier EU-leden van de Veiligheidsraad, om tot de noodzakelijke versterking van politieke inspanningen in dezen te komen? </vraag>
      <noten afkomstig="vraag">
         <noot nummer="1" datum="2003-06-26" bron="Zie Reuters.co.uk, bericht">Zie Reuters.co.uk, bericht, 26 juni 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Karimi, ingezonden 30 juni 2003. </toelichting>
   <antwoorden aantal="5">
      <antwoord nummer="1">Het vergaren van exacte cijfers over aantallen ontheemden in Oost-DRC is moeilijk. Vanwege de veiligheidssituatie zijn er weinig VN-organisaties actief en ook non-gouvernementele organisaties werken veelal alleen in regionale centra. De aard van het conflict brengt stromen vluchtelingen en terugkerenden met zich mee, waardoor exacte cijfers moeilijk te geven zijn. Volgens schattingen van de Office for the Coordination of Humanitarian Affairs (OCHA) bevonden zich in de periode tussen februari en juni ongeveer 2 miljoen ontheemden in Noord-Oost-Congo. Het aantal ontheemden in Ituri wordt geschat tussen de 500 000 en 1 miljoen. Dit is inclusief de naar schatting 200 000 à 350 000 extra ontheemden die erbij zijn gekomen na de gevechten in mei en juni jl. </antwoord>
      <antwoord nummer="2">UNHCR heeft inderdaad geen mandaat met betrekking tot ontheemden. De organisatie is echter wel actief in Oost-DRC op het gebied van terugkeer van Rwandezen en Burundezen. Ook heeft zij OCHA geholpen met een strategie voor bescherming van ontheemden en registratie en telling van ontheemden. </antwoord>
      <antwoord nummer="3">OCHA is volop actief in de regio. De Secretaris-Generaal van de VN heeft zich reeds herhaaldelijk in positieve zin uitgesproken over de rol van OCHA in de DRC, hetgeen ook uit andere bron wordt bevestigd. OCHA lanceert geen eigen «hulpacties», maar coördineert de inzet van anderen. Ondanks de beperkingen met betrekking tot deze toegang tot het gebied zijn Unicef en World Food Programme (via Duitse non-gouvernementele organisatie German Agro Action) actief op het gebied van humanitaire hulp. Daarnaast zetten ook verschillende non-gouvernementele organisaties zoals Artsen Zonder Grenzen en Oxfam zich in. </antwoord>
      <antwoord nummer="4">De EU-geleide operatie Artemis voorziet, op basis van VN-Veiligheidsraadresolutie 1484, tot 1 september a.s. in de beveiliging van het vliegveld van Bunia. Daarnaast draagt de door de EU geleide troepenmacht binnen de mogelijkheden en capaciteiten bij aan stabilisering van de situatie en bevordering van de veiligheid en de humanitaire situatie in Bunia. Hiertoe beveiligt de EU-troepenmacht ook de opvangkampen van ontheemden in Bunia. Ook draagt de troepenmacht, wederom binnen de mogelijkheden en capaciteiten, bij aan de veiligheid van de bevolking van Bunia, VN-personeel en de humanitaire organisaties in Bunia. De troepenmacht handelt onder Hoofdstuk VII van het Handvest van de VN, hetgeen geweldsgebruik ten behoeve van de uitvoering van de missie legitimeert. De EU-geleide operatie is geen ontwapeningsoperatie. Wel blijkt de stationering van de 1200 militairen in Bunia een stabiliserend effect te hebben. Het aantal veiligheidsincidenten is sinds 12 juni jl. teruggelopen en dagelijks keren circa 1200 bewoners van Bunia terug naar hun huizen. Zonder de stationering van de EU-geleide troepenmacht lijkt de kans groot dat het vredesproces zou zijn mislukt. De troepenmacht blijkt tot dusverre voldoende toegerust om haar mandaat uit te voeren. </antwoord>
      <antwoord nummer="5 t/m 7">Op 28 juli jl. nam de Veiligheidsraad resolutie 1493 (2003) aan. Deze resolutie verlengt het mandaat van MONUC tot 30 juli 2004. Het troepenplafond wordt verhoogd naar 10 800 en MONUC is gemachtigd te handelen onder Hoofdstuk VII van het VN-Handvest. Dit houdt in dat MONUC geautoriseerd is om «all means necessary» te gebruiken voor het uitvoeren van haar mandaat in Ituri en Noord- en Zuid-Kivu. </antwoord>
      <noten afkomstig="antwoord"/>
   </antwoorden>
</kvr>
