<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid over het rapport over de huisvesting van buitenlandse werknemers in Horst. (Ingezonden 2 januari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14940
</item>
         <item attribuut="Inhoud">Vragen over de aanbeveling van de Commissie Curfs dat er geen terwerkstellingsvergunning meer afgegeven moet worden, als adequate huisvesting ontbreekt. Daarnaast vragen over de arbeidsomstandigheden van de buitenlandse werknemers en de noodzaak van het aantrekken van werknemers van buiten Europa.</item>
         <item attribuut="Rubriek">Arbeid (Arbeidsmarkt) Arbeid (Werknemers) Volkshuisvesting (Woningmarkt)</item>
         <item attribuut="Trefwoorden">Arbeidsmarkt Buitenlandse werknemers Woningmarkt</item>
         <item attribuut="Vindplaats">Kamervragen met antwoord 2001-2002, nr. 523, Tweede Kamer</item>
         <item attribuut="Vraagnr_bij_indiening">2010204040</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-01-22</item>
         <item attribuut="Datum_indiening">2002-01-02</item>
         <item attribuut="Document-id">KVR14940</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1095" allpagenumbers="1095 1096" vetnummer="2010204040" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14940" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="523" onderwerp="" indiendatum="2002-01-2">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-01-22">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het op vrijdag 22 december 2001 aan het college van Burgemeester en Wethouders van de gemeente Horst door de Commissie Curfs aangeboden rapport over de huisvesting van buitenlandse werknemers in Horst? <voetnoot nummer="1"/>
      </vraag>
      <vraag nummer="2">Wat vindt u van de aanbeveling van de Commissie Curfs dat u geen tewerkstellingsvergunning meer zou moeten verlenen, indien adequate huisvesting ontbreekt? </vraag>
      <vraag nummer="3">Bent u niet van mening dat de Commissie ten onrechte geen aandacht besteedt aan het grote probleem dat veel werkgevers in de land- en tuinbouw hun (veelal illegale) werknemers onderbetalen? </vraag>
      <vraag nummer="4">Acht u het daarom mogelijk aan een tewerkstellingsvergunning tevens de voorwaarde te verbinden dat de betreffende werkgever de bepalingen van de geldende CAO (o.a. wat het loon betreft) moet naleven? Zo neen, waarom niet? </vraag>
      <vraag nummer="5">Acht u het niet vreemd dat de Commissie nu al adviseert te zorgen voor semi-permanente huisvesting «voor enige honderden Polen», alsof reeds nu vaststaat dat de uitkomst van het door u met de sector afgesproken beleid omtrent seizoensarbeid zal zijn dat semi-permanent enige honderden Polen in de toekomst gehuisvest zullen moeten worden? Het beleid is er toch juist op gericht mensen van buiten Europa pas aan te trekken als er binnen Nederland respectievelijk Europa geen adequaat aanbod is? </vraag>
      <noten afkomstig="vraag">
         <noot nummer="1">Rapport Adviescommissie huisvesting buitenlandse werknemers</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Op grond van artikel 9, onder f, van de Wet arbeid vreemdelingen kan een tewerkstellingsvergunning worden geweigerd indien geen passende huisvesting voor de vreemdeling beschikbaar is. Bij de toepassing van deze weigeringsgrond baseert de Centrale organisatie voor Werk en Inkomen, die de Wav uitvoert, zich op schriftelijke informatie over de huisvesting van de werkgever of eventuele signalen van derden. Als een tewerkstellingsvergunning wordt verstrekt en desondanks de huisvesting niet passend blijkt te zijn, dan kan de vergunning worden ingetrokken. Overigens blijkt uit het rapport dat de huisvestingsproblemen zich over het algemeen niet voordoen bij vreemdelingen die werken op basis van een tewerkstellingsvergunning. </antwoord>
      <antwoord nummer="3">De Commissie Curfs heeft van de gemeente Horst aan de Maas opdracht gekregen om een plan van aanpak op te stellen dat leidt tot een humanitaire huisvesting van buitenlandse werknemers, waarbij tevens sprake is van regelgeving die kan worden gehandhaafd. Beloning van werknemers maakte geen deel uit van deze opdracht. </antwoord>
      <antwoord nummer="4">Dit is reeds praktijk. Artikel 8, 1 e lid, onder d, van de Wet arbeid vreemdelingen bepaalt dat indien met de desbetreffende arbeid niet tenminste een bedrag gelijk aan het minimum, bedoeld in artikel 8, onder a, van de Wet minimumloon en minimumvakantiebijslag wordt verdiend, een tewerkstellingsvergunning zal worden geweigerd. Daarnaast bepaalt artikel 9, onder b, van de Wet arbeid vreemdelingen dat een tewerkstellingsvergunning kàn worden geweigerd indien van de te vervullen arbeidsplaats de arbeidsvoorwaarden beneden het niveau liggen dat wettelijk is vereist of in de desbetreffende bedrijfstak gebruikelijk is. Dit houdt in, dat het CAO-loon betaald dient te worden. Deze weigeringsgrond wordt ook bij de seizoenarbeid gehanteerd. Bij de aanvraag van een tewerkstellingsvergunning dient de werkgever aannemelijk te maken dat hij het CAO loon zal betalen, bijvoorbeeld door overhandiging van een kopie van het arbeidscontract. Als de werkgever hieraan niet voldoet, dan ontvangt hij geen tewerkstellingsvergunning. </antwoord>
      <antwoord nummer="5">Het is een goed initiatief van de gemeente om zich te betrekken bij de huisvestingsproblematiek van seizoenwerkers. Het advies van de Commissie om op voorhand huisvesting te reserveren voor «enige honderden buitenlandse werknemers» getuigt van een actieve houding en de wil om huisvestingsproblematiek te voorkómen. Uit het rapport blijkt, dat onder Polen zowel Polen met een Duits paspoort als Polen zonder Duits paspoort worden verstaan. De eerste groep heeft de Duitse nationaliteit, is daardoor EER-onderdaan en behoort tot het prioriteitgenietend aanbod. Tewerkstelling van deze werknemers past geheel binnen het vigerende beleid dat gericht is op het verlenen van prioriteit aan binnenlands en EER-aanbod. De ervaring leert dat een aanzienlijk aantal Polen met een Duits paspoort, en in beperkte mate EER-onderdanen uit o.a. Griekenland en Ierland, jaarlijks in Horst aan de Maas seizoenwerk verricht. Tijdige aandacht voor hun huisvesting is zonder meer positief. Daarnaast zijn er Polen die alleen mogen werken op basis van een tewerkstellingsvergunning. Op voorhand is niet aan te geven of, en zo ja, hoeveel tewerkstellingsvergunningen zullen worden verstrekt en wanneer, waar en aan wie deze dan worden verstrekt. Het reserveren van huisvesting die ook benut kan worden door deze groep werknemers, waarvan het weliswaar onzeker is of die daadwerkelijk tewerkgesteld zal worden, is op zichzelf niet bezwaarlijk. Het moge duidelijk zijn, dat het gegeven dat huisvesting is gereserveerd niet betekent, dat bij het beslissen op aanvragen voor tewerkstellingsvergunningen voorbijgegaan wordt aan de beschikbaarheid van prioriteitgenietend aanbod. Deze toets zal onverkort worden toegepast. </antwoord>
      <noten afkomstig="antwoord"/>
   </antwoorden>
</kvr>
