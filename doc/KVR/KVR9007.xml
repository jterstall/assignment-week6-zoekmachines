<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Feenstra en Herrebrugh (beiden PvdA) aan de minister van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat over kortingen op lozingskosten van afvalwater. (Ingezonden 2 maart 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9007
</item>
         <item attribuut="Inhoud">Vragen naar aanleiding van een dagbladartikel over waterschappen die (onder geheimhouding) grote bedrijven kortingen op de lozingskosten van afvalwater geven.</item>
         <item attribuut="Rubriek">Milieu (Afvalstoffen) Milieu (Waterverontreiniging) Staats- en bestuursrecht (Overige publiekrechtelijke lichamen)</item>
         <item attribuut="Trefwoorden">Afvalwater Waterschappen Waterverontreiniging</item>
         <item attribuut="Vindplaats">Kamervragen met antwoord 1998-1999, nr. 1054, Tweede Kamer</item>
         <item attribuut="Vraagnr_bij_indiening">2989908630</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Feenstra</persoon>
            <persoon partij="PvdA">Herrebrugh</persoon>
         </item>
         <item attribuut="Datum_reaktie">1999-03-26</item>
         <item attribuut="Datum_indiening">1999-03-02</item>
         <item attribuut="Document-id">KVR9007</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2159" allpagenumbers="2159 2160" vetnummer="2989908630" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9007" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1054" onderwerp="" indiendatum="1999-03-2">
         <vrager partij="PvdA" oorsprong="parlement">Feenstra</vrager>
         <vrager partij="PvdA" oorsprong="parlement">Herrebrugh</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-03-26">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van de berichtgeving over waterschappen die onder geheimhouding kortingen geven aan grote bedrijven op de lozingskosten van afvalwater? </vraag>
      <vraag nummer="2">Kunt u de stelling onderschrijven dat dit in strijd is met de Wet verontreiniging oppervlaktewater? </vraag>
      <vraag nummer="3">Is u bekend of meer waterschappen dergelijke «geheime deals» sluiten met bedrijven? </vraag>
      <vraag nummer="4">Wat is uw oordeel over de kritiek dat dit rechtsongelijkheid in de hand werkt, en daarnaast grotere bedrijven deels een financiële stimulans ontneemt om schoner te produceren? </vraag>
      <vraag nummer="5">Hoe waardeert u in dit licht het voorstel in het genoemde bericht om de mogelijkheid voor tariefdifferentiatie in bovengenoemde wet op te nemen? </vraag>
      <vraag nummer="6">Indien gekozen wordt voor een proportionele kostendeling op basis van vervuilingslast en verbruik, kan het zogenaamde waterspoor daaraan dan een bijdrage leveren? Wanneer zullen voorstellen daartoe de Kamer bereiken? </vraag>
      <noten afkomstig="vraag">
         <noot nummer="1" datum="1999-02-20" bron="Algemeen Dagblad">Algemeen Dagblad, 20 februari 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja. Deze problematiek is overigens niet nieuw. De waterschappen trachten in bepaalde gevallen via financiële overeenkomsten te voorkomen dat deze grote lozers «afhaken» van de rioolwaterzuiveringsinstallatie (rwzi) van het waterschap door zelf te gaan zuiveren. Het gaat hierbij om situaties waarbij het afvalwater van het desbetreffende bedrijf een substantieel aandeel vormt in de belasting van de betreffende rwzi en waarvoor op die rwzi dus investeringskosten zijn gemaakt. Zouden de waterschappen in die gevallen geen financiële overeenkomsten afsluiten dan zouden de kosten voor de burger en andere bedrijven op een ongewenste wijze stijgen. De huishoudens en ook kleine bedrijven hebben dus belang bij deze handelwijze. Overigens is geheimhouding in dit verband een minder gelukkige term. Naar ik heb begrepen vinden de onderhavige overeenkomsten namelijk een basis in algemene regelingen die door de algemene besturen van de betreffende waterschappen zijn besproken en vastgesteld. De algemene bestuursvergaderingen zijn openbaar. </antwoord>
      <antwoord nummer="2">De Wvo kent niet de mogelijkheid om aan potentiële afhakers korting te geven op de verontreinigingsheffing. Daarom zijn er waterschappen die de oplossing ter voorkoming van afhaken hebben gezocht in het sluiten van privaatrechtelijke overeenkomsten. Dit zijn de overeenkomsten waarop gedoeld wordt in het krantenartikel in het Algemeen Dagblad van 20 februari 1999. In deze overeenkomsten garandeert een bedrijf om gedurende een bepaalde periode het afvalwater te (blijven) lozen op de rwzi van het waterschap. Door het waterschap wordt daarvoor dan een financiële vergoeding aan het bedrijf betaald. Het bedrijf blijft verontreinigingsheffing betalen, maar door de vergoeding van het waterschap betalen ze netto minder. Met deze overeenkomsten probeert het waterschap het bedrijf aan zich te blijven binden, waardoor zekerheid voor het waterschap ontstaat over het terugverdienen van de gemaakte of te maken investeringskosten. Door deze oplossing wordt het nadeel van extra lasten voor de andere lozers geminimaliseerd. Dit is in het belang van de burgers en de overblijvende (kleine)bedrijven. Aangezien zoals gezegd aan de betreffende bedrijven een heffingsaanslag wordt opgelegd volgens de regels die daarvoor gelden en er langs andere weg een vergoeding wordt betaald, gaat de stelling dat deze handelwijze in strijd zou zijn met de wvo mij vooralsnog te ver. Ik verwijs hiervoor ook naar de conclusies van mr J. Schuurman in zijn proefschrift «De prijs van water» uit 1988. Ook is er, voor zover mij bekend, geen jurisprudentie ten aanzien van deze vraag. Dit neemt niet weg dat soms twijfels worden geuit op dit punt. Mede om deze reden maakt deze problematiek momenteel onderdeel uit van het werk van de Commissie onderzoek financiering (Commissie Togtema). Verwacht mag worden dat de Commissie Togtema medio deze zomer met voorstellen zal komen. Mogelijk dat er wijziging van de Wvo nodig is. </antwoord>
      <antwoord nummer="3">Het probleem van het afhaken door grote lozers speelt al vanaf het moment dat waterschappen rwzi’s zijn gaan bouwen (zie ook het hiervoor genoemde proefschrift van mr J. Schuurman). Het is mij bekend dat dergelijke afspraken op overigens beperkte schaal worden gemaakt. Het probleem speelt zeker niet bij alle waterschappen. Soms kan afhaken van bedrijven zelfs gewenst zijn, bijvoorbeeld als de capaciteit van de rwzi onvoldoende is om al het afvalwater van de bedrijven te zuiveren door toegenomen aanbod veroorzaakt door nieuwbouwwijken of door nieuwe, andere bedrijven. </antwoord>
      <antwoord nummer="4">Door waterschappen worden objectieve voorwaarden voor het maken van afspraken met bedrijven gehanteerd. Deze voorwaarde zijn: 1. bij het ontwerp van de rwzi is rekening gehouden met de lozing van het afvalwater van het bedrijf; 2. de lozing van het bedrijf is in verhouding tot de totale belasting van de rwzi significant; 3. het bedrijf heeft een reële mogelijkheid om tegen lagere kosten zelf te gaan zuiveren. Gelet hierop ben ik niet van mening dat er sprake is van rechtsongelijkheid. Ten aanzien van de vraag of het grotere bedrijven deels een financiële stimulans ontneemt om schoner te produceren merk ik het volgende op. De bedrijven met wie afspraken worden gemaakt lozen afvalwater dat goed biologisch afbreekbare verbindingen bevat. Voor dit soort afvalwater is biologisch zuiveren stand der techniek. Met behulp van deze techniek wordt het afvalwater in de rwzi van het waterschap voor meer dan 98% gezuiverd. Of dit afvalwater nu door het waterschap of door het bedrijf zelf wordt gezuiverd maakt daarbij niet uit. In theorie is het mogelijk dat er een nieuwe technologie ontwikkeld wordt met een nog hoger rendement dan de huidige stand der techniek. Overigens hebben de afspraken een bepaalde looptijd en omdat er voor het bedrijf altijd kosten gemoeid blijven met het lozen van afvalwater zal het bedrijf een blijvende stimulans ondervinden om nog schoner te produceren. </antwoord>
      <antwoord nummer="5">Een generieke tariefdifferentiatie voor de grotere lozers zal er toe leiden dat de kosten voor de burger en kleine bedrijven zullen stijgen. Ik ben van mening dat een vergoeding als bedoeld alleen overwogen kan worden indien voldaan wordt aan de voorwaarden zoals die genoemd zijn in het eerste deel van het antwoord op vraag 4. </antwoord>
      <antwoord nummer="6">Nog afgezien van mijn negatieve oordeel over de mogelijkheid om een generieke tariefdifferentiatie in de wvo op te nemen, is het vaststellen van de vervuilingswaarde op basis van het drinkwatergebruik (waterspoor) voor lozingen met een dergelijke omvang niet geschikt. Het vaststellen van de vervuilingswaarde van deze bedrijven gebeurt thans op basis van meting, bemonstering en analyse van het afvalwater. Dit zal ook in de toekomst zo blijven. Overigens ligt een wetsvoorstel ter wijziging van de wvo bij de Tweede Kamer waarin voor alle kleine bedrijven (zgn. tabelbedrijven) het waterverbruik als maatstaf voor de heffing wordt ingevoerd. </antwoord>
      <noten afkomstig="antwoord"/>
   </antwoorden>
</kvr>
