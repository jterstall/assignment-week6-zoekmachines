<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ormel en Jan de Vries (beiden CDA) aan de minister van Volksgezondheid, Welzijn en Sport over palliatieve sedatie. (Ingezonden 15 juni 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28950
</item>
         <item attribuut="Inhoud">Vragen naar aanleiding van een artikel in de Archives of Internal Medicine 2007 van 11 juni 2007 waaruit blijkt dat vier op de tien artsen zich niet houden aan de KNMG-richtlijn palliatieve sedatie. Vragenstellers verzoeken de ministers te bevorderen dat de kennis van artsen wordt verbeterd zodat zij op de hoogte zijn van de laatste ontwikkelingen in de medicatie om ondraaglijk en onbehandelbaar lijden te verlichten.</item>
         <item attribuut="Rubriek">Gezondheidszorg (Euthanasie) Gezondheidszorg (Geneesmiddelen)</item>
         <item attribuut="Trefwoorden">Euthanasie Geneesmiddelen Terminale zorg</item>
         <item attribuut="Vindplaats">Kamervragen met antwoord 2006-2007, nr. 2305, Tweede Kamer</item>
         <item attribuut="Vraagnr_bij_indiening">2060718490</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Ormel</persoon>
            <persoon partij="CDA">Jan de Vries</persoon>
         </item>
         <item attribuut="Datum_reaktie">2007-07-26</item>
         <item attribuut="Datum_indiening">2007-06-15</item>
         <item attribuut="Document-id">KVR28950</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4881" allpagenumbers="4881 4882" vetnummer="2060718490" code="0607tkkvr2305" lopendefooter="Tweede Kamer, vergaderjaar 2006–2007, Aanhangsel" filenaam="KVR28950" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2305" onderwerp="" indiendatum="2007-06-15">
         <vrager partij="CDA" oorsprong="parlement">Ormel</vrager>
         <vrager partij="CDA" oorsprong="parlement">Jan de Vries</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-07-26">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw mening over het onderzoek waaruit blijkt dat vier van de tien artsen die palliatieve sedatie toepassen, zich niet houden aan de KNMG-richtlijn palliatieve sedatie? <voetnoot nummer="1"/>
      </vraag>
      <vraag nummer="2">Kan het louter toepassen van morfine om palliatief te sederen worden gezien als een kunstfout? </vraag>
      <vraag nummer="3">Op welke wijze kan de kennis van artsen die palliatieve sedatie worden toepassen verbeterd? </vraag>
      <vraag nummer="4">Acht u het noodzakelijk dat artsen die palliatieve sedatie in hun praktijk toepassen aantoonbaar op de hoogte zijn van de laatste ontwikkelingen van medicatie om ondraaglijk en onbehandelbaar lijden te verlichten? Zo ja, op welke wijze kunt u dat bevorderen? </vraag>
      <noten afkomstig="vraag">
         <noot nummer="1" datum="2007-06-11" bron="Archives of Internal Medicine 2007">Archives of Internal Medicine 2007, 11 juni 2007, 167:1166-1171</noot>
      </noten>
   </vragen>
   <antwoorden aantal="4">
      <antwoord nummer="1">Hasselaar et al. onderzochten de mate waarin artsen zich conformeerden aan de medicatievoorschriften uit richtlijnen voor palliatieve sedatie in de periode 2003 tot 2005. Het gaat hierbij niet om de richtlijn die de KNMG in december 2005 heeft uitgebracht. Het onderzoek betreft de richtlijnen van het Integrale Kankercentrum Oost (IKO) en het Integrale Kankercentrum Midden-Nederland (IKMN). Uit het onderzoek blijkt dat slechts 57 procent van de ondervraagde artsen zich wat medicatievoorschrift betreft aan de IKO/IKMN-richtlijn hield. Er wordt op verschillende punten van de medicatievoorschriften afgeweken. Ten eerste week een deel van de artsen van de richtlijn af omdat gebruik werd gemaakt van een andere primaire medicatie dan de in de richtlijn voorgeschreven benzodiazepines of levomepromazine. Ten tweede werd in een klein aantal gevallen van de richtlijn afgeweken omdat de toediening van antipsychotische middelen niet werd voortgezet na initiatie van de diepe sedatie. Ten slotte werd in een klein aantal gevallen tijdens de sedatie morfine toegediend zonder dat daar een duidelijke aanleiding, zoals pijn of dyspnoe, voor was. De uitkomsten van het onderzoek zijn inmiddels twee tot vier jaar oud en hebben betrekking op richtlijnen van het IKO en het IKMN. Hieruit kan ik niet rechtstreeks de huidige stand van zaken en de naleving van de KNMG-richtlijn afleiden. Wel benadrukt dit onderzoek voor mij nogmaals hoe belangrijk implementatie is. Dit neem ik graag ter harte. Ik ben dan ook hierover in gesprek met de KNMG. </antwoord>
      <antwoord nummer="2">Volgens de richtlijnen is morfine niet het juiste middel om palliatief te sederen. Het is aan de Inspectie voor de Gezondheidszorg om in individuele gevallen naar aanleiding van concrete meldingen te beoordelen of sprake is van medisch zorgvuldig handelen. </antwoord>
      <antwoord nummer="3">De KNMG heeft in 2005 de richtlijn palliatieve sedatie vastgesteld. In het veld zijn door instellingen en verscheidene organisaties op het terrein van de palliatieve zorg diverse initiatieven ontplooid om artsen en verpleegkundigen bekend te maken met de richtlijn en de toepassing daarvan. Daarnaast faciliteren integrale kankercentra palliatieve consultatieteams, waar artsen terecht kunnen voor advies. Ook zorgen de integrale kankercentra voor deskundigheidsbevordering door het organiseren van scholing. De KNMG-richtlijn palliatieve sedatie is nog relatief jong. Daarom is ook nu nog aandacht nodig voor de implementatie van de richtlijn. Ik ben hierover in gesprek met de KNMG. </antwoord>
      <antwoord nummer="4">Het is de professionele verantwoordelijkheid van de individuele arts om op de hoogte te zijn van actuele ontwikkelingen en om zijn of haar kennis te vergroten op terreinen waarin dat nodig is. Verder is het aan te bevelen dat, indien een arts zich niet voldoende bekwaam acht, hij of zij een beroep doet op een van de palliatieve consultatieteams voor specialistisch advies. VWS zorgt voor financiële ondersteuning van de consultatieteams via de integrale kankercentra. In sommige regio’s is (telefonische) consultatie standaard onderdeel van het traject van palliatieve sedatie. </antwoord>
      <noten afkomstig="antwoord"/>
   </antwoorden>
</kvr>
