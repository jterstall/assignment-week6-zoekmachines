<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over de veiligheid op het spoor. (Ingezonden 20 juli 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14125
</item>
         <item attribuut="Inhoud">Vragen naar aanleiding van het artikel 'Treinen moeten minder door rood rijden', en uitspraken van voorzitter Van Vollenhoven van de Raad voor de Transportveiligheid (Intermediair, 20 juli 2001).</item>
         <item attribuut="Rubriek">Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Spoorwegen Verkeersveiligheid</item>
         <item attribuut="Vindplaats">Kamervragen met antwoord 2000-2001, nr. 1568, Tweede Kamer</item>
         <item attribuut="Vraagnr_bij_indiening">2000113960</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-08-14</item>
         <item attribuut="Datum_indiening">2001-07-20</item>
         <item attribuut="Document-id">KVR14125</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3271" allpagenumbers="3271 3272" vetnummer="2000113960" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14125" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1568" onderwerp="" indiendatum="2001-07-20">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-08-14">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Treinen moeten minder door rood rijden»? <voetnoot nummer="1"/>
      </vraag>
      <vraag nummer="2">Deelt u de mening van de voorzitter van de Raad voor de Transportveiligheid, de heer Van Vollenhoven, dat het aantal roodlichtpassages omlaag moet? Indien ja, welke maatregelen gaat u nemen om dat te bevorderen? </vraag>
      <vraag nummer="3">Wanneer zal het European Rail Traffic Management System (ERTMS) volledig operationeel zijn in Nederland? Welke maatregelen zijn naar uw mening noodzakelijk om in de tussentijd het aantal roodlichtpassages te verminderen? </vraag>
      <vraag nummer="4">Wat is uw mening over het oordeel van de heer Van Vollenhoven dat er sprake is van een veranderde mentaliteit ten aanzien van het stoppen voor een rood sein? Zijn naar uw mening maatregelen nodig om de mentaliteit te wijzigen? Indien neen, waarom niet? Indien ja, wat bent u van zins te gaan doen om die mentaliteit te beïnvloeden? </vraag>
      <vraag nummer="5">Is het waar dat NS-Reizigers in 1999 een risicoanalyse heeft gemaakt met het oog op de invoering van het «rondje rond de kerk»? Is het waar dat NS-Reizigers die risicoanalyse geheim heeft gehouden? Indien ja, wat is uw oordeel over deze werkwijze van NS-Reizigers? Deelt u de conclusie uit de risicoanalyse, dat te sterke routine zal leiden tot verveeltaken en tot minder alert reageren? Wanneer bestaat naar uw mening voldoende afwisseling in het werk van een machinist? </vraag>
      <vraag nummer="6">Deelt u de mening van de heer Kleinhans van Railned dat afleiding door communicatieapparatuur en ingesleten verwachtingen over het seinbeeld de twee belangrijkste oorzaken zijn voor het rijden door een rood sein? Wat is uw oordeel hierover? Welke maatregelen gaat u nemen om deze oorzaken weg te nemen? </vraag>
      <vraag nummer="7">Welke voorstellen voor verbeteringen aan het spoorwegnet, waarmee conflictpunten kunnen worden aangepakt, zijn niet uitgevoerd vanwege de financiële haalbaarheid? Om welk bedrag gaat het? Bent u bereid dat bedrag zo spoedig mogelijk beschikbaar te stellen? </vraag>
      <noten afkomstig="vraag">
         <noot nummer="1" datum="2001-07-20" bron="Intermediair">Intermediair, 20 juli 2001</noot>
      </noten>
   </vragen>
   <antwoorden aantal="7">
      <antwoord nummer="1">Indien gedoeld wordt op het artikel met de titel «Door rood» in de Intermediair van 19 juli 2001, Ja. </antwoord>
      <antwoord nummer="2">Ja, ik deel deze mening. Iedere roodlichtpassage brengt immers het risico van een ongeval met zich mee. In de afgelopen jaren is reeds een aantal maatregelen uitgevoerd en voorts is de uitvoering van andere maatregelen in gang gezet. Er heeft een gestage uitbreiding plaatsgevonden van het aantal baanvakken dat uitgerust is met ATB. Daarbij wordt ook gebruikgemaakt van de sinds enkele jaren beschikbare ATB Nieuwe generatie die een volledig roodlichtbescherming geeft. Het aantal ontheffingen voor materieel zonder ATB wordt eveneens in een gestaag tempo teruggebracht. Inmiddels is het zover dat nagenoeg het gehele net (met uitzondering van enkele secundaire baanvakken in Groningen en Friesland) van ATB is voorzien en dat er nog maar zelden met treinen zonder ATB wordt gereden. In overleg met Railinfrabeheer verricht Railned Spoorwegveiligheid onderzoek naar verbetering van de zichtbaarheid van lichtseinen (het zogenaamde Flux-sein). In aanvulling daarop is Railned Spoorwegveiligheid in samenwerking met de andere taakorganisaties en vervoerders in 2000 gestart met een diepgaande studie naar de oorzaken van de toename van het aantal roodlichtpassages. Daarbij wordt onder andere gekeken naar de in het artikel genoemde deelrijweginstelling en naar de richtlijnen voor seinplaatsing. </antwoord>
      <antwoord nummer="3">De doorlooptijd van de ontwikkeling van ERTMS en daarmee het voor toepassing beschikbaar komen van dit systeem wordt geheel bepaald door factoren die op Europees niveau spelen. De invloed die Nederland daarop kan uitoefenen is beperkt. Naar het zich nu laat aanzien zal ERTMS het eerst worden toegepast op de Betuweroute en de HSL-Zuid (2005). Daarna zal een aantal geselecteerde baanvakken voornamelijk in de Randstad aan de beurt zijn. In het antwoord op vraag 2 heb ik reeds een aantal maatregelen genoemd die in de tussentijd zullen worden genomen. Daarnaast zal ik, conform de aanbeveling in het Railned rapport «Spoorwegveiligheid; De stand van zaken» opdracht geven om alle bijzondere conflictpunten in kaart te brengen en daar aanvullende maatregelen te nemen. Dit kunnen ook maatregelen zijn die zich niet zozeer richten op het voorkómen van roodlichtpassages, maar meer op het verminderen van de gevolgen daarvan. Voorbeelden daarvan zijn het toepassen van flankbeveiliging (een trein die door rood licht gaat wordt van het conflictpunt afgeleid) of het toepassen van doorschietlengtes. </antwoord>
      <antwoord nummer="4">Als de heer Van Vollenhoven bedoelt dat roodlichtpassages thans door machinisten en hun chefs minder erg worden gevonden dan voorheen, ben ik dat volstrekt niet met hem eens. Het was vroeger zo dat door rood licht gaan als een ernstig incident werd beschouwd en dat is gelukkig nog steeds zo. Als alle weggebruikers even serieus tegen rode verkeerslichten zouden aankijken als de machinisten, zou dit de verkeersveiligheid ten goede komen, maar dit ter zijde. Ik zie dan ook geen reden om de mentaliteit in dit opzicht te beïnvloeden. </antwoord>
      <antwoord nummer="5">Mij is bekend dat NS-reizigers destijds de door u bedoelde risicoanalyse heeft gemaakt. Mij is ook bekend dat de conclusie daaruit door Railned Spoorwegveiligheid in grote lijnen wordt onderschreven. Het invoeren van het zogenaamde rondje om de kerk heeft positieve en negatieve invloeden op de veiligheid. Er is geen reden om aan te nemen dat de negatieve invloeden zullen overheersen. Het opstellen van risico-analyses is een normale managementactiviteit in elke professionele organisatie. Hoe daarmee omgegaan wordt is een interne aangelegenheid van het bedrijf. Het is niet aan mij daarover te oordelen. </antwoord>
      <antwoord nummer="6">Er zijn vele redenen waarom treinen door rood licht kunnen rijden. De genoemde twee spelen zeker een belangrijke rol en worden bij de in het antwoord op de voorgaande vragen aangegeven acties ook zeker meegenomen. </antwoord>
      <antwoord nummer="7">Zoals aangegeven bij vraag 3 zal ik de opdracht om systematisch de conflictpunten in kaart te brengen en maatregelen te nemen binnenkort geven. In hoeverre het nodig zal blijken hiervoor extra financiële middelen ter beschikking te stellen om in het bestaande net eventuele knelpunten op te lossen, kan ik eerst zeggen na afronding van de inventarisatie. Er zijn mij derhalve dan ook nog geen gevallen bekend waarin om financiële reden werd afgezien van uitvoering van aanbevolen maatregelen. </antwoord>
      <noten afkomstig="antwoord"/>
   </antwoorden>
</kvr>
