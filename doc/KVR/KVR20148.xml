<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over het vangen van zwarte kraaien en kauwen. (Ingezonden 7 april 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20148
</item>
         <item attribuut="Inhoud">De Nederlandse wet- en regelgeving zou strijdig zijn met de artikelen 8 en 9 van de Europese Vogelrichtlijn, omdat zij het gebruik van vangkooien en kastvallen voor het vangen van zwarte kraaien en kauwen toestaat zonder een nadere bepaling van voorwaarden zoals bedoeld in artikel 9, lid 2, van de Vogelrichtlijn.</item>
         <item attribuut="Rubriek">Natuur (Fauna)</item>
         <item attribuut="Trefwoorden">Vogels</item>
         <item attribuut="Vindplaats">Kamervragen met antwoord 2003-2004, nr. 1424, Tweede Kamer</item>
         <item attribuut="Vraagnr_bij_indiening">2030412340</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-04-27</item>
         <item attribuut="Datum_indiening">2004-04-07</item>
         <item attribuut="Document-id">KVR20148</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3007" allpagenumbers="3007 3008" vetnummer="2030412340" code="0304tkkvr1424" lopendefooter="Tweede Kamer, vergaderjaar 2003–2004, Aanhangsel" filenaam="KVR20148" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1424" onderwerp="" indiendatum="2004-04-7">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2004-04-27">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van artikelen 8 en 9 van de Europese Vogelrichtlijn waarin het gebruik van massale of niet-selectieve middelen voor het vangen of doden van vogels wordt verboden tenzij de lidstaat bepaalt welke van dergelijke middelen zijn toegestaan onder welke voorwaarden, onder welke omstandigheden van plaats en tijd, onder de bevoegdheid van welke autoriteit, en onder welke controles? </vraag>
      <vraag nummer="2">Bent u zich ervan bewust dat «vallen» expliciet vermeld worden in de lijst van in het bijzonder verboden middelen in bijlage IV sub a van de Vogelrichtlijn? </vraag>
      <vraag nummer="3">Deelt u de mening dat de zorgplicht zoals bedoeld in artikel 2van de Flora- en faunawet niet nageleefd kan worden zonder een dergelijke bepaling van voorwaarden voor het gebruik van niet-selectieve vangmiddelen? Zo ja, welke beperkende voorwaarden zult u alsnog voorschrijven? Zo neen, met hoeveel fte aan Algemene Inspectiedienst (AID)-personeel zult u controle uitoefenen op het naleven van de zorgplicht van artikel 2door gebruikers van vangkooien en kastvallen, en op welke wijze zult u hiervan verslag uitbrengen aan de Kamer? </vraag>
      <vraag nummer="4">Deelt u de mening dat de Nederlandse wet- en regelgeving strijdig is met artikelen 8 en 9 van de Vogelrichtlijn daar zij het gebruik van vangkooien en kastvallen voor het vangen van zwarte kraaien en kauwen landelijk toestaat zonder een nadere bepaling van voorwaarden zoals bedoeld in artikel 9, lid 2, van de Vogelrichtlijn? Zo neen, waarom niet? Zo ja, kunt u aangeven op welke wijze en op welke termijn u de Nederlandse wet- en regelgeving in overeenstemming zult brengen met de Vogelrichtlijn? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Een ieder kan voldoen aan de zorgplicht ten aanzien van het gebruik van niet-selectieve vangmiddelen, ongeacht of hieraan nadere voorwaarden zijn gesteld. De zorgplicht houdt in dat een ieder die weet of redelijkerwijs kan vermoeden dat door zijn handelen of nalaten nadelige gevolgen voor flora of fauna kunnen worden veroorzaakt, verplicht is dergelijk handelen achterwege te laten voorzover zulks in redelijkheid kan worden gevergd, dan wel alle maatregelen te nemen die redelijkerwijs van hem kunnen worden gevergd teneinde de gevolgen te voorkomen of, voorzover die gevolgen niet kunnen worden voorkomen, deze zoveel mogelijk te beperken of ongedaan te maken. Wat betreft het gebruik van niet-selectieve vangmiddelen betekent inachtneming van de zorgplicht dat de gebruiker maatregelen dient te treffen om zoveel mogelijk te voorkomen dat andere dieren worden gevangen dan de dieren waarvoor de middelen worden ingezet. Dit geldt ook als geen nadere voorwaarden zijn gesteld ten aanzien van het gebruik van niet-selectieve vangmiddelen. De AID heeft dit jaar circa 30 fte beschikbaar voor de handhaving van natuurregelgeving. Controles op de wijze waarop gebruik wordt gemaakt van de landelijke vrijstelling voor de zwarte kraai en kauw worden binnen deze capaciteit verricht. In het jaarverslag van de AID dat jaarlijks naar de Kamer wordt gezonden, zult u hierover geïnformeerd worden. Overigens zien ook de provincies en de politie toe op een juiste naleving van de landelijke vrijstelling voor de zwarte kraai en kauw. </antwoord>
      <antwoord nummer="4">Ik acht de Nederlandse regelgeving in overeenstemming met artikel 9, tweede lid, van de Vogelrichtlijn. In artikel 65 van de Flora- en faunawet en artikel 1 van de Regeling beheer en schadebestrijding dieren zijn nadere voorwaarden opgenomen als bedoeld in artikel 9, tweede lid, van de Vogelrichtlijn. De zwarte kraai en kauw kunnen uitsluitend met vangkooien en kastvallen worden bestreden door de grondgebruiker op zijn gronden of aan door hem gebruikte opstallen ter voorkoming van schade aan gewassen, vee, bossen, bedrijfsmatige visserij en wateren. </antwoord>
      <noten afkomstig="antwoord"/>
   </antwoorden>
</kvr>
