<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gabor (CDA) over handel in ivoor. (Ingezonden 27 juni 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5394
</item>
         <item attribuut="Rubriek">Natuur (Fauna)</item>
         <item attribuut="Trefwoorden">Beschermde diersoorten</item>
         <item attribuut="Vindplaats">Kamervragen met antwoord 1996-1997, nr. 1627, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Gabor</persoon>
         </item>
         <item attribuut="Datum_reaktie">1997-07-17</item>
         <item attribuut="Datum_indiening">1997-06-27</item>
         <item attribuut="Document-id">KVR5394</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3327" allpagenumbers="3327 3328" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1627" onderwerp="" indiendatum="1997-06-27">
         <vrager partij="CDA" oorsprong="parlement">Gabor</vrager>
         <vraagt-aan/>
      </vraagdata>
      <antwoorddata antwoorddatum="1997-07-17">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennis genomen van de verschillende publicaties rond de CITES-conferentie? </vraag>
      <vraag nummer="2">Is tijdens deze conferentie besloten tot hervatting van de handel in ivoor? </vraag>
      <vraag nummer="3">Hoe heeft deze besluitvorming zich afgespeeld? Hoe heeft Nederland en de Europese Unie zich opgesteld bij de eindstemming? </vraag>
      <vraag nummer="4">Welke controlemaatregelen en strikte voorwaarden zijn afgesproken? </vraag>
      <vraag nummer="5">Hebt u de garantie dat het om de verkoop van bestaande voorraden gaat? </vraag>
      <vraag nummer="6">Welke garanties hebt u dat geen doorverkoop zal plaatsvinden uit Japan? </vraag>
      <vraag nummer="7">Wat zullen de gevolgen zijn van de hervatting van de ivoorhandel voor de olifantenpopulatie in Namibië, Zimbabwe en Botswana? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Tijdens de 10e CITES-Conferentie van Partijen in Harare van 9–20 juni jl. is besloten tot «downlisting» van de Afrikaanse olifant van appendix 1 naar appendix 2 van de overeenkomst. Over een eventuele hervatting van de ivoorhandel is het volgende afgesproken: – er is een moratorium op ivoorhandel van tenminste 21 maanden; – hervatting kan slechts plaatsvinden onder strikte voorwaarden met betrekking tot rapportage en monitoring van de legale en illegale internationale handel in ivoor, waaraan zowel door exporterende als door importerende landen moet worden voldaan; – een onafhankelijk panel dient in te stemmen met de nieuwe controlesystemen; – het CITES Standing Committee neemt de finale beslissing na toetsing of aan alle voorwaarden is voldaan; – indien de handel wordt hervat, vindt export van delen van de thans bestaande voorraden uit Botswana, Namibië en Zimbabwe alleen naar Japan plaats en slechts eenmalig en op experimentele basis. Vervolgens wordt dit experiment geëvalueerd door het Standing Committee van CITES. Het totale experiment zal maximaal 59 ton ivoor betreffen, dat is ca. 12% van de geschatte huidige voorraden in Afrika. </antwoord>
      <antwoord nummer="3">Nadat de ongeamendeerde voorstellen, mede door toedoen van de EU-Lidstaten, bij de stemming niet de vereiste 2/3 meerderheid hadden behaald, is op verzoek van Zuid-Afrika en de drie betrokken landen onderhandeld over de in het antwoord op vraag 2 weergegeven elementen. In het EU-coördinatieberaad dat aan de geheime stemmingen over de aldus geamendeerde voorstellen vooraf ging, bleek verdeeldheid van de EU-Lidstaten op dit onderwerp. Nederland behoorde bij de tegenstanders van «downlisting», met name omdat op dit moment niet reeds een afdoende controlesysteem voorhanden is en omdat er ter Conferentie tussen de Afrikaanse oorsprongslanden geen overeenstemming leek te bestaan over de geamendeerde voorstellen. In verband met de bestaande verdeeldheid in EU-kader werd, conform de EU-besluitvormingsprocedures, afgesproken dat de EU-Lidstaten zich zouden onthouden van stemming. In de daaropvolgende geheime stemmingen in de plenaire vergadering zijn de geamendeerde voorstellen met ruime meerderheid aangenomen. </antwoord>
      <antwoord nummer="4">Zie het antwoord op vraag 2. </antwoord>
      <antwoord nummer="5 en 6">De in het antwoord op vraag 2 aangeduide nieuwe controlesystemen zullen de bedoelde garanties moeten gaan leveren. </antwoord>
      <antwoord nummer="7">Zie mede het antwoord op vraag 2. In principe worden van een eventuele hervatting van de ivoorhandel (na een moratorium) geen directe gevolgen verwacht voor de olifantenpopulaties in de drie landen, aangezien het de verkoop en export betreft van (delen van) bestaande voorraden. Overigens speelden in de beraadslagingen zorgen omtrent de mogelijke gevolgen voor olifantenpopulaties in Botswana, Namibië en Zimbabwe minder een rol dan de mogelijke gevolgen voor olifantenpopulaties elders in Afrika. </antwoord>
      <noten afkomstig="antwoord"/>
   </antwoorden>
</kvr>
