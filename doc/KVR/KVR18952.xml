<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de minister van Buitenlandse Zaken en de staatssecretaris van Buitenlandse Zaken (Europese Zaken) over mogelijke vrijwaringsmaatregelen voor de kandidaat-lidstaten van de Europese Unie. (Ingezonden 7 november 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18952
</item>
         <item attribuut="Rubriek">Internationale betrekkingen (Europese Unie)</item>
         <item attribuut="Trefwoorden">EU Europese integratie</item>
         <item attribuut="Vindplaats">Kamervragen met antwoord 2003-2004, nr. 367, Tweede Kamer</item>
         <item attribuut="Vraagnr_bij_indiening">2030402680</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2003-11-24</item>
         <item attribuut="Datum_indiening">2003-11-07</item>
         <item attribuut="Document-id">KVR18952</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="789" allpagenumbers="789 790" vetnummer="2030402680" code="0304tkkvr367" lopendefooter="Tweede Kamer, vergaderjaar 2003–2004, Aanhangsel" filenaam="KVR18952" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="367" onderwerp="" indiendatum="2003-11-7">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister van Buitenlandse Zaken en de staatssecretaris van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="2003-11-24">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft u kennis genomen van de laatste voortgangsrapportages van de Europese Commissie,, 5 november 2003, over de situatie in de toetredende landen, waarin in ieder geval 39 punten worden genoemd waarover de Commissie zich «serieus zorgen maakt»? </vraag>
      <vraag nummer="2">Welke vrijwaringsmaatregelen vindt u noodzakelijk na het lezen van de verschillende voortgangsrapportages? </vraag>
      <vraag nummer="3">Bent u van mening dat slechts vrijwaringsmaatregelen getroffen moeten worden op het terrein van de interne markt of ziet u ook mogelijkheden om vrijwaringsmaatregelen te treffen die zich richten op de politieke criteria? Wilt u dit standpunt toelichten? </vraag>
      <vraag nummer="4">Bent u van mening dat het Europese Arrestatiebevel voor sommige kandidaat-lidstaten nog niet in werking kan treden, gezien de geconstateerde corruptie en de situatie in de gevangenissen? Zo ja, voor welke landen zou het Europese Arrestatiebevel nog niet onverkort mogen gelden? Zo nee, vindt u het verantwoord Nederlandse onderdanen uit te leveren aan landen die niet voldoen aan de Nederlandse basisnormen op het gebied van rechtspraak en gevangeniswezen? </vraag>
      <vraag nummer="5">Op welke wijze gaat u de vrijwaringsmaatregelen in Europees verband afdwingen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 5">De regering meent dat besluitvorming over eventuele passende maatregelen, waaronder vrijwaringsmaatregelen, op dit moment nog niet aan de orde is. De uitbreiding vindt over bijna een half jaar plaats. Vanaf dat moment kunnen maatregelen van kracht worden. De toetreders dienen de kans te krijgen deze periode te gebruiken om achterstanden in te lopen. Om te kunnen beoordelen waar passende maatregelen, bijvoorbeeld vrijwaringsmaatregelen, nodig zijn, acht de regering het van groot belang in de komende periode steeds goed inzicht te houden in de landen waarin en de terreinen waarop op 1 mei 2004 goede toepassing van het acquis niet is verzekerd. De regering zal daarom bij de Commissie blijven aandringen op tijdige informatie over bij toetreding resterende problemen, over maatregelen die kunnen worden genomen om de problemen te bestrijden en over voornemens tot het nemen van maatregelen. Deze informatiebehoefte wordt gedeeld door de andere lidstaten. Op 17 november nam de RAZEB, mede op voorstel van Nederland, conclusies aan waarin de RAZEB nog eens wijst op de toezegging van de Europese Commissie de voortgang van de toetredende lidstaten nauwgezet te blijven volgen, op het voornemen van de Commissie om waar nodig passende maatregelen te nemen en op het voornemen de Raad volledig en regelmatig geïnformeerd te houden over resterende zorgen en over de passende maatregelen die zij zal nemen. Tijdens de RAZEB zegde de Commissie toe, mede in reactie op vragen van Nederland, de voortgang van de toetredende landen in de komende periode voortdurend te monitoren en hierover voortdurend te rapporteren aan de Raadswerkgroep Uitbreiding. De Raadswerkgroep Uitbreiding zal gebrek aan voortgang zonodig melden aan de RAZEB. De regering gaat ervan uit dat de Commissie wanneer noodzakelijk werkelijk passende maatregelen zal nemen. Zonodig zal de regering gebruik maken van het recht de Europese Commissie te verzoeken vrijwaringsmaatregelen te nemen. </antwoord>
      <antwoord nummer="3">Vrijwaringsmaatregelen op grond van de in het toetredingsverdrag vervatte vrijwaringsclausules of op grond van de in het acquis vervatte mogelijkheden kunnen ook betrekking hebben op andere onderdelen van het acquis communautaire dan de interne markt. Ze kunnen bijvoorbeeld ook betrekking hebben op ernstige tekortkomingen bij wederzijdse erkenning in strafzaken of burgerlijke zaken. De toetredende lidstaten voldoen alle aan de politieke criteria. In beginsel is het treffen van vrijwaringsmaatregelen naar aanleiding van tekortkomingen op dit gebied dus niet aan de orde. Mochten zich na toetreding onverhoopt problemen voordoen op het gebied van goed bestuur, democratie en rechtsstaat, dan kan politieke druk worden uitgeoefend op de betrokken lidstaat of de betrokken lidstaten om de situatie opnieuw op voldoende niveau te brengen. Het verdrag betreffende de Europese Unie biedt mogelijkheden problemen te bestrijden, met in het uiterste geval gebruik van artikel 7 van dat verdrag dat voorziet in de mogelijkheid tot schorsing van rechten van een lidstaat die uit het verdrag voortvloeien, waaronder stemrechten in de Raad, in geval van ernstige en voortdurende schending van de beginselen van vrijheid, democratie, eerbiediging van de rechten van de mens en de fundamentele vrijheden, en van de rechtsstaat. Het ontwerp-verdrag tot vaststelling van een grondwet voor Europa voorziet met artikel 58 dezelfde mogelijkheid tot schorsing in geval van ernstige en voortdurende inbreuk door een lidstaat op de in artikel 2 van het ontwerp-verdrag genoemde waarden. Artikel 2 bepaalt dat de Unie berust op de waarden eerbied voor de menselijke waardigheid, vrijheid, democratie, gelijkheid, de rechtsstaat en eerbiediging van de mensenrechten. Deze waarden hebben de lidstaten gemeen in een samenleving die gekenmerkt wordt door pluralisme, verdraagzaamheid, rechtvaardigheid, solidariteit en door het verbod van discriminatie. </antwoord>
      <antwoord nummer="4">De regering is van mening dat het Europees Arrestatiebevel onverkort toepasbaar is op alle toetredende lidstaten. In navolging van de Europese Commissie, constateert de regering dat de toetredende lidstaten op het gebied van justitiële samenwerking in strafzaken goede vooruitgang hebben geboekt. Geen van de 39 punten van ernstige zorg die de Europese Commissie heeft geïdentificeerd, betreft het terrein van Justitie en Binnenlandse Zaken. Wel is er ruimte voor verbetering en verdere uitbouw van de bestuurlijke en juridische capaciteit van de toetreders verdient aandacht. Dit geldt evenzeer voor de bestrijding van corruptie. De Transitiefaciliteit kan worden ingezet om deze landen hierbij te ondersteunen. </antwoord>
      <noten afkomstig="antwoord"/>
   </antwoorden>
</kvr>
