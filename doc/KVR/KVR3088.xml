<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lilipaly (PvdA) over het «schrappen» van Molukkers als achterstandsgroep. (Ingezonden 21 maart 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3088
</item>
         <item attribuut="Inhoud">Betreft vragen naar aanleiding van een bericht in onder andere de Telegraaf van 15 maart 1996. Deze berichten hebben betrekking op de vormgeving van de maatstaf minderheden in de voorstellen voor een nieuwe Financiële Verhoudingswet.</item>
         <item attribuut="Rubriek">Overheidsfinanciën (Gemeentelijke financiën) Welzijn (Minderheden)</item>
         <item attribuut="Trefwoorden">Gemeentefinanciën Minderheden Zuid-Molukkers</item>
         <item attribuut="Vindplaats">Kamervragen met antwoord 1995-1996, nr. 1130, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="PvdA">Lilipaly</persoon>
         </item>
         <item attribuut="Datum_reaktie">1996-05-10</item>
         <item attribuut="Datum_indiening">1996-03-21</item>
         <item attribuut="Document-id">KVR3088</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2299" allpagenumbers="2299 2300" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1130" onderwerp="" indiendatum="1996-03-21">
         <vrager partij="PvdA" oorsprong="parlement">Lilipaly</vrager>
         <vraagt-aan/>
      </vraagdata>
      <antwoorddata antwoorddatum="1996-05-10">
         <antwoorder functie="staatssecretaris" ministerie="Binnenlandse Zaken">Van de Vondervoort</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van berichten in de pers, als zouden Molukkers door het kabinet worden «geschrapt» als achterstandsgroep? <voetnoot nummer="1"/>
      </vraag>
      <vraag nummer="2">Kunt u meedelen of inderdaad sprake is van een dergelijk besluit? </vraag>
      <vraag nummer="3">Worden Molukkers niet om inhoudelijke redenen (het verdwijnen van extra achterstanden), maar om technische redenen (het ontbreken van CBS-cijfers) geschrapt? </vraag>
      <vraag nummer="4">Zijn Molukkers om dezelfde technische redenen niet aangemerkt als doelgroep in het kader van de Wet BEA? </vraag>
      <vraag nummer="5" voetnoot="2">Tonen de meest recente onderzoeksgegevens aan, dat de werkloosheid onder Molukkers nog steeds twee keer zo hoog is als die van autochtone Nederlanders en dat ook de werkloosheidsduur veel hoger is? <voetnoot nummer="2"/>
      </vraag>
      <vraag nummer="6">Bent u bereid om bij de herijking van het Gemeentefonds rekening te houden met de aanwezigheid van concentraties allochtonen in gemeenten, ook gestand te doen waar het de Molukkers betreft? </vraag>
      <vraag nummer="7">Bent u bereid te onderzoeken op welke wijze de registratie van allochtonen kan worden verbeterd, zodat ook ten aanzien van Molukkers periodiek cijfers beschikbaar komen? </vraag>
      <noten afkomstig="vraag">
         <noot nummer="1" datum="1996-03-15" bron="Zie o.a. De Telegraaf">Zie o.a. De Telegraaf, 15 maart 1996</noot>
         <noot nummer="2">Zie J. Veenman en E. Martens Een lange weg, Rotterdam 1991</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1">Er is geen sprake van een besluit van het kabinet om de Molukkers als achterstandsgroep te «schrappen». De berichten in de pers hebben betrekking op de vormgeving van de maatstaf minderheden in de voorstellen voor een nieuwe Financie¨le Verhoudingswet, die thans bij de Tweede Kamer in behandeling is. Daarbij wordt gebruik gemaakt van actuele CBS-cijfers. (Zie ook onze antwoorden op vragen van het lid van de Tweede Kamer Hoekema. <voetnoot nummer="1"/>) Dat houdt in dat die minderheidsgroeperingen, die niet door het CBS in hun registertelling zijn opgenomen, niet in de definitie van de maatstaf zijn opgenomen. De maatstaf is gebaseerd op grondig onderzoek naar de kosten, die gemeenten maken in het kader van onder meer hun eigen doelgroepenbeleid. Overigens kan ik u mededelen dat de verdelingssystematiek van de middelen uit het gemeentefonds los staat van de erkenning van de doelgroepen voor het integratiebeleid minderheden van het kabinet. De regering heeft met deze keuze geenszins een beleidsmatige invulling of nadere accentuering van de Contourennota beoogd. </antwoord>
      <antwoord nummer="3">Er is, zoals hierboven uiteen is gezet, geen sprake van het «schrappen» van de Molukkers als achterstandsgroep. Er is dan ook geen sprake van inhoudelijke of technische redenen. </antwoord>
      <antwoord nummer="4">De Molukkers zijn inderdaad om technische redenen niet aangemerkt als doelgroep van de Wet BEAA. </antwoord>
      <antwoord nummer="5">De positie van Molukkers op de arbeidsmarkt is, mede dank zij het positieve-actiebeleid van de overheden (1000-Banenplan) belangrijk gunstiger dan die van de meeste andere doelgroepen van het integratiebeleid etnische groepen (H. M. A. G. Smeets, Etnische minderheden bij de overheid, 1994). In vergelijking met de gemiddelde werkloosheid in Nederland is die van de Molukkers inderdaad hoger. </antwoord>
      <antwoord nummer="6" voetnoot="2">In 1986 is de verfijning sociale structuur in het verdeelstelsel onder de FVW’84 opgenomen. Onderdeel daarvan was de verfijning minderheden. Deze verfijning is reeds bij aanvang bevroren op aantallen 1983. Er wordt dus tot nu toe aan gemeenten uitgekeerd op basis van de aantallen minderheden zoals die per 1983 zijn vastgesteld. Bij brief van 6 november 1991 <voetnoot nummer="2"/>hebben wij de Kamer bij brief geı¨nformeerd over een onderzoek naar mogelijke actualisering van deze verfijning. Daarbij werd geconstateerd dat er geen CBS «registertellingen» ten aanzien van Molukkers, zigeuners en woonwagenbewoners waren en dat derhalve voor deze groeperingen geen actualisering mogelijk was. Het onderzoek is vervolgens, in het licht van de inmiddels opgestarte evaluatie van de FVW’84 stopgezet. In het evaluatie-onderzoek worden onder meer de met de aanwezigheid van minderheden gemoeide gemeentelijke kosten in beeld gebracht. Daarbij is, zo geven de onderzoekers aan, gebruik gemaakt van de CBS-statistiek minderheden. In het rapport «Struktuur gerecht», dat ook naar de Kamer is gezonden, is (op blz. 57) aangegeven dat het daarbij gaat om niet-Nederlanders naar nationaliteit met uitzondering van geı¨ndustrialiseerde landen, alsmede Surinamers en Antillianen naar geboorteland. Molukkers komen niet in de definitie voor. De Raad voor de gemeentefinancie¨n adviseert ons deze definitie in de wetsvoorstellen over te nemen. In de wetsvoorstellen hebben wij gekozen voor een andere, smallere definitie door aan te sluiten bij de prioriteitskeuze uit de doelgroepen van het gevoerde kabinetsbeleid voor minderheden. Wij beperken ons tot inwoners van Surinaamse, Antilliaanse/Arubaanse, Turkse en Marokkaanse herkomst; vluchtelingen, Molukkers, zigeuners en woonwagenbewoners zijn uitgezonderd, onder meer vanwege de genoemde registratie-problemen. Ook hier ontbreken Molukkers. Overigens is er uit het evaluatie-onderzoek van de FVW’84 noch anderszins aanleiding geweest de specifieke aanwezigheid van Molukkers in gemeenten als een via het gemeentefonds te compenseren kostenfactor aan te merken. De vormgeving van de maatstaf leidt (onder meer op grond van de maatstaf minderheden) voldoende middelen uit de algemene uitkering ontvangen om het door hen voorgestane minderhedenbeleid uit te voeren. Wij wijzen er op, wellicht ten overvloede, dat de aan- of afwezigheid van een kenmerk in het verdeelstelsel (zoals bijvoorbeeld het aantal Molukkers) op generlei wijze enige vorm van bestedingsverplichting voor gemeenten kan inhouden. Gemeenten zijn, binnen de grenzen van de wet, vrij in het besteden van de algemene uitkering. Juist om die reden wordt er gestreefd naar een zo globaal mogelijk stelsel. Er is dan ook geen enkele beleidsmatige overweging ten aanzien van de mate van achterstand van deze of gene groep verbonden met de keuzen ten aanzien van de inrichting van deze maatstaf. Daar kan nog aan worden toegevoegd dat op basis van de verdeelsystematiek in de nieuwe FVW een aanzienlijk groter bedrag wordt verdeeld naar aanleiding van de aanwezigheid van inwoners die behoren tot een minderheidsgroep: ongeveer f 411 mln. tegen ongeveer f 80 mln. onder de FVW’84. Gemeenten ontvangen over het algemeen dus op basis van deze maatstaf meer middelen naar aanleiding van de aanwezigheid van minderheden. Daarmee worden gemeenten in staat gesteld hun activiteiten voor minderheden, dus ook voor Molukkers voort te zetten. Alles overziende zien wij vooralsnog geen aanleiding Molukse inwoners op te nemen in de definitie van de maatstaf minderheden. Deze materie zal inclusief het mogelijk meetellen van Molukkers in de maatstaf minderheden uitgebreid aan de orde komen bij de Kamerbehandeling van de nieuwe FVW. </antwoord>
      <antwoord nummer="7">Ik ben voornemens te onderzoeken of sociaal-economische ontwikkelingen van groeperingen, die op basis van de huidige methodiek niet goed in beeld blijken te kunnen komen, op andere wijze kunnen worden gevolgd. </antwoord>
      <noten afkomstig="antwoord">
         <noot nummer="1">Aanhangsel handelingen nr. 862, vergaderjaar 1995–1996</noot>
         <noot nummer="2" documenttype="Kamerstuk" kamerstuk-id="22 300 C" documentnummer="5">Kamerstuk 22 300 C, nr. 5</noot>
      </noten>
   </antwoorden>
</kvr>
