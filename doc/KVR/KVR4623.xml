<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schutte (GPV) over de procedure van behandeling van naturalisatieverzoeken. (Ingezonden 17 februari 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4623
</item>
         <item attribuut="Inhoud">Betreft vragen over het gebruik van strafrechtelijke informatie binnen de naturalisatieprocedure.</item>
         <item attribuut="Rubriek">Strafrecht en strafprocesrecht (Overig)</item>
         <item attribuut="Trefwoorden">Justitiële documentatie Naturalisaties</item>
         <item attribuut="Vindplaats">Kamervragen met antwoord 1996-1997, nr. 933, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GPV">Schutte</persoon>
         </item>
         <item attribuut="Datum_reaktie">1997-03-27</item>
         <item attribuut="Datum_indiening">1997-02-17</item>
         <item attribuut="Document-id">KVR4623</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1909" allpagenumbers="1909 1910" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="933" onderwerp="" indiendatum="1997-02-17">
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="27 maart 1997), zie ook Aanhangsel Handelingen nr. 810, vergaderjaar 1996–1997">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft een van vrouwenhandel verdachte voormalige Belg de Nederlandse nationaliteit verkregen zonder dat gegevens over zijn strafblad in België alhier bekend waren? <voetnoot nummer="1"/>Zo ja, hoe heeft dit kunnen gebeuren? </vraag>
      <vraag nummer="2">In hoeverre wordt bij de behandeling van naturalisatieverzoeken in de praktijk rekening gehouden met eventuele strafrechtelijke gegevens uit het land van herkomst of een land waar betrokkene verder heeft verbleven? </vraag>
      <vraag nummer="3">Deelt u het standpunt, dat strafrechtelijke gegevens bij de behandeling van naturalisatieverzoeken relevant zijn, ongeacht het land waar de delicten zijn gepleegd? </vraag>
      <vraag nummer="4">Wat wordt gedaan om de procedure van behandeling van naturalisatieverzoeken op dit punt te verbeteren? </vraag>
      <noten afkomstig="vraag">
         <noot nummer="1" datum="1997-02-8" bron="Rotterdams Dagblad">Rotterdams Dagblad, 8 februari 1997</noot>
      </noten>
   </vragen>
   <antwoorden aantal="3">
      <antwoord nummer="1">Een van vrouwenhandel verdachte voormalige Belg heeft de Nederlandse nationaliteit kunnen verkrijgen, omdat de gegevens over zijn strafblad in België ten tijde van de behandeling van het naturalisatieverzoek bij de Immigratie- en Naturalisatiedienst niet bekend waren en konden zijn. </antwoord>
      <antwoord nummer="2">In de praktijk wordt – naast het raadplegen van de justitiële documentatie, het Opsporingsregister en het register van de Herkenningsdienst – rekening gehouden met eventuele strafrechtelijke gegevens uit het land van herkomst of een land waar betrokkene verder heeft verbleven indien dit door de verzoeker om naturalisatie zelf wordt aangegeven of dit anderszins uit enig document in het dossier blijkt. Verzoeker wordt bij de aanvang van de procedure standaard gevraagd een zogenaamde waarheidsverklaring te ondertekenen. Hierin verklaart verzoeker dat hij niet beschikt over antecedenten die van invloed kunnen zijn op de beoordeling van zijn verzoek tot naturalisatie. Tevens verklaart verzoeker alle gegevens van belang voor de beslissing op het naturalisatieverzoek naar waarheid te hebben verstrekt. </antwoord>
      <antwoord nummer="3 en 4">Alhoewel ik uw standpunt deel beschik ik thans formeel niet over mogelijkheden om internationaal strafrechtelijke gegevens te vragen in het kader van een verzoek om naturalisatie. Internationale overeenkomsten, zoals bijvoorbeeld de Uitvoeringsovereenkomst bij het Akkoord van Schengen, sluiten het gebruik van dergelijke informatie voor administratieve doeleinden uit. De enige uitzondering daarop wordt gevormd door het verzoek tot uitlevering. Een dergelijk verzoek door een buitenlandse autoriteit kan en wordt in voorkomende gevallen gebruikt in de naturalisatieprocedure. Het onderhavige incident is voor mij aanleiding te onderzoeken of in de ons omringende landen deze problematiek zich eveneens voordoet en welke maatregelen in die landen zijn genomen om te voorkomen dat op basis van onvolledige informatie de nationaliteit van dat land verleend wordt. Ik zal uw Kamer op een later tijdstip over de uitkomsten van dit onderzoek informeren. Vooralsnog zie ik echter geen mogelijkheden om op korte termijn de procedure van behandeling van naturalisatieverzoeken op dit punt te verbeteren. Een mogelijkheid om de consequentie – de onterechte verlening van het Nederlanderschap – in een geval als het onderhavige ongedaan te maken is onder het regime van de thans vigerende Rijkswet op het Nederlanderschap niet beschikbaar. In de voorstellen tot wijziging van de Rijkswet heb ik voorzien in een bepaling op grond waarvan het mogelijk zal zijn om in gevallen als het onderhavige het Nederlanderschap te ontnemen. </antwoord>
      <noten afkomstig="antwoord"/>
   </antwoorden>
</kvr>
