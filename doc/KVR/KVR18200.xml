<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister-president en de minister van Buitenlandse Zaken over uitlatingen van de Italiaanse premier Berlusconi in het Europees parlement. (Ingezonden 4 juli 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18200
</item>
         <item attribuut="Inhoud">Vragen over uitlatingen van de Italiaanse premier Berlusconi in zijn hoedanigheid als voorzitter van de Europese Raad waarbij hij een lid van het Europees parlement heeft beledigd. Gevraagd wordt of deze uitlatingen mede zijn gedaan namens de minister-president en de minister van Buitenlandse Zaken en zo nee, of dezen bereid zijn zich uitdrukkelijk hiervan te distantiëren.</item>
         <item attribuut="Rubriek">Internationale betrekkingen (Europese Unie)</item>
         <item attribuut="Trefwoorden">EU</item>
         <item attribuut="Vindplaats">Kamervragen met antwoord 2002-2003, nr. 1653, Tweede Kamer</item>
         <item attribuut="Vraagnr_bij_indiening">2020314490</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2003-07-18</item>
         <item attribuut="Datum_indiening">2003-07-04</item>
         <item attribuut="Document-id">KVR18200</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3457" allpagenumbers="3457 3458" vetnummer="2020314490" code="0203tkkvr1653" lopendefooter="Tweede Kamer, vergaderjaar 2002–2003, Aanhangsel" filenaam="KVR18200" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1653" onderwerp="" indiendatum="2003-07-4">
         <vrager partij="SP" oorsprong="parlement">Van Bommel</vrager>
         <vraagt-aan>de minister-president en de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-07-18">
         <antwoorder functie="minister" ministerie="Buitenlandse Zaken a.i">Van Ardenne-van der Hoeven</antwoorder>
         <mede-antwoorder>de minister-president, minister van Algemene Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat de Italiaanse premier Berlusconi in zijn rede tot het Europees Parlement op 2 juli jl. heeft medegedeeld dat alles wat hij zegt en doet in zijn rol als voorzitter van de Europese Raad voor het tweede halfjaar van 2003 mede gebeurt namens zijn collega’s in de andere lidstaten van de EU? </vraag>
      <vraag nummer="2">Is het u ook bekend dat de heer Berlusconi daarna is overgegaan tot persoonlijke opmerkingen, waaronder een belediging aan een lid van het Europees Parlement, waarna de voorzitter van het Europees Parlement heeft aangekondigd om deze opmerkingen uit de notulen te laten schrappen? </vraag>
      <vraag nummer="3">Zijn deze uitlatingen van de Italiaanse premier mede gedaan namens u? </vraag>
      <vraag nummer="4">Bent u bereid u nadrukkelijk van dit optreden van het Italiaanse voorzitterschap van de Europese Raad te distantiëren en zo ja, hoe? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">In het debat in het Europees Parlement op 2 juli heeft de Italiaanse Minister-President een persoonlijke visie weergegeven op mogelijke, toekomstige verdere uitbreiding van de Europese Unie. Hij heeft daaraan toegevoegd dat hij, voor zo ver hij sprak in de hoedanigheid van voorzitter van de Europese Raad, zich diende te baseren op de in de Europese Raad bestaande opvattingen, daarmee aangevend dat de door hem weergegeven persoonlijk visie niet die van de Europese Raad was. </antwoord>
      <antwoord nummer="2">In het debat heeft Minister-President Berlusconi aan het adres van een lid van het Europees Parlement gezegd dat hem bekend was dat in Italië een filmproducent bezig was een film te maken over Nazi-concentratiekampen, dat hij het betreffende lid voor de filmrol van kapo zou voordragen en dat het betreffende lid voor die rol zeer geschikt zou zijn. De Voorzitter van het Europees Parlement heeft hierover gezegd dat de heer Berlusconi zich in het vuur van zijn betoog wellicht al te ver had laten gaan over de gebruikelijke grenzen. Met verwijzing naar het reglement van orde van het parlement heeft de voorzitter het betreffende lid in de gelegenheid gesteld op de opmerking van de heer Berlusconi te reageren. Het aangesproken lid heeft daarop gezegd dat zijn respect voor de slachtoffers van het fascisme hem verbood op deze opmerking in te gaan maar dat hij moeilijk kon aanvaarden dat een fungerend raadsvoorzitter, geconfronteerd met tegenspraak in een debat, zijn zelfbeheersing verliest. De Voorzitter van het Europees Parlement zei daarop persoonlijk de toon van dit deel van het debat te betreuren. Hij achtte de gang van zaken ongelukkig en betreurenswaardig. </antwoord>
      <antwoord nummer="3">Zie het antwoord op vraag 1. </antwoord>
      <antwoord nummer="4">De gewraakte uitlatingen kunnen niet worden begrepen als zouden zij uit naam van de leden van de Europese Raad of van het voorzitterschap van de Europese Unie zijn gedaan. Temeer daar de heer Berlusconi zelf stelde, dat zijn uitlatingen waren ingegeven door de, door hem als een op zijn persoon gerichte aanval ervaren, uitlatingen eerder tijdens het debat. De regering deelt evenwel geheel de teleurstelling die de Voorzitter van het Europees Parlement over het gebeurde heeft uitgesproken. Dat blijkt ook uit de verklaring die de Minister-president heeft laten uitgaan naar aanleiding van het debat. Hierin is aangegeven dat er van beide zijden provocaties hadden plaatsgevonden, dat vergelijkingen met de Tweede Wereldoorlog onder alle omstandigheden geen pas geven en dat, gezien de gevoeligheid van de gemaakte vergelijking, de heer Berlusconi er daarom beter aan had gedaan zijn woorden direct terug te nemen. Het is dan ook te meer verheugend dat Minister-president Berlusconi in een telefoongesprek met de Voorzitter van het Europees Parlement op 8 juli heeft aangegeven te betreuren de bedoelde uitdrukkingen en vergelijkingen te hebben gebruikt. Het persoonlijke karakter van zijn uitlatingen bevestigend, gaf de heer Berlusconi aan, als Voorzitter van de Europese Raad te hopen samen met het Europees Parlement te kunnen werken aan het uitdagende programma van het Voorzitterschap. </antwoord>
      <noten afkomstig="antwoord"/>
   </antwoorden>
</kvr>
