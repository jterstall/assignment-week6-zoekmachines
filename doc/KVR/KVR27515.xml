<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de staatssecretaris van Volksgezondheid, Welzijn en Sport over late abortussen in Spanje. (Ingezonden 2 november 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27515
</item>
         <item attribuut="Inhoud">Vragen over een bericht in De Volkskrant van 31 oktober 2006 dat in een Spaanse kliniek abortussen worden gepleegd bij zwangerschappen die (ver) over de in Nederland toegestane termijn van 24 weken zijn. Er zouden ook Nederlandse artsen bij deze kliniek werkzaam zijn, die vrouwen vanuit Nederland laten komen om daar behandeld te worden. Vragenstelster wil dat de staatssecretaris zijn Spaanse collega aanspreekt op deze in haar ogen illegale praktijken.</item>
         <item attribuut="Rubriek">Gezondheidszorg (Geneeskunde) Gezondheidszorg (Medische ethiek)</item>
         <item attribuut="Trefwoorden">Abortus Medische ethiek Spanje</item>
         <item attribuut="Vindplaats">Kamervragen met antwoord 2006-2007, nr. 987, Tweede Kamer</item>
         <item attribuut="Vraagnr_bij_indiening">2060702390</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2007-03-16</item>
         <item attribuut="Datum_indiening">2006-11-02</item>
         <item attribuut="Document-id">KVR27515</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2103" allpagenumbers="2103 2104" vetnummer="2060702390" code="0607tkkvr987" lopendefooter="Tweede Kamer, vergaderjaar 2006–2007, Aanhangsel" filenaam="KVR27515" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="987" onderwerp="" indiendatum="2006-11-2">
         <vrager partij="PvdA" oorsprong="parlement">Arib</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-03-16">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het feit dat in Spanje abortus wordt gepleegd bij zwangerschappen die boven de wettelijke termijn van 22 weken zijn gevorderd? <voetnoot nummer="1"/>
      </vraag>
      <vraag nummer="2">Bent u op de hoogte van het feit dat in de Ginemedex-kliniek in Spanje ook abortussen worden uitgevoerd boven de in Nederland geldende grens van 24 weken en zelfs abortus wordt gepleegd bij een zwangerschap van 39 weken? Wat is uw mening hierover? </vraag>
      <vraag nummer="3">Is het waar dat in deze kliniek ook Nederlandse artsen werkzaam zijn, en dat vanuit Nederland vrouwen abortus laten plegen in Spanje? Wat is uw mening hierover en welke gevolgen heeft dit voor Nederland? </vraag>
      <vraag nummer="4">Kunt u nagaan op welke schaal deze illegale praktijken plaatsvinden? </vraag>
      <vraag nummer="5">Is bekend hoeveel Nederlandse artsen in de kliniek werkzaam zijn? Deelt u de mening dat deze artsen zich schuldig maken aan het op illegale wijze uitvoeren van abortus? Zijn er wettelijke sancties mogelijk tegen deze artsen? Zo ja, welke? Zo neen, waarom niet? </vraag>
      <vraag nummer="6">Is het waar dat berichten over de illegale abortuspraktijk bij de Ginemedex-kliniek sinds 2002 bekend zijn, maar dat de Spaanse (medische) autoriteiten geen stappen hebben ondernomen? Wat is uw mening hierover? Bent u van plan uw Spaanse collega om opheldering te vragen en te vragen of en zo ja welke stappen ondernomen worden tegen deze illegale abortuspraktijk? </vraag>
      <noten afkomstig="vraag">
         <noot nummer="1" datum="2006-10-31" bron="De Volkskrant">De Volkskrant, 31 oktober 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. Om te beginnen is de Spaanse wetgeving anders dan de Nederlandse. In Nederland is een abortus wanneer de vrucht levensvatbaar is in beginsel strafbaar. Daar sta ik volledig achter. Daarnaast moet deze zaak nog door de Spaanse autoriteiten worden onderzocht. Op dit moment is nog niet duidelijk of er daadwerkelijk sprake is van illegale praktijken. Ik volg met belangstelling de ontwikkeling hieromtrent en de discussie die nu eventueel ontstaat in Spanje over de abortuswetgeving. </antwoord>
      <antwoord nummer="3">Ja, het is waar dat Nederlandse artsen werkzaam zijn in deze kliniek. Het is goed mogelijk dat Nederlandse vrouwen in Spanje abortus laten plegen. Ik beschik overigens niet over gegevens hierover. Zolang de betreffende Nederlandse abortusartsen zich aan de wet en hun beroepscode houden zie ik geen aanleiding om mij uit te laten over hun werkzaamheden. Nederlandse vrouwen staat het vrij om naar Spanje te gaan, ongeacht de reden. Er komen jaarlijks ook nog steeds vrouwen uit het buitenland naar Nederland om hier een abortus te laten uitvoeren. </antwoord>
      <antwoord nummer="4">Vooralsnog is niet bekend of hier sprake is van illegale praktijken. De Inspectie voor de Gezondheidszorg vraagt de Spaanse collega’s om op de hoogte te worden gehouden van de ontwikkelingen. </antwoord>
      <antwoord nummer="5">Het Nederlands Genootschap van Abortusartsen (NGVA) heeft laten weten dat een drietal Nederlandse artsen werkzaam is bij één van de klinieken in Barcelona. Zij voeren abortus uit tot 22 weken. Dit betekent dat zij geen deel hebben aan de praktijken die voor veel opschudding hebben gezorgd. Zij verrichten in Spanje geen andere behandelingen dan die ook in Nederland zijn toegestaan. Derhalve is er geen wettelijke grond voor de door u gevraagde sancties. </antwoord>
      <antwoord nummer="6">Ik ben niet op de hoogte van ontwikkelingen in Spanje in het verleden op dit gebied. Ik laat mij informeren over het onderzoek naar deze zaak. Daarbij ben ik tevens geïnteresseerd in de mogelijkheden de Spaanse wet biedt en de discussie daarover. Omdat de informatie van de Spaanse autoriteiten nog niet beschibaar is kan ik uw vraag onder 6 nu niet beantwoorden. </antwoord>
      <noten afkomstig="antwoord"/>
   </antwoorden>
</kvr>
