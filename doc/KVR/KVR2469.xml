<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) over het toelaten van sporters uit het buitenland. (Ingezonden 21 december 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2469
</item>
         <item attribuut="Inhoud">Vragen over verlening van machtigingen tot voorlopig verblijf, waarbij onderscheid zou worden gemaakt tussen topclubs en andere clubs.</item>
         <item attribuut="Rubriek">Staats- en bestuursrecht (Vreemdelingenrecht) Vrijetijdsbesteding (Sport)</item>
         <item attribuut="Trefwoorden">Buitenlandse werknemers Sport Vreemdelingen</item>
         <item attribuut="Vindplaats">Kamervragen met antwoord 1995-1996, nr. 525, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">1996-01-30</item>
         <item attribuut="Datum_indiening">1995-12-21</item>
         <item attribuut="Document-id">KVR2469</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1065" allpagenumbers="1065 1066" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="525" onderwerp="" indiendatum="1995-12-21">
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="30 januari 1996) Zie ook aanhangsel handelingen nr. 460, vergaderjaar 1995/1996.">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Komt het steeds vaker voor, dat sporters uit het buitenland toelating tot Nederland aanvragen? </vraag>
      <vraag nummer="2">Hoeveel machtigingen tot voorlopig verblijf zijn de afgelopen vijf jaar aan sporters verleend? Welke categoriee¨n sporters betrof het? </vraag>
      <vraag nummer="3">Welk beleid wordt gevoerd ten aanzien van de verlening van de machtiging tot voorlopig verblijf aan niet-Nederlandse sportlieden? </vraag>
      <vraag nummer="4">Wordt, als de sportlieden op basis van de machtiging tot voorlopig verblijf toelating tot Nederland hebben verkregen, in alle gevallen een vergunning tot verblijf verleend? Welke criteria worden daarbij gehanteerd? </vraag>
      <vraag nummer="5">Wordt er onderscheid gemaakt tussen topclubs en andere clubs, in die zin dat sportlieden die worden gecontracteerd door topclubs in de meeste gevallen wel een machtiging tot voorlopig verblijf krijgen en andere sporters niet? </vraag>
      <vraag nummer="6">Zo ja, bent u bereid na overleg met de sportbonden een eenduidig beleid ten aanzien van bovengenoemde problematiek te ontwikkelen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Nee. </antwoord>
      <antwoord nummer="2">Er zijn geen gegevens beschikbaar over het aantal machtigingen tot voorlopig verblijf dat in de afgelopen vijf jaar is afgegeven voor het specifieke verblijfsdoel «sport». In dit verband is echter, zie ook het antwoord op de vragen 3, 5 en 6, met name relevant hoeveel tewerkstellingsvergunningen in de sportsector zijn verleend. In de afgelopen vijf jaar zijn in totaal 527 tewerkstellingsvergunningen afgegeven, als volgt onderverdeeld: 1991: 116 1992: 119 1993: 96 1994: 86 1995: 110 Dit is een voorlopig aantal. De belangrijkste sectoren van sport zijn: voetbal, ijshockey, basketball en american football. </antwoord>
      <antwoord nummer="3">Indien het niet-Nederlandse sporters van buiten de Europese Unie betreft, die in Nederland in dienst van een Nederlandse sportclub arbeid (willen gaan) verrichten, is de Wet Arbeid Vreemdelingen (Stb. 1994, 959) van toepassing. Dit betekent dat een werkgever in het bezit dient te zijn van een tewerkstellingsvergunning. In de uitvoeringsregels bij de WAV (Stcrt. 1995, 168) zijn de criteria neergelegd voor de beoordeling of een werkgever al dan niet in aanmerking komt voor een tewerkstellingsvergunning. Deze wordt in de regel geweigerd indien: – het een arbeidsplaats betreft in een lagere dan de hoogste afdeling van de betreffende sportbond; – de beloning niet marktconform is; – het een sporter betreft die niet direct voorafgaande aan de tewerkstelling op geregelde basis heeft deelgenomen aan een competitie, die tenminste even sterk is als de hoogste afdeling van de Nederlandse competitie of die op andere wijze, zoals deelname aan wereldkampioenschappen, heeft bewezen over tenminste vergelijkbare kwaliteiten te beschikken; – de aanvraag, anders dan in geval van calamiteiten, wordt ingediend na het begin van het seizoen (met toepassing van art. 9 WAV). Deze criteria zijn opgesteld in overleg met de betrokken departementen (SZW/JU/VWS) en Nederlands Olympisch Comite´*Nederlandse Sport Federatie (NOC*NSF). Daarbij is getracht te komen tot een op de sportsector toegesneden invulling van de arbeidsmarkttoets onder de WAV, waarbij tegelijkertijd recht wordt gedaan aan de voorrang die ook in deze sector aan het prioriteitsgenietende arbeidsaanbod toekomt en aan de specifieke structuur van de arbeidsmarkt in de sportsector (doorstroming van amateursport naar beroepssport). In overleg met de Federatie van Betaald Voetbal Organisatie (FBO) en de Vereniging Van Contract Spelers (VVCS) zijn deze criteria voor het betaald voetbal nader uitgewerkt. Is er geen sprake van arbeid in de zin van de WAV, dan dient in het kader van toelatingsbeleid beoordeeld te worden of met de toelating van een sporter een wezenlijk Nederlands belang wordt gediend. Daarbij worden de criteria, zoals die in de uitvoeringsregels van de WAV zijn neergelegd in het individuele geval analoog toegepast. Ten behoeve van de beoordeling kan door de Immigratie- en Naturalisatiedienst (IND) advies worden gevraagd aan het ministerie van VWS. Door de directie Sport i.o. van dit ministerie wordt in samenspraak met de desbetreffende sportbond het niveau van de sporter beoordeeld. Slechts indien er sprake is van topsport zal dit ministerie een positief advies uitbrengen. Wordt aan de werkgever een tewerkstellingsvergunning verleend of is er sprake van een wezenlijk Nederlands belang dan kan een machtiging tot voorlopig verblijf worden afgegeven, tenzij er sprake is van een gevaar voor de openbare orde in de zin van de Vreemdelingenwet. </antwoord>
      <antwoord nummer="4">Indien er een machtiging tot voorlopig verblijf is afgegeven dan kan in Nederland een vergunning tot verblijf worden verleend indien nog steeds wordt voldaan aan de voorwaarden voor verblijf en voor het doel waarvoor de machting tot voorlopig verblijf is afgegeven. Voor de beoordeling of aan de voorwaarden wordt voldaan worden dezelfde criteria gehanteerd als genoemd onder 3. </antwoord>
      <antwoord nummer="5">Ja, gelet op de criteria genoemd in het antwoord op vraag 3. </antwoord>
      <antwoord nummer="6">Gelet op het antwoord op vraag 3 beschreven beleid, dat met alle betrokkenen tot stand is gekomen, acht ik nader overleg op dit moment niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
