<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de staatssecretaris van Justitie over asielaanvraag door een persoon met de Duitse Nationaliteit. (Ingezonden 15 september 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7927
</item>
         <item attribuut="Inhoud">Vragen betreffen asielaanvraag van een Duits staatsburger, die na een verlofperiode niet is teruggekeerd naar de gevangenis, maar in Nederland asiel heeft aangevraagd.</item>
         <item attribuut="Rubriek">Staats- en bestuursrecht (Vreemdelingenrecht) Strafrecht en strafprocesrecht (Uitlevering)</item>
         <item attribuut="Trefwoorden">Duitsland Gedetineerden Uitleveringen Vluchtelingen</item>
         <item attribuut="Vindplaats">Kamervragen met antwoord 1998-1999, nr. 113, Tweede Kamer</item>
         <item attribuut="Vraagnr_bij_indiening">2989900200</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">1998-10-05</item>
         <item attribuut="Datum_indiening">1998-09-15</item>
         <item attribuut="Document-id">KVR7927</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="231" allpagenumbers="231 232" vetnummer="2989900200" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7927" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="113" onderwerp="" indiendatum="1998-09-15">
         <vrager partij="VVD" oorsprong="parlement">Kamp</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="1998-10-5">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kunt u bevestigen, dat een persoon met de Duitse nationaliteit onlangs in Nederland asiel heeft aangevraagd? <voetnoot nummer="1"/>
      </vraag>
      <vraag nummer="2">Is het waar dat voor het eerst een asielaanvraag van een onderdaan van één van de landen van de Europese Unie in behandeling is genomen? Zo ja, waarom is deze aanvraag in procedure genomen? </vraag>
      <vraag nummer="3">In hoeverre speelt bij de beoordeling van de asielaanvraag een rol, dat de betreffende persoon na een verlofperiode niet naar de gevangenis is teruggekeerd? Kan Duitsland gedurende de asielprocedure om uitlevering vragen? Hoe zal Nederland reageren op een uitleveringsverzoek van de Duitse justitie? </vraag>
      <vraag nummer="4">Deelt u de mening, dat de landen van de Europese Unie veilige landen van herkomst zijn en dat asielaanvragen van onderdanen van dergelijke landen niet in procedure genomen moeten worden? </vraag>
      <vraag nummer="5">Op welke wijze kan worden bereikt, dat asielaanvragen door onderdanen van EU-landen en andere vergelijkbare landen niet in procedure genomen hoeven te worden? </vraag>
      <vraag nummer="6">Hoe is het te verklaren, dat een persoon die via Duitsland naar Nederland komt met een Dublin-claim naar Duitsland wordt teruggestuurd, terwijl een persoon met de Duitse nationaliteit hier in procedure wordt genomen? </vraag>
      <noten afkomstig="vraag">
         <noot nummer="1" datum="1998-09-8" bron="Rotterdams Dagblad">Rotterdams Dagblad, 8 september 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Nee. Het is eerder voorgekomen dat onderdanen van de EU-landen asiel in Nederland vragen. </antwoord>
      <antwoord nummer="3">Op de vraag in hoeverre het niet terugkeren van een verlofperiode een rol speelt in de asielprocedure is geen eenduidig antwoord te geven. In zijn algemeenheid betreft dit een commuun delict hetgeen geen grond op kan leveren voor vluchtelingschap. Indien de betrokken asielzoeker vanwege bijvoorbeeld zijn afkomst, of geloofsovertuiging een bovenmatig zware bestraffing te wachten staat, is dit relevant voor de afdoening van de asielaanvraag, maar ook voor de uitkomst van de uitleveringsprocedure. Een asielaanvraag behoeft de behandeling van een uitleveringsverzoek niet uit te stellen, maar bij de besluitvorming over de uitlevering dient wel de beslissing op de asielaanvraag te worden betrokken. Er is thans nog geen beslissing genomen op de asielaanvraag van betrokkene en ik kan u derhalve nog niet aangeven hoe een uitleveringsverzoek zal worden beoordeeld. </antwoord>
      <antwoord nummer="4 en 5">Artikel 15c lid 1 onder f Vw bepaalt dat een asielaanvraag kennelijk ongegrond is indien de aanvrager afkomstig is uit een veilig land van herkomst. Veilige landen van herkomst zijn thans Bulgarije, Ghana, Hongarije, Polen, Roemenië, Senegal, Slowakije en Tsjechië. Een wijziging van het Voorschrift Vreemdelingen is in voorbereiding opdat Nederland de asielaanvragen van onderdanen van andere EU-lidstaten gaat behandelen met toepassing van de regeling inzake veilige landen van herkomst. </antwoord>
      <antwoord nummer="6">Een persoon die via Duitsland naar Nederland komt, kan naar Duitsland worden teruggestuurd, indien Duitsland op grond van de Dublin-overeenkomst instemt met de behandeling van zijn asielaanvraag. Nederland kan echter een Duitser niet terugsturen naar Duitsland omdat het refoulementsverbod in artikel 33 van het Vluchtelingenverdrag met zich brengt dat elke asielaanvraag in behandeling moet worden genomen, tenzij een andere staat partij bij het Vluchtelingenverdrag de behandeling overneemt, bijvoorbeeld in het kader van de Dublin-overeenkomst. Van dit laatste is in dit geval geen sprake. </antwoord>
      <noten afkomstig="antwoord"/>
   </antwoorden>
</kvr>
