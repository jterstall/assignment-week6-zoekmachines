<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Justitie, van Binnenlandse Zaken en Koninkrijksrelaties en van Verkeer en Waterstaat en de staatssecretaris van Onderwijs, Cultuur en Wetenschap, mw. Van der Laan, over mogelijke bemoeienissen Bureau Verkeershandhaving Openbaar Ministerie in televisieprogramma. (Ingezonden 2 februari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19673
</item>
         <item attribuut="Inhoud">Vragen over mogelijke bemoeienissen van officier van Justitie Spee van het Bureau Verkeershandhaving met de inhoud van het programma "Blik op de Weg".</item>
         <item attribuut="Rubriek">Communicatie, media en informatievoorziening (Radio en televisie) Strafrecht en strafprocesrecht (Overig) Verkeer, vervoer en waterstaat (Verkeersdelicten)</item>
         <item attribuut="Trefwoorden">Rechtshandhaving Televisie Verkeersdelicten</item>
         <item attribuut="Vindplaats">Kamervragen met antwoord 2003-2004, nr. 995, Tweede Kamer</item>
         <item attribuut="Vraagnr_bij_indiening">2030407440</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-03-02</item>
         <item attribuut="Datum_indiening">2004-02-02</item>
         <item attribuut="Document-id">KVR19673</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2111" allpagenumbers="2111 2112" vetnummer="2030407440" code="0304tkkvr995" lopendefooter="Tweede Kamer, vergaderjaar 2003–2004, Aanhangsel" filenaam="KVR19673" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="995" onderwerp="" indiendatum="2004-02-2">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en van Verkeer en Waterstaat en de staatssecretaris van Onderwijs, Cultuur en Wetenschap, mw. Van der Laan,</vraagt-aan>
      </vraagdata>
      <antwoorddata antwoorddatum="2004-03-2">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Verkeer en Waterstaat en de staatssecretaris van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het persbericht van het «Team Blik op de Weg»? <voetnoot nummer="1"/>
      </vraag>
      <vraag nummer="2">Klopt het dat de officier van justitie Spee van het Bureau Verkeershandhaving van het Openbaar Ministerie (mede) bepaalt wat de inhoud van het televisieprogramma «wegmisbruikers» van SBS6 is? </vraag>
      <vraag nummer="3">Vindt u de inbreng van de officier van justitie Spee verenigbaar met zijn functie? </vraag>
      <vraag nummer="4">Acht u deze vorm van invloed op de inhoud van televisieprogramma’s aanvaardbaar? </vraag>
      <vraag nummer="5">Wie draagt verantwoordelijkheid voor de uitlatingen en/of inbreng van de officier van justitie Spee in vorenbedoeld televisieprogramma? </vraag>
      <vraag nummer="6">Hoe wordt gewaarborgd dat de verkeershandhaving niet primair wordt ingezet ter invulling van dergelijke televisieprogramma’s? Hoe wordt gewaarborgd dat dat niet ten koste gaat van een zorgvuldige uitoefening van een overheidstaak? </vraag>
      <vraag nummer="7">Wordt voor de inbreng van het Bureau Verkeershandhaving Openbaar Ministerie geld ontvangen van SBS6? Zo ja, ten gunste van wie komen die inkomsten? </vraag>
      <noten afkomstig="vraag">
         <noot nummer="1" datum="2004-01-29" bron="ANP" titel="Onafhankelijkheid televisieprogramma’s bedreigd">ANP, 29 januari 2004: «Onafhankelijkheid televisieprogramma’s bedreigd»</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Nee, niet de heer Spee, maar de televisiemaker is verantwoordelijk voor wat er wordt uitgezonden. Officier van Justitie Spee is hoofd van het Bureau Verkeershandhaving OM (BVOM), dat zich bezighoudt met het landelijk verkeershandhavingsbeleid. Hij verleent uit hoofde van zijn functie medewerking aan tal van televisieprogramma’s en andere media die aandacht willen besteden aan het Nederlandse verkeershandhavingsbeleid. </antwoord>
      <antwoord nummer="3 en 4">Het BVOM stelt zich terecht op het standpunt dat persaanvragen zo veel mogelijk gehonoreerd moeten worden, mits de journalist/programmamaker aan bepaalde voorwaarden voldoet. Zo mogen de verkeersveiligheid en de Nederlandse wet uiteraard nooit in het geding komen. BVOM verleent dan ook geen medewerking aan programma’s waarin verkeersdeelnemers en overtreders worden gevolgd door televisiemakers zelf in plaats van door politiemensen. De media hebben veel belangstelling voor verkeer(shandhaving) en het werk van de politie op dit terrein. Door op verzoeken voor interviews of medewerking in te gaan, ontstaat de mogelijkheid om aan een breed publiek uitleg te geven over het belang van verkeershandhaving en verkeersveiligheid. Het verlenen van medewerking aan tv-programma’s acht ik derhalve niet alleen aanvaardbaar maar ook wenselijk. </antwoord>
      <antwoord nummer="5">Uit de wetsgeschiedenis van de totstandkoming van artikel 127 ev. van de wet op de rechterlijke organisatie blijkt dat de minister van Justitie politiek verantwoordelijk is voor het optreden van het Openbaar Ministerie (zie o.a. Kamerstuk 25 392, nr. 7, blz. 22). </antwoord>
      <antwoord nummer="6">Natuurlijk is de primaire taak van de videoteams de verkeershandhaving, waarbij wel opgemerkt moet worden dat de preventieve werking die uitgaat van het geven van bekendheid aan deze vorm van handhaving via tv-programma’s groot is. Het meenemen van journalisten bij politiesurveillances met de videoauto biedt de mogelijkheid om aan een breed publiek uitleg te geven over het belang van verkeershandhaving en verkeersveiligheid. Aangezien er op dit moment door drie tv-programma’s gebruik wordt gemaakt van beelden vanuit de videoauto, heeft het BVOM in samenwerking met de verschillende videoteams van de regiopolitiekorpsen besloten de mogelijkheden na te gaan om een poule op te zetten voor media aanvragen. Op die manier kunnen aanvragen tot het bijwonen van een politiesurveillance met een videoauto worden gespreid en hoeft dit nergens ten koste te gaan van de handhavingstaak. </antwoord>
      <antwoord nummer="7">Voor het verlenen van medewerking aan tv-programma’s wordt door het Bureau Verkeershandhaving OM nooit geld ontvangen of betaald. </antwoord>
      <noten afkomstig="antwoord"/>
   </antwoorden>
</kvr>
