<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de ministers van Volksgezondheid, Welzijn en Sport en de minister voor Ontwikkelingssamenwerking over buitenlandse verpleegkundigen. (Ingezonden 30 januari 2001); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13037
</item>
         <item attribuut="Inhoud">Vragen over problemen met verpleegkundigen die buiten Europa zijn geworven, maar die na enkele maanden weer worden ontslagen omdat ze niet aan de verwachtingen blijken te voldoen. De rol van de bemiddelingsbureaus die de verpleegkundigen werven is dubieus.</item>
         <item attribuut="Rubriek">Arbeid (Arbeidsbemiddeling) Gezondheidszorg (Medische beroepen)</item>
         <item attribuut="Trefwoorden">Buitenlandse werknemers Uitzendbureaus Verpleegkundigen</item>
         <item attribuut="Vindplaats">Kamervragen met antwoord 2000-2001, nr. 618, Tweede Kamer</item>
         <item attribuut="Vraagnr_bij_indiening">2000105470</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-02-05</item>
         <item attribuut="Datum_indiening">2001-01-30</item>
         <item attribuut="Document-id">KVR13037</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1275" allpagenumbers="1275 1276 1277" vetnummer="2000105470" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13037" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="618" onderwerp="" indiendatum="2001-01-30">
         <vrager partij="SP" oorsprong="parlement">Kant</vrager>
         <vraagt-aan>de ministers van Volksgezondheid, Welzijn en Sport en de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2001-02-5">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw mening over het feit dat er, nadat eerder tien Zuid-Afrikaanse verpleegkundigen werden ontslagen, nu weer problemen blijken te zijn voor negen Indonesische verpleegkundigen? <voetnoot nummer="1"/>
      </vraag>
      <vraag nummer="2">Deelt u de mening dat niet alleen de werving van maar ook de zorg voor buitenlandse verpleegkundigen binnen de regels van het fatsoen moeten plaatsvinden? Zo ja, bent u bereid hier ook uw verantwoordelijkheid voor te nemen? </vraag>
      <vraag nummer="3">Vindt u het fatsoenlijk om verpleegkundigen die hier naar toe zijn gehaald om onze noden in de zorg op te lossen, bij onvoldoende gebleken bekwaamheid ten opzichte van de verwachtingen, na drie maanden weer terug te sturen; rekening houdend met het feit dat ze hun baan in het land van herkomst hebben opgezegd, grote schulden hebben gemaakt en in de verwachting waren dat zij tenminste twee jaar zouden kunnen blijven? Zo neen, bent u bereid in te grijpen en erop toe te zien dat deze en de Zuid-Afrikaanse verpleegkundigen voldoende worden bijgeschoold en een passende baan krijgen? </vraag>
      <vraag nummer="4">Is het u bekend welke commerciële bureaus verpleegkundigen buiten Europa werven, bemiddelen en hier dus aan verdienen? Keurt u dit goed? Zo nee, welke mogelijkheden heeft u na de invoering van de WAAI nog om hier regels en voorwaarden aan te stellen? Indien deze mogelijkheden ontbreken, wat gaat u dan doen? </vraag>
      <vraag nummer="5">Welke rol kan St. Sibio spelen in de totstandkoming van deze regels en voorwaarden? Waarom duurt het zo lang voordat het steunpunt buitenlandse diplomahouders bij Sibio tot stand komt? Kan zo’n steunpunt ook een rol spelen voor Zuid-Afrikaanse en Indonesische verpleegkundigen? </vraag>
      <vraag nummer="6" voetnoot="2">Wat houdt de regeringsovereenkomst met Indonesië <voetnoot nummer="2"/>precies in? Vallen IHTP, Matahari en Sifound hierbinnen? Zo ja, klopt het dat verpleegkundigen flink moeten betalen (respectievelijk 1375 dollar, 12 000 gulden, 3 miljoen roepia? Wat is uw mening hierover? Wat wilt en kunt u doen om deze uitbuiting te stoppen? </vraag>
      <vraag nummer="7">Pakken de ervaringen die de Indonesische verpleegkundigen hier opdoen zo uit dat de gezondheidszorg in het land van herkomst hier ook werkelijk baat bij heeft? Zo neen, hoe gaat u ervoor zorgen dat dit wel het geval is? </vraag>
      <vraag nummer="8">Deelt u de mening, dat ondanks veel werkloze verpleegkundigen, er in een land een groot tekort aan verpleegkundigen kan bestaan; bijvoorbeeld door afbraak van of tekorten in de gezondheidszorg zoals dat bijvoorbeeld het geval is in Zuid-Afrika, de Filippijnen en Polen? Zo ja, kunt u de regelgeving niet zodanig verscherpen dat de Arbeidsvoorziening een tewerkstellingsvergunning kan weigeren op grond van een aanwijzing van de minister voor landen waar dit zou kunnen leiden tot gezondheidsproblemen? </vraag>
      <vraag nummer="9" voetnoot="3">Op welke manier en door wie wordt bepaald welke de landen met tekorten zijn waar volgens de CAZ-afspraken niet zal worden geworven? <voetnoot nummer="3"/>
      </vraag>
      <vraag nummer="10">Hoeveel aanvragen voor tijdelijke tewerkstellingvergunningen liggen er momenteel bij de Arbeidsvoorziening, uit welke landen van herkomst en hoeveel per land? Via welke bureaus zijn verpleegkundigen geworven en hoeveel vergunningen zijn er per land afgegeven? </vraag>
      <noten afkomstig="vraag">
         <noot nummer="1" datum="2001-01-23" bron="Algemeen Dagblad 18 januari jl., Trouw 24 januari jl., NOS-journaal 20.00 23 januari jl. en Radio 1-journaal">Algemeen Dagblad 18 januari jl., Trouw 24 januari jl., NOS-journaal 20.00 23 januari jl. en Radio 1-journaal, 23 januari 2001</noot>
         <noot nummer="2">Algemeen overleg 19 oktober 2000 (27 400 XVI, nr. 19)</noot>
         <noot nummer="3" documenttype="Kamervragen" documentnummer="560">Aanhangsel Handelingen, nr. 560, Vergaderjaar 2000–2001. WAAI = Wet allocatie arbeidskrachten en intermediairs.</noot>
      </noten>
   </vragen>
   <antwoorden aantal="10">
      <antwoord nummer="1">Ik vind dit buitengewoon treurig voor de betrokken verpleegkundigen en ben van mening dat dit de naam van de werkgevers in de zorg geen goed doet. Temeer niet nu kennelijk blijkt dat de problemen wellicht voorkomen hadden kunnen worden met een adequate voorbereiding. </antwoord>
      <antwoord nummer="2" voetnoot="1">Ik ben van mening dat fatsoensnormen aan de basis moeten liggen van het maatschappelijk verkeer, dus ook ten aanzien van werving en selectie van (buitenlands) personeel. Ik heb dan ook eerder bevorderd dat er afspraken zijn gemaakt in het Convenanten Arbeidsmarkt Zorgsector (CAZ). Ook verwijs ik in dit verband naar mijn brief aan de Voorzitter van het CAZ die ik hierbij als bijlage voeg. <voetnoot nummer="1"/>
      </antwoord>
      <antwoord nummer="3">Ik ben van mening dat buitenlandse verpleegkundigen die voor werkgelegenheidsdoeleinden naar Nederland komen c.q. worden gehaald zowel qua beroepskwalificaties en – vaardigheden, maar ook qua taal- en cultuurkennis en kennis van het systeem van de Nederlandse gezondheidszorg en het opereren daarin voldoende moeten zijn voorbereid c.q. worden begeleid, opdat voor beide partijen de inzet aan de eigen verwachtingen kan beantwoorden, de kwaliteit van de Nederlandse gezondheidszorg niet wordt aangetast en matchingsproblemen achterwege blijven. Voorts acht ik het wenselijk dat tevoren afspraken worden gemaakt ten aanzien van de terugkeer van die verpleegkundigen naar het land van herkomst. De uitvoering daarvan is primair een verantwoordelijkheid van de werkgevers en eventuele tussenpersonen. </antwoord>
      <antwoord nummer="4">Het is mij bekend dat commerciële bureaus verpleegkundigen buiten Europa werven. Er is echter geen overzicht (te maken) van alle die zich daarmee bezighouden. Slechts die bureaus die zich melden bij het CIBG, de IND of Arbeidsvoorziening zijn formeel bekend. Overigens wijs ik u erop dat de diverse benodigde aanvragen in veel gevallen door de toekomstige werkgever c.q. werknemer worden gedaan, waarbij vaak in het geheel niet bekend is of wordt of en zo ja, welke bureaus bij een eventuele bemiddeling betrokken zijn. Indien zij zich even wel houden aan de regels zoals vastgelegd in diverse wetten, keur ik dat uiteraard goed. Een van de wetten is de door u genoemde Wet allocatie arbeidskrachten door intermediairs (Waadi). Deze wet verbiedt de intermediairs, zowel in het geval van arbeidsbemiddeling als bij het ter beschikking stellen van arbeid, een tegenprestatie te vragen aan de werkzoekende. </antwoord>
      <antwoord nummer="5">In de beantwoording van de vragen gesteld door het lid van uw Kamer Van Blerck-Woerdman (VVD) over artsen met een buitenlandse diploma (2990015380), heb ik mijn beleid rondom het centraal meldpunt voor buitenlandse diplomahouders uitgelegd. Daarin heb ik aangegeven om het meldpunt in de loop van dit jaar operationeel te hebben. Voor dat doel heb ik inmiddels een aantal organisaties verzocht om op grond van mijn eisen een concept-business-plan in te dienen. In dat kader is ook de Stichting Sibio benaderd. Eind februari zal ik een definitieve keuze maken over welke organisatie het meest geschikt is om het centraal meldpunt te exploiteren. Ik streef ernaar om in september a.s. het meldpunt operationeel te hebben. Wanneer dit centraal meldpunt operationeel is, kan het eventueel een signalerende rol spelen inzake eventuele misstanden bij werving en bemiddeling van in het buitenland gediplomeerde beroepsbeoefenaren. </antwoord>
      <antwoord nummer="6">Er is – in de loop van de laatste tien jaar – een aantal bilaterale afspraken gemaakt tussen het Ministerie van Volksgezondheid en Sociaal Welzijn (Depkes) in Jakarta enerzijds en VWS anderzijds. Daarin is – relevant voor dit aspect – sprake van een tweetal activiteiten gericht op verpleegkunde: a. Vanaf het begin van de jaren negentig wordt het zogeheten IHTP traject genoemd in diverse bilaterale overeenkomsten (toen nog INTP = Indonesian Nurses Training Programme genoemd). Dat betreft een trainingsprogramma waarbij jaarlijks enkele tientallen Indonesische verpleegkundigen naar Nederland komen om in een leer-werk situatie ervaring op te doen in met name de verpleeghuissector. Dit programma wordt in Nederland uitgevoerd door de Stichting IHTP tezamen met het Albeda College. De selectie, keuring en drie maandelijkse voorbereiding van de verpleegkundigen vindt in Indonesië plaats, b.v. door middel van een taal- en acculturatietraining uit te voeren door het Erasmushuis verbonden aan Hr. Ms. ambassade in Jakarta. Na (een succesvolle) afloop van die voorbereiding komt men naar Nederland en wordt eerst in een voortgezette trainingssituatie geplaatst om vervolgens op basis van de zogeheten praktikantenregeling in een leer-werksituatie te komen. Deelnemende instellingen aan Nederlandse zijde dragen het merendeel van de kosten, van de deelnemers wordt een bijdrage gevraagd in de taaltraining en de reiskosten. b. Een tweede activiteit binnen de sector verpleegkunde is – op verzoek van Indonesië – de levering van Nederlandse veldexpertise aan Indonesië ten behoeve van de opwaardering van de D-III opleiding verpleegkunde aldaar. Een tweetal kleine pilots inzake wardmanagement en clinical teaching wordt uitgevoerd door een samenwerkingsverband van een drietal Nederlandse hogescholen en twee ROC’s. De Stichting Matahari is een Nederlandse organisatie die zich heeft begeven op het pad van arbeidsbemiddeling van buitenlandse verpleegkundigen, met name uit Indonesië. De organisatie Sifound is een van de vele Indonesische organisaties die zich bezighoudt met de uitzending van werknemers. Beide organisaties ressorteren niet onder de werking van de bilaterale overeenkomst tussen VWS en het Ministerie van Volksgezondheid en Sociaal Welzijn in Jakarta. Voorts kan ik u mededelen dat de Arbeidsinspectie van het Ministerie van Sociale Zaken en Werkgelegenheid in het najaar van 2000 een onderzoek is gestart naar de naleving van de Waadi door de Stichting Matahari. Zoals ik reeds in het antwoord op vraag 4 stelde, verbiedt de Waadi het vragen van een tegenprestatie in geval van arbeidsbemiddeling en/of arbeid. </antwoord>
      <antwoord nummer="7">Uit de praktijk van het INTP-IHTP is bekend dat Indonesische verpleegkundigen die dat traject hebben doorlopen in overgrote meerderheid weer werkzaam zijn geworden in de Indonesische gezondheidszorg (meer dan 75%), anderen hebben hun weg gevonden in andere (para-)medische beroepen of zelfs in de ICT-sector. Sinds enige tijd bestaat er ook een alumni vereniging in Indonesië van ex-INTP-IHTP-ers. Mijnerzijds is al de bereidheid uitgesproken naar die vereniging om behulpzaam te zijn bij nascholingsactiviteiten en vormen van communicatie. </antwoord>
      <antwoord nummer="8">Ik erken het feit dat er in een land een tekort aan verpleegkundigen kan bestaan ondanks grote aantallen werkloze verpleegkundigen. De achtergronden van zo’n situatie kunnen velerlei zijn. Ik ben van mening dat het mij niet past om te oordelen over het beleid van genoemde regeringen op het terrein van de gezondheidszorg, noch om te beoordelen of werving van verpleegkundigen tot gezondheidsproblemen in het betrokken land zou kunnen leiden. Ik vind dat deze overweging bij de overheden van de genoemde landen dient te liggen en dat wij dat oordeel serieus moeten nemen. Tevens wil ik u wijzen op vrij recente verzoeken aan VWS van zowel de Zuidafrikaanse als de Indonesische overheid om behulpzaam te zijn bij de opwaardering van opleidingen c.q. aanvullende trainingen van verpleegkundigen, teneinde die met meer en betere kwalificaties in te kunnen zetten in eigen land. Voor het overige verwijs ik u naar de brief van de Minister van SOZaWe en ondergetekende van heden. </antwoord>
      <antwoord nummer="9">Het komt mij voor dat de beoordeling of er een overschot c.q. een tekort is aan verpleegkundigen in een bepaald land in de eerste plaats een zaak is van de autoriteiten van dat land. </antwoord>
      <antwoord nummer="10">Op dit moment zijn er 20 aanvragen in behandeling. Het betreft Indonesische verpleegkundigen. Voor het aantal vergunningen dat is afgegeven verwijs ik naar de brief van de Minister van SZW en ondergetekende van heden. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
