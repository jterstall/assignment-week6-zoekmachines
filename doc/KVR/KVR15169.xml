<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) aan de minister van Buitenlandse Zaken en de staatssecretaris van Justitie over tandarts Pienaar. (Ingezonden 15 januari 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15169
</item>
         <item attribuut="Inhoud">Betreft de afwijzing van een MVV-aanvraag voor de echtgenote en kinderen van een uit Zuid-Afrika afkomstige en in Nederland werkende tandarts, als gevolg van een zakelijk conflict met een commercieel wervingsbureau voor medici.</item>
         <item attribuut="Rubriek">Gezondheidszorg (Tandheelkunde) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Tandheelkunde Vreemdelingen Werving en selectie</item>
         <item attribuut="Vindplaats">Kamervragen met antwoord 2001-2002, nr. 715, Tweede Kamer</item>
         <item attribuut="Vraagnr_bij_indiening">2010204330</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">2002-03-01</item>
         <item attribuut="Datum_indiening">2002-01-15</item>
         <item attribuut="Document-id">KVR15169</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1503" allpagenumbers="1503 1504" vetnummer="2010204330" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15169" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="715" onderwerp="" indiendatum="2002-01-15">
         <vrager partij="PvdA" oorsprong="parlement">Middel</vrager>
         <vraagt-aan>de minister van Buitenlandse Zaken en de staatssecretaris van Justitie</vraagt-aan>
      </vraagdata>
      <antwoorddata antwoorddatum="1 maart 2002), zie ook Aanhangsel Handelingen nr. 635, vergaderjaar 2001–2002">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht over de uit Zuid-Afrika afkomstige en in ons land werkende tandarts Pienaar, die als gevolg van een zakelijk conflict met, alsmede door toedoen van een commercieel wervingsbureau voor medici een MVV-aanvraag voor zijn echtgenote en kinderen afgewezen zag worden? <voetnoot nummer="1"/>
      </vraag>
      <vraag nummer="2">Acht u het een normale gang van zaken dat aspecten van vreemdelingenrechtelijke aard inzet worden bij een zakelijk conflict en dat de Nederlandse ambassade in Zuid-Afrika daar blijkbaar aan meewerkt? Zo ja, waarom? Zo neen, wat kunt u hiertegen ondernemen? </vraag>
      <vraag nummer="3">Is het regel dat in geval van een aangifte van een strafbaar feit, zonder dat het tot een veroordeling zal komen, gezinsleden van de betrokkene vooralsnog niet meer in aanmerking komen voor een machtiging tot voorlopig verblijf? Zo neen, waarom heeft het vorengenoemde wervingsbureau dit dan wel kunnen bewerkstelligen? Zo ja, lopen legaal in Nederland verblijvende vreemdelingen dan niet een verhoogd risico afhankelijk te worden ván, ofwel gechanteerd te worden dóór Nederlandse malafide werkgevers of bemiddelingsbureaus? </vraag>
      <vraag nummer="4">Ziet u mogelijkheden commerciële wervingbureaus zoals het vorengenoemde aan te pakken? </vraag>
      <noten afkomstig="vraag">
         <noot nummer="1" datum="2002-12-22" bron="Nieuwsblad van het Noorden">Nieuwsblad van het Noorden, 22 december 2002</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">In beginsel heeft het vreemdelingenrecht geen plaats in een zakelijk conflict. Dit laat echter onverlet dat er zich situaties kunnen voordoen, waarbij een zakelijk conflict mogelijk wel van invloed is op het verlenen van een verblijfsstatus aan een vreemdeling. In het geval van de familie Pienaar doet zich deze situatie voor. De heer Pienaar heeft een mvv-aanvraag ingediend met als doel arbeid in loondienst en hem is op die basis een verblijfsvergunning verleend. Het voorgenomen verblijf van zijn echtgenote en kinderen in Nederland is afhankelijk van het verblijf van de heer Pienaar, op grond van voornoemd doel. Op het moment dat de werkgever van de heer Pienaar aangeeft dat het arbeidscontract met hem is verbroken, moet worden bezien of de heer Pienaar nog wel voldoet aan de beperking waaronder de verblijfsvergunning is verleend. Indien bij gewijzigde omstandigheden geen recht (meer) op een verblijfsvergunning bestaat, wordt de verblijfsvergunning niet verlengd dan wel ingetrokken. Bij twijfel over de verblijfspositie van de hoofdpersoon bij wie verblijf wordt beoogd, kan geen mvv worden afgegeven aan degene die zich bij hem wil voegen. De hoofdvoorwaarde voor gezinshereniging is immers dat degene bij wie verblijf wordt beoogd, zelf in het bezit is van een verblijfstitel voor Nederland. Overigens rust er op de vreemdeling een wettelijke plicht om gewijzigde omstandigheden te melden. In het onderhavige geval heeft de Nederlandse ambassade in Pretoria juist gehandeld door niet over te gaan tot verlening van een mvv aan mevrouw Pienaar en haar kinderen. De ambassade had echter niet zelfstandig de aanvragen mogen weigeren, aangezien de ambassade in dit soort gevallen instructie behoort te vragen aan de IND, in deze optredend namens de Minister van Buitenlandse Zaken. Het is dan aan de IND om op basis van de nieuwe situatie alsnog te beoordelen of de heer Pienaar en daarmee zijn echtgenote en kinderen, voldoen aan de voorwaarden voor verlening van een mvv. Met de IND en de advocaat is reeds afgesproken dat het besluit waarmee de mvv-aanvragen door de ambassade in Pretoria zijn geweigerd, zal worden ingetrokken en dat de aanvragen in het licht van de thans ontstane situatie opnieuw zal beoordelen. </antwoord>
      <antwoord nummer="3 en 4">Neen. Indien geen sprake is van strafvervolging of indien sprake is van een sepot, kan de mvv, indien aan alle voorwaarden is voldaan, worden afgegeven. Indien sprake is van een veroordeling zal alleen dan geen mvv worden afgegeven, indien de veroordeling grond vormt om de verblijfstitel van degene bij wie verblijf wordt beoogd, in te trekken. Met andere woorden: strafbare feiten van degene bij wie verblijf wordt beoogd, spelen uitsluitend een rol bij mvv-aanvragen van gezinsleden, indien deze feiten grond opleveren voor intrekking dan wel niet verlenging van de verblijfstitel van degene bij wie verblijf wordt beoogd. Overigens zie ik op dit moment geen noodzaak om commerciële wervingbureaus aan te pakken. Wellicht ten overvloede wil ik u er op wijzen dat het Ministerie van Justitie bij een aanvraag voor een verblijfsvergunning voor het verrichten van arbeid in loondienst beoordeelt of er sprake is van een reëel arbeidscontract. </antwoord>
      <noten afkomstig="antwoord"/>
   </antwoorden>
</kvr>
