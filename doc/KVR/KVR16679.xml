<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-Den Uyl (PvdA) aan de ministers van Economische Zaken, van Binnenlandse Zaken en Koninkrijksrelaties en van Sociale Zaken en Werkgelegenheid over de automatisering voor sociale diensten door Civility en Centrix. (Ingezonden 26 september 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16679
</item>
         <item attribuut="Inhoud">Vragen over de situatie dat de markt voor automatisering voor sociale diensten en andere verticale applicaties voor gemeenten beperkt is tot 2 bedrijven, te weten Civility (dochter van PinkRoccade) en Centrix, die de markt onderling verdeeld hebben.</item>
         <item attribuut="Rubriek">Communicatie, media en informatievoorziening (Hard- en software) Handel en economie (Mededinging) Staats- en bestuursrecht (Gemeenten)</item>
         <item attribuut="Trefwoorden">Automatisering Gemeentelijke Sociale Diensten Mededinging</item>
         <item attribuut="Vindplaats">Kamervragen met antwoord 2002-2003, nr. 353, Tweede Kamer</item>
         <item attribuut="Vraagnr_bij_indiening">2020300630</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Noorman-Den Uyl</persoon>
         </item>
         <item attribuut="Datum_reaktie">2002-11-13</item>
         <item attribuut="Datum_indiening">2002-09-26</item>
         <item attribuut="Document-id">KVR16679</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="741" allpagenumbers="741 742" vetnummer="2020300630" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16679" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="353" onderwerp="" indiendatum="2002-09-26">
         <vrager partij="PvdA" oorsprong="parlement">Noorman-Den Uyl</vrager>
         <vraagt-aan>de ministers van Economische Zaken, van Binnenlandse Zaken en Koninkrijksrelaties en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-11-13">
         <antwoorder functie="minister" ministerie="Economische Zaken">Hoogervorst</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat de markt voor automatisering voor sociale diensten en andere verticale applicaties voor gemeenten beperkt is tot twee bedrijven, te weten Civility (dochter van PinkRoccade) en Centrix? </vraag>
      <vraag nummer="2">Is het waar dat deze bedrijven de markt onderling verdeeld hebben en dat verdere marktwerking nauwelijks meer mogelijk is gezien de voorsprong die beide genoemde bedrijven hebben op derden? </vraag>
      <vraag nummer="3">Acht u dit een acceptabele situatie? </vraag>
      <vraag nummer="4">Bent u bereid de Nederlandse Mededingingsautoriteit (NMa) te vragen een onderzoek te doen naar de marktwerking op ICT-gebied van verticale applicaties voor gemeenten en de Tweede Kamer daarover te rapporteren? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1" voetnoot="1">Ja, wij zijn daarmee bekend. Recent onderzoek <voetnoot nummer="1"/>, in opdracht van het ministerie van BZK, laat zien dat de gemeentelijke markt voor specifieke software relatief klein en voor bedrijven beperkt rendabel is. Dit laatste met name door de relatie tussen de kleine markt en de noodzakelijke investeringen door bedrijven in de ontwikkeling en het onderhoud van producten. Dit verklaart de aanwezigheid van slechts twee grote aanbieders, die sterk hebben kunnen groeien door de overname van een aantal kleinere leveranciers in de jaren negentig. Het marktaandeel van de derde aanbieder op deze markt, te weten het bedrijf Procura, is slechts beperkt in omvang. </antwoord>
      <antwoord nummer="2">Er zijn geen aanwijzingen bekend dat deze twee genoemde bedrijven deze markt zouden hebben verdeeld. Er zijn ook geen aanwijzingen bekend dat de genoemde bedrijven misbruik zouden maken van een eventuele (collectieve) economische machtspositie op deze markt. Wij erkennen dat de toetredingsdrempel op de markt voor sociale diensten, gezien de complexiteit van de automatiseringssystemen voor sociale diensten, hoog is. De complexiteit en de dynamiek van de regelgeving draagt hieraan bij. Een nieuwe marktpartij zal moeten willen investeren in het ontwikkelen van een – nieuw – automatiseringssysteem. Overigens hebben de gemeenten Den Haag, Leiden, Amsterdam en Dordrecht zelf een automatiseringssysteem voor de sociale dienst ontwikkeld. </antwoord>
      <antwoord nummer="3">Indien de beide genoemde partijen de markt verdeeld zouden hebben dan wel misbruik zouden maken van een (collectieve) economische machtspositie op de markt – waarvoor wij, nogmaals, geen aanwijzingen hebben – is dat uiteraard een onwenselijke zaak. Daarenboven, indien de markt inderdaad verdeeld zou zijn dan wel misbruik gemaakt wordt van een (collectieve) economische machtspositie, is dat in strijd met de Mededingingswet. Het Ministerie van Sociale Zaken en Werkgelegenheid is, in het kader van het strategisch akkoord, in overleg met de VNG aan het bekijken of regie op de ICT bij gemeentelijke sociale diensten wenselijk is. Geconstateerd wordt dat gemeenten gezamenlijk niet tot sturing, coördinatie en standaardisatie komen. Bij regie op ICT-gebied spelen overwegingen als implementatie van nieuwe regelgeving, standaardisatie, nodig voor de gegevensuitwisseling, een doelmatige uitvoering, kostenverlaging en versterking van de positie van gemeenten ten opzichte van de ICT-leveranciers. Bovendien wordt op dit moment door het ministerie van BZK, in samenwerking met de VNG, gewerkt aan de voorbereidingen van een nieuw programma, Elektronische Gemeente (EGEM) geheten. Eén van de doelstellingen van dit programma is het versterken van het opdrachtgeverschap van de Nederlandse gemeenten. </antwoord>
      <antwoord nummer="4">De minister van Economische Zaken zal deze vraag aan de Nederlandse Mededingingsautoriteit (NMa) voorleggen. Deze autoriteit handhaaft de Mededingingswet en is zeer gebaat bij elke informatie die ertoe zou kunnen leiden dat met de Mededingingswet strijdige zaken worden aangepakt in welke sector dan ook. Het is vervolgens aan de NMa om te bepalen of een onderzoek noodzakelijk is. Van de uitkomsten van een eventueel onderzoek zal ik de Kamer op de hoogte stellen. Voorafgaande communicatie aangaande een door de NMa uit te voeren onderzoek zou de effectiviteit van een dergelijk onderzoek zeer ernstig kunnen schaden. </antwoord>
      <noten afkomstig="antwoord">
         <noot nummer="1" titel="Het heft in eigen handen">Onderzoek «Het heft in eigen handen» door Het Expertise Centrum, maart 2002</noot>
      </noten>
   </antwoorden>
</kvr>
