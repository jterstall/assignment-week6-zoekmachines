<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eversdijk en L. van Leeuwen (beiden CDA) inzake Staatsbosbeheer en werkgelegenheid. (Ingezonden 12 september 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1999
</item>
         <item attribuut="Inhoud">Betreft de reorganisatie bij Staatsbosbeheer en de gevolgen hiervan voor de arbeidsplaatsen met name in de provincie Zeeland.</item>
         <item attribuut="Rubriek">Landbouw (Bosbouw)</item>
         <item attribuut="Trefwoorden">Staatsbosbeheer Werkgelegenheid Zeeland</item>
         <item attribuut="Vindplaats">Kamervragen met antwoord 1995-1996, nr. 3, Eerste Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Eversdijk</persoon>
            <persoon partij="CDA">L. van Leeuwen</persoon>
         </item>
         <item attribuut="Datum_reaktie">1995-10-17</item>
         <item attribuut="Datum_indiening">1995-09-12</item>
         <item attribuut="Document-id">KVR1999</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="5" allpagenumbers="5 6" vetnummer="" code="" lopendefooter="Eerste Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 738x" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="3" onderwerp="" indiendatum="1995-09-12">
         <vrager partij="CDA" oorsprong="parlement">Eversdijk</vrager>
         <vrager partij="CDA" oorsprong="parlement">L. van Leeuwen</vrager>
         <vraagt-aan/>
      </vraagdata>
      <antwoorddata antwoorddatum="1995-10-17">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het juist dat bij Staatsbosbeheer (SBB) een reorganisatie wordt voorbereid waarbij het aantal regio’s wordt teruggebracht van 14 naar 8? </vraag>
      <vraag nummer="2">Is het Uw bedoeling om de regio Deltagebied – met het SBB-kantoor te Middelburg – samen te voegen met de regio Brabant West waarbij als vestigingsplaats voor deze nieuwe regio aan Breda wordt gedacht? </vraag>
      <vraag nummer="3">Hoeveel arbeidsplaatsen zullen in de provincie Zeeland verloren gaan als het SBB-kantoor te Middelburg wordt gesloten? </vraag>
      <vraag nummer="4">Hoeveel arbeidsplaatsen zijn in Zeeland verloren gegaan in de afgelopen vijf jaar als gevolg van reorganisaties bij het ministerie van Landbouw, Natuurbeheer en Visserij en zijn er nog meer plannen waarbij arbeidsplaatsen uit Zeeland verdwijnen? </vraag>
      <vraag nummer="5">Hoeveel arbeidsplaatsen zijn in de afgelopen vijf jaar in de provincie Zeeland verloren gegaan als gevolg van reorganisaties van Rijksdiensten en overige maatregelen van de Rijksoverheid? Waar en hoeveel arbeidsplaatsen zullen naar verwachting als gevolg van rijksbeleid in de nabije toekomst verdwijnen? </vraag>
      <vraag nummer="6">Bent U niet van mening dat door dit Rijksbeleid in een regio als Zeeland een verschraling van de werkgelegenheid ontstaat en bent U bereid een terughoudender beleid te voeren opdat geen werkgelegenheid voor Zeeland verder teloor gaat? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Het is juist dat bij Staatsbosbeheer een reorganisatie wordt voorbereid. De reorganisatie heeft o.m. tot doel de kerntaken van Staatsbosbeheer nog effectiever uit te voeren en de krimptaakstelling in arbeidsplaatsen te realiseren. De huidige regio-omvang is zodanig dat de opgelegde krimptaakstelling niet haalbaar is binnen de huidige organisatorische constellatie. De organisatie moet ook in de toekomst kwaliteit kunnen blijven leveren en slagvaardig kunnen optreden. Dit betekent een schaalvergroting van de regio’s. Het definitieve aantal regio’s dat zal ontstaan is minder dan het huidige aantal van 14 maar het exacte aantal is nog onderwerp van discussie. </antwoord>
      <antwoord nummer="2">In de voorlopige plannen is een beeld geschetst van het samengaan van de regio’s Deltagebied en Brabant West. Er zijn nog geen voorstellen gedaan over de mogelijke vestigingsplaats. Bij het kiezen van een vestigingsplaats is de bereikbaarheid van het kantoor voor het huidige personeel e´e´n van de randvoorwaarden. </antwoord>
      <antwoord nummer="3">Aangezien er nog geen voorstellen zijn gedaan over de mogelijke vestigingsplaats van een vergrote regio, valt nog niet te overzien of, en in welke mate, er arbeidsplaatsen in de provincie Zeeland verloren gaan. </antwoord>
      <antwoord nummer="4">In de afgelopen vijf jaren is het aantal arbeidsplaatsen bij het Ministerie van Landbouw, Natuurbeheer en Visserij in de provincie Zeeland met ca. 35 verminderd. Op dit moment bestaan er geen plannen, andere dan de reorganisatie van SBB, bij het Ministerie van Landbouw, Natuurbeheer en Visserij die vermindering van arbeidsplaatsen tot gevolg zouden kunnen hebben. </antwoord>
      <antwoord nummer="5">Over de periode 1990–1994 daalde de werkgelegenheid in personen bij de Rijksoverheid in Zeeland van 2 862 tot 2 408, een daling met 454. Ter vergelijking: de werkgelegenheid in personen bij de totale Rijksdienst in Nederland daalde in dezelfde periode 1990–1994 van 122 148 tot 108 187, een daling met 13 961. Het aandeel van werkgelegenheid bij de Rijksdienst van Zeeland ten opzichte van het totaal voor Nederland bleef in de bedoelde periode vrijwel constant: in 1990 bedroeg dit 2,3%, in 1994 was het 2,2%. De daling van de werkgelegenheid in de Rijksdienst zal volgens planning in de komende jaren aanzienlijk geringer zijn dan ten tijde van het vorige Kabinet. De begrote sterkte van de Rijksdienst (volumecijfer) bedraagt voor 1995 106 238 en daalt volgens de meerjarenramingen tot 103 661 in 2000. Er zijn geen bijzondere maatregelen voorzien die een onevenredig grote daling voor de provincie Zeeland tot gevolg hebben. </antwoord>
      <antwoord nummer="6">Het beleid is er niet op gericht om werkgelegenheid in Zeeland verloren te laten gaan. Wij zijn ook niet van mening dat door dit Rijksbeleid een verschraling van de werkgelegenheid in Zeeland ontstaat. </antwoord>
      <noten afkomstig="antwoord"/>
   </antwoorden>
</kvr>
