<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Luijben (SP) aan de minister van Sociale Zaken en Werkgelegenheid over de afschaffing van de AOW-partnertoeslag. (Ingezonden 16 oktober 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30009
</item>
         <item attribuut="Inhoud">Vragen over de maatregelen die genomen zijn om de communicatie over de afschaffing van de AOW toeslag verder te verbeteren. Daarnaast vragen over een mogelijk uitstel van de afschaffing om te zoeken naar oplossingen voor de financiële problemen die gaan onstaan bij een grote groep mensen.</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">AOW</item>
         <item attribuut="Vindplaats">Kamervragen met antwoord 2007-2008, nr. 537, Tweede Kamer</item>
         <item attribuut="Vraagnr_bij_indiening">2070802690</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Luijben</persoon>
         </item>
         <item attribuut="Datum_reaktie">2007-11-07</item>
         <item attribuut="Datum_indiening">2007-10-16</item>
         <item attribuut="Document-id">KVR30009</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1155" allpagenumbers="1155 1156" vetnummer="2070802690" code="0708tkkvr537" lopendefooter="Tweede Kamer, vergaderjaar 2007–2008, Aanhangsel" filenaam="KVR30009" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="537" onderwerp="" indiendatum="2007-10-16">
         <vrager partij="SP" oorsprong="parlement">Luijben</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-11-7">
         <antwoorder functie="staatssecretaris" ministerie="Sociale Zaken en Werkgelegenheid">Aboutaleb</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Zijn door u naar aanleiding van de vorig jaar ook al ontstane commotie, maatregelen getroffen om de communicatie over de afschaffing van de AOW toeslag verder te verbeteren? Zo ja, wat zijn die verbeteringen? Zo neen, waarom is deze verbetering achterwege gebleven? </vraag>
      <vraag nummer="2" voetnoot="1">Is de uitslag van de recent gehouden enquête voor u aanleiding om u nog eens te bezinnen op de vraag of er niet meer nodig is dan goede communicatie alleen? <voetnoot nummer="1"/>
      </vraag>
      <vraag nummer="3">Deelt u de mening, dat uitstel van de maatregel, samen met een betere communicatie een oplossing kan bieden voor de financiële problemen waar een grote groep mensen straks mee te maken krijgt? </vraag>
      <vraag nummer="4">Heeft u sowieso oog voor de, voor veel mensen niet op te lossen financiële problemen, veroorzaakt door de afschaffing van de toeslag en bent u bereid om daar u geen voorstander bent van uitstel, andere maatregelen te treffen, die voor deze mensen soulaas kunnen bieden? </vraag>
      <noten afkomstig="vraag">
         <noot nummer="1" datum="2007-10-15" bron="De Telegraaf">De Telegraaf, 15 oktober 2007</noot>
      </noten>
   </vragen>
   <antwoorden aantal="4">
      <antwoord nummer="1">Zie antwoord op vraag 2. </antwoord>
      <antwoord nummer="2" voetnoot="1">De voorlichting over het vervallen van de AOW-toeslag vanaf 2015 valt in twee delen uiteen. In de eerste plaats voorziet de SVB haar uitkeringsgerechtigden van de benodigde informatie over dit onderwerp. Daarnaast verstrekt het ministerie van SZW bredere publieksinformatie. In concreto kunnen onder meer de volgende zaken genoemd worden: • De SVB heeft op de internetsite een brochure staan die geheel is gewijd aan de afschaffing van de partnertoeslag, hierin worden suggesties gedaan hoe de eventuele inkomensterugval gecompenseerd kan worden. Verder besteedt de SVB in haar periodiek «Uw AOW/ANW» hier ook met enige regelmaat aandacht aan. • Het ministerie van SZW heeft vanaf 1 januari 1996, toen de wet van kracht werd, naast het persbericht in voorlichtingsmateriaal aandacht besteed aan de afschaffing van de partnertoeslag AOW in 2015. Daarnaast is er informatie gestuurd naar een groot aantal intermediaire organisaties zoals pensioenverzekeraars. Medio 1998 heeft het ministerie van SZW een publieksfolder over het afschaffen van de partnertoeslag uitgegeven. Gelijktijdig is er toen ook veel aandacht besteed aan het onderwerp via zogenoemde «free publicity» zoals artikelen in huis aan huisbladen. Met enige regelmaat wordt nu aan het onderwerp aandacht besteed via «attendering». Dit zijn kleine advertenties in dagbladen over een specifiek onderwerp met een verwijzing naar de internetsite van SZW. Ook volgend jaar zal onder meer via deze attendering en free publicity de afschaffing van de partnertoeslag onder de aandacht worden gebracht. • Het ministerie van SZW is voor een belangrijk deel medefinancier van de stichting Pensioenkijker. Deze stichting is een breed gedeeld initiatief van maatschappelijke organisaties, die ten doel heeft het pensioenbewustzijn van burgers te verhogen. Deze stichting heeft op zijn internetsite informatie staan over de afschaffing van de partnertoeslag. • Bij Postbus 51 is het mogelijk de brochure «De partnertoeslag AOW stopt in 2015» op internet te downloaden of deze te bestellen. Vrouwenbond FNV en emancipatiebureau Enova hebben de regering in een gezamenlijke brief in kennis gesteld van het onderzoek dat zij hebben laten uitvoeren naar de mate waarin de afschaffing van de AOW-toeslag in 2015 bekend is. Dit onderzoek met de titel «Een slimme meid is op haar toekomst voorbereid» is in een aantal kranten aangehaald <voetnoot nummer="1"/>. Daarnaast is onlangs een persbericht verschenen van een onderzoek van de inkomensverzekeraar RVS. Dit onderzoek had eveneens betrekking op de bekendheid van de afschaffing van de AOW-toeslag. Voorts heeft de SVB in 2006 een congres over de AOW georganiseerd. Naar aanleiding hiervan heeft ook de SVB onderzoek gedaan naar de bekendheid van de afschaffing van de AOW-toeslag. Ik ben verheugd dat er vanuit verschillende hoeken groeiende aandacht is gekomen voor de afschaffing van de partnertoeslag in 2015. Dit is een goede aanvulling op de bovengenoemde publieksinformatie. Bezien wordt of er in aanvulling op al deze acties nog aanleiding is voor aanvullende informatieverstrekking. </antwoord>
      <antwoord nummer="3">Zie antwoord op vraag 4. </antwoord>
      <antwoord nummer="4">Ik zie geen aanleiding de afschaffing van de AOW-toeslag uit te stellen. De bepaling dat de AOW-toeslag in 2015 wordt afgeschaft is in de AOW opgenomen, omdat dit aansluit bij de verdergaande individualisering in de sociale zekerheid. Daarnaast nemen aanvullende pensioenen in betekenis toe, zodat hiermee het bestaansminimum gegarandeerd kan worden. De ruime overgangsperiode van 20 jaar is gekozen om mensen de gelegenheid te geven, indien zij dit noodzakelijk achten, zich particulier bij te verzekeren of op een andere wijze te voorzien in een inkomensaanvulling. Wanneer mocht blijken dat het AOW-pension en het aanvullend pensioen toch onvoldoende is dan kan er een beroep gedaan worden op aanvullende bijstand. </antwoord>
      <noten afkomstig="antwoord">
         <noot nummer="1" datum="2007-10-15" bron="Onder meer De Telegraaf van 15 oktober 2007 en De Spits">Onder meer De Telegraaf van 15 oktober 2007 en De Spits, 15 oktober 2007</noot>
      </noten>
   </antwoorden>
</kvr>
