<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Justitie en de staatssecretaris van Verkeer en Waterstaat over de mogelijke discriminerende werking van pre flight controles. (Ingezonden 18 december 2003); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19766
</item>
         <item attribuut="Inhoud">Vragen naar aanleiding van: - ANP/NOS Teletekst bericht 'Pre flight controles werken discriminerend', - het onderzoek van de Commissie Gelijke Behandeling waaruit geconcludeerd wordt dat er bij de controles inderdaad ongerechtvaardigd onderscheid wordt gemaakt op grond van ras en - het bericht dat passagiers die op grond van bepaalde kenmerken een negatief reisadvies krijgen, door de luchtvaartmaatschappijen geweigerd kunnen worden voor hun vlucht en daarmee bovendien hun ticket niet vergoed krijgen. (Aanvulling op eerdere vragen van hetzelfde Kamerlid; Aanhangsel van de Handelingen, 2002-2003, nrs. 653 en 1245).</item>
         <item attribuut="Rubriek">Criminaliteit en openbare orde (Drugsbestrijding) Staats- en bestuursrecht (Grondrechten) Verkeer, vervoer en waterstaat (Luchtvaart)</item>
         <item attribuut="Trefwoorden">Drugsbestrijding Klachtrecht Luchtvaart Rassendiscriminatie Verdachten</item>
         <item attribuut="Vindplaats">Kamervragen met antwoord 2003-2004, nr. 1081, Tweede Kamer</item>
         <item attribuut="Vraagnr_bij_indiening">2030405040</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-03-17</item>
         <item attribuut="Datum_indiening">2003-12-18</item>
         <item attribuut="Document-id">KVR19766</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2283" allpagenumbers="2283 2284 2285" vetnummer="2030405040" code="0304tkkvr1081" lopendefooter="Tweede Kamer, vergaderjaar 2003–2004, Aanhangsel" filenaam="KVR19766" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1081" onderwerp="" indiendatum="2003-12-18">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Justitie en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-03-17">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het bericht «Pre flight controles werken discriminerend»? <voetnoot nummer="1"/>
      </vraag>
      <vraag nummer="2">Kent u het onderzoek van de Commissie Gelijke Behandeling die, na de melding van het Meldpunt Discriminatie, concludeert dat er inderdaad ongerechtvaardigd onderscheid op grond van ras wordt gemaakt bij de controles? Hoe beoordeelt u de uitkomst? </vraag>
      <vraag nummer="3">Klopt het dat de passagiers die op grond van bepaalde kenmerken een negatief reisadvies krijgen, door de luchtvaartmaatschappij geweigerd kunnen worden voor hun vlucht en daarmee bovendien hun ticket niet vergoed krijgen? </vraag>
      <vraag nummer="4">Hoe beoordeelt u de situatie dat mensen die zelf niet schuldig bevonden zijn aan drugssmokkel, wel de ticketprijs derven als gevolg van deze controle? </vraag>
      <vraag nummer="5" voetnoot="2">Herinnert u zich de beantwoording van mijn eerdere vraag 3 over hetzelfde onderwerp? <voetnoot nummer="2"/>Stelt u zich nog steeds op het standpunt dat de civielrechtelijke aansprakelijkheid ligt bij de (potentiële) vervoerder? </vraag>
      <vraag nummer="6" voetnoot="3">Herinnert u zich de beantwoording van mijn eerdere vraag 2? <voetnoot nummer="3"/>Vindt u dat geheimhouding over criteria in verband met eventuele anticipatie van de zijde van (aspirant-)koeriers hier op zijn plaats is? </vraag>
      <vraag nummer="7">Is huidskleur een criterium dat meespeelt bij het al dan niet geven van een negatief reisadvies aan de luchtvaartmaatschappijen? Zo ja, bent u bereid de criteria zo aan te passen, dat ras geen criterium meer zal zijn? </vraag>
      <vraag nummer="8">Bent u bereid te bewerkstelligen, dat de luchtvaartmaatschappijen in ieder geval de ticketprijzen vergoeden indien zij passagiers weigeren naar aanleiding van het negatieve reisadvies? </vraag>
      <noten afkomstig="vraag">
         <noot nummer="1" datum="2003-12-16" bron="ANP en NOS-Teletekst">ANP en NOS-Teletekst, 16 december 2003</noot>
         <noot nummer="2" documenttype="Kamervragen" documentnummer="1245" documentjaargang="2002-2003">Aanhangsel Handelingen, nr. 1245, vergaderjaar 2002–2003.</noot>
         <noot nummer="3" documenttype="Kamervragen" documentnummer="653" documentjaargang="2002-2003">Aanhangsel Handelingen, nr. 653, vergaderjaar 2002–2003.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het oordeel van de Commissie Gelijke Behandeling betrof een procedure waarbij de Staat niet als procespartij betrokken was. De Commissie Gelijke Behandeling besteedt in haar oordeel echter wel aandacht aan de pre-flightcontroles zoals deze worden uitgevoerd door de Koninklijke Marechaussee en de daaruit volgende negatieve reisadviezen. Om die reden zal ik hierna aandacht besteden aan het oordeel van de Commissie Gelijke Behandeling. In haar uitspraak concludeert de Commissie dat, nu de criteria van de Koninklijke Marechaussee die leiden tot een negatief reisadvies en uiteindelijk tot weigering van de toegang tot het vliegtuig niet aan de Commissie zijn bekendgemaakt, de Commissie niet kan vaststellen of ras één van de criteria is die van invloed kunnen zijn op het af te geven negatieve reisadvies. Wel stelt de Commissie dat de betrokken luchtvaartmaatschappij zelf niet selecteert op afkomst of huidskleur. De luchtvaartmaatschappij maakt derhalve geen direct onderscheid op grond van ras. Aansluitend heeft de Commissie onderzocht of de luchtvaartmaatschappij op indirecte wijze onderscheid maakt op grond van ras. Aangezien de luchtvaartmaatschappij niet heeft kunnen weerleggen dat in de praktijk in overwegende mate passagiers met een donkere of getinte huidskleur door het preflightbeleid worden benadeeld is het naar de mening van de Commissie gerechtvaardigd aan te nemen dat passagiers met een donkere of getinte huidskleur vaker dan andere personen die buiten deze groep vallen, worden getroffen door een weigering van de toegang tot de vlucht. Dit alles brengt de Commissie tot de conclusie dat het weigeringsbeleid van de luchtvaartmaatschappij bestaande uit het zonder meer opvolgen van de negatieve reisadviezen indirect onderscheid op grond van ras ten gevolge heeft. Kern van de benadering van de Commissie is dat zij, bij gebrek aan inzicht in de door de Koninklijke Marechaussee gehanteerde criteria, kijkt naar de uiterlijke verschijningsvorm van het resultaat van de pre-flightcontroles en op grond hiervan concludeert dat sprake is van een indirect onderscheid op grond van ras. In deze nadruk op de uiterlijke verschijningsvorm kan ik mij niet vinden. Negatieve reisadviezen in het kader van een pre-flightcontrole zijn het resultaat van interviews die medewerkers van het Schipholteam houden met alle passagiers van een geselecteerde vlucht. De interviews zijn gebaseerd op een vragenlijst. Deze vragenlijst bevat geen vragen over etniciteit of iets dergelijks, maar heeft te maken met het reisgedrag van de passagier. De antwoorden van de passagier op de verschillende vragen zijn bepalend voor een mogelijk negatief reisadvies aan de betreffende luchtvaartmaatschappij, niet de huidskleur van de passagier. Dit brengt mij bij de uiterlijke verschijningsvorm van het resultaat van de pre-flightcontroles. In de praktijk worden met name Antillianen in het kader van de pre-flightcontroles geconfronteerd met een negatief reisadvies. Hiervoor zijn een tweetal factoren aan te wijzen. De eerste factor betreft de wijze waarop de cocaïnesmokkel momenteel plaatsvindt. Nagenoeg alle cocaïne wordt geproduceerd in Colombia, Peru en Bolivia. De import van cocaïne in Nederland vindt in belangrijke mate plaats per vliegtuig via de route Nederlandse Antillen – Amsterdam. Om die reden vinden de pre-flightcontroles met name plaats op vluchten gericht op deze bestemming. Voorts blijkt uit de aanhoudingscijfers dat Antillianen vaak zelf betrokken zijn bij het smokkelen van cocaïne via bovengenoemde lijn. Deze twee factoren, en dus niet huidskleur, leiden ertoe dat mogelijk meer Antilliaanse passagiers een negatief reisadvies krijgen dan niet Antilliaanse passagiers. Of hierdoor per saldo overwegend passagiers met een donkere of getinte huidskleur door de pre-flightcontroles worden benadeeld is mij niet bekend, aangezien huidskleur niet geregistreerd wordt in de politiesystemen. Dit alles brengt mij tot de conclusie dat het feit dat juist Antillianen te maken krijgen met een negatief reisadvies geen gevolg is van een direct dan wel indirect onderscheid op grond van ras maar het gevolg van de organisatie van de drugssmokkel en de betrokkenheid van Antillianen daarbij. Ik onderschrijf de conclusie van de Commissie Gelijke Behandeling dan ook niet en zie daarom geen aanleiding de systematiek van de pre-flightcontroles op grond van dit oordeel te wijzigen. </antwoord>
      <antwoord nummer="3 en 4">Zoals hierboven reeds aangegeven worden alle passagiers op een bepaalde vlucht geïntervieuwd aan de hand van een vragenlijst. Indien blijkt dat een passagier op meerdere items negatief scoort, wordt een negatief reisadvies afgegeven aan de betreffende luchtvaartmaatschappij ten aanzien van deze passagier. Dit kan zowel passagiers overkomen die reeds veroordeeld zijn voor de invoer van verdovende middelen als passagiers die niet een dergelijke historie hebben. De door de luchtvaartmaatschappij geweigerde passagier heeft vervolgens echter wel de mogelijkheid via de klachtenprocedure een heroverweging aan te vragen. Als het negatieve reisadvies overeind blijft, wordt het ticket niet vergoed. Gezien het feit dat de geweigerde passagier beroep kan doen op een klachtenprocedure meen ik dat het feit dat ook niet veroordeelden geconfronteerd kunnen worden met een negatief reisadvies niet bezwaarlijk is. In dit licht wijs ik ook op de resultaten van de heroverwegingsprocedure. Zoals uit het oordeel van de Commissie mag blijken zijn sinds het instellen van de heroverwegingsprocedure 626 passagiers geconfronteerd met een negatief reisadvies. 12 van hen hebben zich gewend tot de Koninklijke Marechaussee voor heroverweging. In een drietal gevallen is alsnog een positief reisadvies gegeven. Slechts in uitzonderingsgevallen wordt derhalve tegen het negatieve reisadvies geageerd. </antwoord>
      <antwoord nummer="5">De door u aangehaalde vraag had betrekking op de uitspraak van de Rechtbank Rotterdam van 18 februari 2003 (LJN-nummer AF 4655, zaaknummer 190208/KG ZA 03-62). In mijn antwoord op deze vraag stelde ik, verwijzend naar de algemene vervoersvoorwaarden van de desbetreffende luchtvaartmaatschappij, dat het weigeren van het vervoer berust op de privaatrechtelijke rechtsverhouding tussen de passagier en de luchtvaartmaatschappij en voortvloeit uit de wens van de luchtvaartmaatschappij om niet medeplichtig te worden aan de smokkel van drugs naar Nederland. Ook stelde ik dat de luchtvaartmaatschappij civielrechtelijk aansprakelijk is als blijkt dat de weigering tot vervoer wanprestatie of onrechtmatige daad van de luchtvaartmaatschappij inhoudt en daardoor schade is ontstaan. Het oordeel van de Commissie doet aan de civielrechtelijke aansprakelijkheid niets af. </antwoord>
      <antwoord nummer="6">Overeenkomstig mijn antwoord op uw eerdere vraag ben ik nog steeds van mening dat, in verband met het belang van goede controles, het niet gewenst is nader in te gaan op de inhoud van de vragenlijst. Openbaarmaking van de inhoud van de vragenlijst zou er toe bij kunnen dragen dat (aspirant-)koeriers zich op de bevraging kunnen voorbereiden. Dit kan de effectiviteit van de pre-flightcontroles aantasten. </antwoord>
      <antwoord nummer="7">Zoals hierboven is uiteengezet vormen huidskleur of ras als zodanig geen criterium waarop wordt geselecteerd. </antwoord>
      <antwoord nummer="8">Nee, de klachtenprocedure voorziet in een mogelijkheid om, indien ten onrechte een negatief reisadvies is afgegeven, het ticket vergoed te krijgen. Dit acht ik voldoende. </antwoord>
      <noten afkomstig="antwoord"/>
   </antwoorden>
</kvr>
