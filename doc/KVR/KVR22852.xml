<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over beëindiging van de OVSE-grensmonitoringsmissie in Georgië. (Ingezonden 24 maart 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22852
</item>
         <item attribuut="Inhoud">Vragen over het beëindigen van de grensmonitoringmissie van de Organisatie voor Veiligheid en Samenwerking in Europa (OVSE) en een mogelijke overname door een EU-missie.</item>
         <item attribuut="Rubriek">Internationale betrekkingen (Overig) Veiligheidsbeleid en defensie (Overig)</item>
         <item attribuut="Trefwoorden">Georgië Rusland Vrede en veiligheid</item>
         <item attribuut="Vindplaats">Kamervragen met antwoord 2004-2005, nr. 1495, Tweede Kamer</item>
         <item attribuut="Vraagnr_bij_indiening">2040511230</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2005-04-26</item>
         <item attribuut="Datum_indiening">2005-03-24</item>
         <item attribuut="Document-id">KVR22852</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3189" allpagenumbers="3189 3190" vetnummer="2040511230" code="0405tkkvr1495" lopendefooter="Tweede Kamer, vergaderjaar 2004–2005, Aanhangsel" filenaam="KVR22852" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1495" onderwerp="" indiendatum="2005-03-24">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-04-26">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kunt u de stand van zaken aangeven inzake het aflopen van de grensmonitoringmissie van de Organisatie voor Veiligheid en Samenwerking in Europa (OVSE) in Georgië? </vraag>
      <vraag nummer="2">Is door Nederland en de EU gepoogd druk uit te oefenen op Rusland om te voorkomen dat de missie beëindigd moest worden? Zo ja, op welke wijze? Zo neen, waarom niet? </vraag>
      <vraag nummer="3">Welke rol is de EU van plan te spelen bij een mogelijke overname van de OVSE-missie? Pleit u voor een zo substantieel mogelijke missie? </vraag>
      <vraag nummer="4">Onderschrijft u het risico dat Russische tegenwerking vergroot wordt indien er een vacuüm ontstaat tussen het beëindigen van de OVSE-missie en een mogelijke overname door een EU-missie? Welke stappen worden binnen OVSE en EU ondernomen om dit te voorkomen? </vraag>
      <vraag nummer="5">Kunt u aangeven wat de stand van zaken is ten aanzien van de zorgelijke situatie in de Georgische gevangenissen naar aanleiding van rapportages van het Comité ter Voorkoming van Foltering (CPT) (op basis van bezoeken in 2003)? Welke stappen worden ondernomen binnen de Raad van Europa om te zorgen dat deze rapporten ook worden gepubliceerd? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De Russische Federatie heeft eind december 2004 niet ingestemd met verlenging van de Border Monitoring Operation (BMO) van de OVSE. Begin januari is begonnen met de ontmanteling van de BMO. Dit proces zal naar verwachting half april zijn afgerond. </antwoord>
      <antwoord nummer="2">Ja. Al tijdens het Nederlandse EU-voorzitterschap is door de EU herhaaldelijk bij de Russische OVSE delegatie in Wenen aangedrongen in te stemmen met voortzetting van de BMO. De voortzetting van de BMO was ook onderwerp van gesprek van de EU-trojka en de Russische minister van Buitenlandse Zaken Lavrov op 28 februari jl. Ook in andere contacten op politiek niveau blijft de EU trachten de Russische Federatie tot medewerking te bewegen. Tot heden blijft de Russische Federatie echter voortzetting van de BMO afwijzen. </antwoord>
      <antwoord nummer="3 en 4">Reeds onder Nederlands EU-voorzitterschap werd een eerste aanzet gegeven voor het onderzoeken van mogelijke alternatieven voor de BMO, zoals een waarnemingsmissie in EVDB-kader. In EU-kader is inmiddels besloten tot uitbreiding van de staf van de Speciaal Vertegenwoordiger van de EU (SVEU) Talvitie met een beperkt aantal waarnemers die opereren vanuit Tbilisi. Hiermee is een signaal aan de Russische Federatie afgegeven dat het de EU ernst is met handhaving van een vorm van internationale betrokkenheid bij grenswaarneming in de desbetreffende regio. De waarnemers kunnen ook voorbereidend werk verrichten ten behoeve van de besluitvorming binnen de EU over mogelijke vervolgstappen. Binnen de OVSE wordt voorts de laatste hand gelegd aan een voorstel voor de training van Georgische grenswachten. De algehele Nederlandse inzet is erop gericht een vorm van internationale betrokkenheid in het grensgebied te behouden die bijdraagt aan de stabiliteit en het onderlinge vertrouwen in de regio bevordert. </antwoord>
      <antwoord nummer="5">Het Comité ter Voorkoming van Foltering heeft in 2001 Georgië bezocht. Het follow-up bezoek vond plaats in november 2003 en vanwege de veranderde politieke situatie nogmaals begin 2004. Eind juli 2004 is het vertrouwelijke rapport van de CPT overhandigd aan de Georgische autoriteiten met het verzoek om een reactie. De inhoud is (nog) niet openbaar en mij derhalve onbekend. De reactie van Georgië wordt elk moment verwacht. Aangenomen wordt dat Georgië, tezamen met de regeringsreactie, dan tevens het rapport van het CPT zal publiceren. Overigens is publicatie geen juridische verplichting, maar wel gebruikelijk bij de Raad van Europa. </antwoord>
      <noten afkomstig="antwoord"/>
   </antwoorden>
</kvr>
