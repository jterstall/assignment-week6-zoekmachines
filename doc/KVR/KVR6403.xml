<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijke (RPF) over uitkeringen van asielzoekers. (Ingezonden 8 januari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6403
</item>
         <item attribuut="Inhoud">Vragen over de verlaging van de uitkeringen van bepaalde categorieën asielzoekers met ingang van 1 januari 1998.</item>
         <item attribuut="Rubriek">Sociale zekerheid (Algemeen) Welzijn (Vreemdelingen en asielzoekers)</item>
         <item attribuut="Trefwoorden">Sociale uitkeringen Vluchtelingen</item>
         <item attribuut="Vindplaats">Kamervragen met antwoord 1997-1998, nr. 635, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="RPF">Van Dijke</persoon>
         </item>
         <item attribuut="Datum_reaktie">1998-01-30</item>
         <item attribuut="Datum_indiening">1998-01-08</item>
         <item attribuut="Document-id">KVR6403</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1295" allpagenumbers="1295 1296" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6403" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="635" onderwerp="" indiendatum="1998-01-8">
         <vrager partij="RPF" oorsprong="parlement">Van Dijke</vrager>
         <vraagt-aan/>
      </vraagdata>
      <antwoorddata antwoorddatum="30 januari 1998), zie ook Aanhangsel Handelingen nr. 603, vergaderjaar 1997–1998">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Zijn de uitkeringen van bepaalde categorieën asielzoekers met ingang van 1 januari jl. ingrijpend verlaagd ten opzichte van 1997? </vraag>
      <vraag nummer="2" voetnoot="1">Hoe verklaart u dat in het licht van de mededeling van de minister van Sociale Zaken en Werkgelegenheid eind vorig jaar, dat hem niets bekend was over een wijziging van uitkeringen voor asielzoekers per 1-1-1998? <voetnoot nummer="1"/>Heeft de staatssecretaris van Justitie de minister geïnformeerd over deze wijzigingen of vindt tussen de departementen van Justitie en Sociale Zaken en Werkgelegenheid geen afstemming plaats over dergelijke zaken? </vraag>
      <vraag nummer="3">Kunt u aangeven welke categorieën asielzoekers worden geconfronteerd met een verlaging van hun uitkering? Hoe groot is de maximale verlaging? </vraag>
      <vraag nummer="4">Komen hierdoor asielzoekers onder het sociaal minimum terecht, mede omdat zij geen vakantiegeld en kinderbijslag ontvangen? Geldt voor deze personen overigens het sociaal minimum? Zo neen, waarom niet? </vraag>
      <vraag nummer="5">Zo ja, bestaat voor deze categorie de mogelijkheid eventueel aanvulling te krijgen tot het sociaal minimum? Is dit een verantwoordelijkheid van Justitie, als de gemeente geen bijzondere bijstand wil verstrekken? Zo neen, waarom niet? </vraag>
      <vraag nummer="6">Waar kunnen betrokken asielzoekers terecht als zij genoodzaakt zijn bijzondere kosten te maken in verband met ziekte, e.d., terwijl een verzoek om bijzondere bijstand niet wordt gehonoreerd? </vraag>
      <vraag nummer="7" voetnoot="1">Bent u bereid alsnog in te gaan op mijn vraag of er voor deze gevallen niet op z’n minst een overgangsregeling moet komen, waaraan nu uiteraard moet worden toegevoegd: met terugwerkende kracht vanaf 1 januari 1998? <voetnoot nummer="1"/>
      </vraag>
      <vraag nummer="8">Kunt u alsnog ingaan op mijn vraag hoe het staat met het voorlichtingsmateriaal? </vraag>
      <noten afkomstig="vraag">
         <noot nummer="1"/>
         <noot nummer="1" documenttype="Handelingen">Handelingen II, Vergaderjaar 1997–1998, blz. 2671.</noot>
      </noten>
   </vragen>
   <antwoorden aantal="4">
      <antwoord nummer="1 en 2">Op 22 december 1997 is de herziene Regeling Verstrekkingen Asielzoekers (RVA) gepubliceerd in de Staatscourant. Per brief van 18 december is de Kamer over de herziene RVA geïnformeerd. In die brief zijn de belangrijkste wijzigingen ten opzichte van de oude RVA toegelicht. Het artikel in de RVA dat betrekking heeft op de toelage die asielzoekers die in de centrale opvang verblijven ontvangen, is met ingang van 12 januari 1998 van kracht. In de toelichting op het betreffende artikel wordt uitvoerig ingegaan op de overwegingen die hebben geleid tot de huidige bedragen. De voedingstoelage werd verstrekt conform een tijdelijke regeling van het Centraal Orgaan opvang asielzoekers in afwachting van de vaststelling van de nieuwe RVA in aanvulling op het zak- en kleedgeld, waarvan de hoogte wel in de RVA was vastgelegd. In de praktijk bleek dat deze toelageregeling niet voldeed: kleine gezinnen en alleenstaanden hadden moeite om rond te komen, grote gezinnen daarentegen ontvingen dermate hoge bedragen dat zij veel meer te besteden hadden aan voeding, kleding en zakgeld dan gezinnen van gelijke omvang die afhankelijk zijn van een Abw-uitkering. De wijziging van de bedragen strekte er toe dit onbedoelde voordeel weg te nemen. Bij de voorbereiding van de nieuwe toelageregeling heeft op ambtelijk niveau overleg plaatsgevonden met medewerkers van het Ministerie van Sociale Zaken en Werkgelegenheid en gemeentelijke sociale diensten over de technische aspecten van de regeling. Bij de vaststelling van de hoogte van de bedragen zijn de richtlijnen van het NIBUD gevolgd. De opvang van asielzoekers is de verantwoordelijkheid van de Staatssecretaris van Justitie, inclusief het vaststellen van de hoogte van de verstrekkingen. </antwoord>
      <antwoord nummer="3">In die centra waar door asielzoekers zelf wordt gekookt gaan gezinnen met meerdere kinderen er op achteruit ten opzichte van de situatie waarin zij een onbedoeld voordeel genoten. Hoe groter het gezin was, hoe groter het onbedoelde voordeel en hoe meer men er nu op achteruit gaat. Alleenstaande ouders met één kind en alleenstaanden gaan er iets op vooruit. </antwoord>
      <antwoord nummer="4, 5 en 6">De RVA blijft een voorliggende voorziening op de Algemene Bijstandswet. Een volledige vergelijking van de uitkeringshoogten op grond van de RVA en de Abw is niet mogelijk in verband met verschillen in de uitkeringssystematiek. Voor asielzoekers worden bijvoorbeeld diverse kosten van huisvesting en overige vaste lasten op een andere wijze vergoed. Deze zaken worden in natura verstrekt. Analoog aan de Abw-systematiek kent de RVA een algemene norm voor de kosten van levensonderhoud én afzonderlijke vergoedingen voor buitengewone kosten. In artikel 14 van de RVA is de betaling van buitengewone kosten geregeld. Een asielzoeker die in de centrale opvang verblijft kan via de directie van het centrum waar hij of zij verblijft een beroep doen op dit artikel. </antwoord>
      <antwoord nummer="7 en 8">Tezamen met het COA heb ik besloten om de nieuwe bedragen in een keer in te voeren. De nieuwe bedragen worden 12 januari 1998 uitgekeerd. Er is dus geen overgangsregeling. Reden hiervoor is dat naar de inschatting van het COA een overgangsregeling meer vragen op zal roepen en meer onrust zal veroorzaken dan een goed voorbereide invoering op een vooraf vastgestelde datum. Uiteraard heeft het COA voldoende tijd gekregen om deze wijziging goed voor te bereiden en de asielzoekers goed voor te lichten. </antwoord>
      <noten afkomstig="antwoord"/>
   </antwoorden>
</kvr>
