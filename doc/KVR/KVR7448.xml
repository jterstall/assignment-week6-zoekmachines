<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over een sollicitatieplicht voor uitgetreden havenwerknemers. (Ingezonden 14 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7448
</item>
         <item attribuut="Inhoud">Vragen over de sollicitatieplicht voor WW-gerechtigde havenwerknemers in de leeftijd tussen 55 en 57,5 jaar, sinds de intrekking van de zogenaamde 'Ouderenrichtlijn' per 1 januari 1994.</item>
         <item attribuut="Rubriek">Sociale zekerheid (Werkloosheidsvoorzieningen (WW, WWV)) Welzijn (Ouderen)</item>
         <item attribuut="Trefwoorden">Ouderen WW</item>
         <item attribuut="Vindplaats">Kamervragen met antwoord 1997-1998, nr. 1487, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-07-09</item>
         <item attribuut="Datum_indiening">1998-04-14</item>
         <item attribuut="Document-id">KVR7448</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1 3053" allpagenumbers="1 3053 3054" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7448" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1487" onderwerp="" indiendatum="1998-04-14">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="9 juli 1998), zie ook Aanhangsel Handelingen nr. 1214, vergaderjaar 1997–1998">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kent u het bericht «Woede over sollicitatieplicht, aanscherping regels bureaucratische poppenkast»? </vraag>
      <vraag nummer="2">Is de sollicitatieplicht aangescherpt voor uitgetreden havenwerknemers in de leeftijd tussen 55 en 57,5 jaar? Wat is de reden van deze aanscherping? </vraag>
      <vraag nummer="3">Wijkt deze aanscherping af van de condities die golden bij uittreding en deelt u de mening dat deze aanscherping zich niet verdraagt met doel en inhoud van de uittredingsregeling? Kunt u zich voorstellen dat deze maatregel tot grote verontwaardiging onder betrokkenen leidt? </vraag>
      <vraag nummer="4">Deelt u de mening, dat hier sprake is van een «bureaucratisch circus», waar niemand bij gebaat is, nu de kansen op werk voor betrokkenen uiterst gering zijn? </vraag>
      <vraag nummer="5">Bent u bereid het LISV opdracht te geven de gewraakte maatregel terug te draaien? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Sinds de intrekking van de zogenaamde «Ouderenrichtlijn» per 1 januari 1994 geldt voor WW-gerechtigden van 55 tot 57,5 jaar dat zij moeten voldoen aan de sollicitatieplicht, indien althans de aanvraag tot – collectief – ontslag na de genoemde datum werd gedaan. Van een aanscherping van de sollicitatieplicht voor deze leeftijdsgroep is derhalve geen sprake. Wel is het zo dat het Landelijk instituut sociale verzekeringen (Lisv) bij besluit van 14 januari 1998 en de daarbij behorende bijlage – dit besluit is op 1 april 1998 in werking getreden – de invulling van de sollicitatieplicht onder één noemer heeft willen brengen. Dit betreft de frequentie van het raadplegen van vacaturebanken en van het solliciteren, alsmede de gehoudenheid om op een verwijzing van de Arbeidsvoorziening naar passend werk in te gaan. Bij dat besluit is tevens bepaald dat bij de vraag of aan de sollicitatieplicht is voldaan wordt gelet op diverse aspecten, waaronder de regionale arbeidsmarktsituatie en, in verband met functionele leeftijdseisen, de leeftijd van de betrokkene. </antwoord>
      <antwoord nummer="3">Bij de beantwoording van deze vraag hecht ik eraan, erop te wijzen dat het bij deze «uittredingsregeling» gaat om reguliere WW-rechten. Degenen die van deze regeling gebruik maakten zijn WW-gerechtigden en dienen te voldoen aan de voorwaarden die voor alle WW-gerechtigden gelden. Het in het antwoord op vraag 2 genoemde Lisv-besluit van 14 januari 1998 is niet specifiek voor ouderen geschreven. Als ik niettemin die groep in gedachten neem, regelt dat besluit de sollicitatieverplichting van hen die op of na 1 oktober 1995 uittraden en op het moment van uittreden 55 jaar of ouder waren, maar op 1 april 1998 nog niet de leeftijd van 57,5 jaar hadden bereikt. Op 1 november 1995 gold de «Ouderenrichtlijn» reeds geruime tijd niet meer zodat ook voor deze groep op het moment van uittreding de verplichting gold, te proberen weer aan het werk te komen. Ook gold de verplichting zich meer in het algemeen te houden aan de voorwaarden die de uitvoeringsinstelling voor de WW stelt. Ik meen daarom dat voor deze groep geen sprake is van een afwijking van de condities die golden bij de uittreding. Ik ben ook niet van mening dat een en ander zich niet verdraagt met doel en inhoud van de uittredingsregeling. Doel en inhoud zijn immers niet die van een VUT-regeling of van een regeling tot vervroegde pensionering, maar het gaat hier, zoals gezegd, om een WW-regeling met de daaraan verbonden rechten en plichten. Of dit laatste ook aan de individuele betrokkenen is meegedeeld kan ik niet beoordelen. Ik kan mij voorstellen dat de Lisv-maatregel tot onvrede aanleiding geeft, indien men niet op het WW-karakter van de uittredingsuitkering gewezen zou zijn door de bij het Havenakkoord 1993 betrokken sociale partners. </antwoord>
      <antwoord nummer="4">Neen. Zoals ook in paragraaf 5.3 van de Sociale Nota 1998 is aangegeven, is de verhoging van de arbeidsparticipatie van ouderen een van de beleidsuitgangspunten van het Kabinet. De intrekking van de «Ouderenrichtlijn» per 1 januari 1994 is een uiting van datzelfde beleidsuitgangspunt. Een op verhoging van de arbeidsparticipatie van ouderen gericht beleid helpt mee de sociale zekerheid betaalbaar te houden en fricties op de arbeidsmarkt te voorkomen. Het Lisv-besluit past in dit beleid. Ik wijs er hier overigens nog eens op dat dat besluit onder meer inhoudt dat bij de vraag of betrokkene aan de sollicitatieplicht heeft voldaan diverse aspecten, waaronder de regionale arbeidsmarktsituatie en (in verband met functionele leeftijdseisen) de leeftijd van betrokkene worden meegewogen. </antwoord>
      <antwoord nummer="5">Afgezien van de reeds bij vraag 3 en 4 aangevoerde beleidsmatige reden, is er ook een formele belemmering om een opdracht te geven aan het Lisv. In de Organisatiewet sociale verzekeringen (OSV 1997) is er namelijk voor gekozen om de minister van Sociale Zaken en Werkgelegenheid geen rechtstreekse aanwijzingsbevoegdheid te geven richting het Lisv. Deze aanwijzingsbevoegdheid is opgedragen aan het College van toezicht sociale verzekeringen (Ctsv) als toezichthouder op de rechtmatige en doelmatige uitvoering van de werknemersverzekeringen. Deze aanwijzingen kunnen overigens geen betrekking hebben op de besluitvorming betreffende een individuele verzekerde, uitkeringsgerechtigde of werkgever. De minister van Sociale Zaken en Werkgelegenheid kan alleen aanwijzingen, van algemene aard, aan het Ctsv geven. </antwoord>
      <noten afkomstig="antwoord"/>
   </antwoorden>
</kvr>
