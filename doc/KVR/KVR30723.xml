<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Justitie over nieuwe wetgeving ten aanzien van de strafbaarheid van kinderporno. (Ingezonden 10 januari 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30723
</item>
         <item attribuut="Inhoud">Vragen naar aanleiding bericht (website NOS, 25 december 2007) over een grote kinderpornozaak in Duitsland. Indiener wil weten op welke manieren de Duitse en de Nederlandse wetgeving verschillen inzake strafbaarhed van kinderporno op internet (in Duitsland is gericht zoeken naar kinderporno op internet strafbaar, in Nederland niet) en op welke wijze deze verschillen de opsporing belemmerd wordt. Indiener wil weten of, in het kader van het verdrag van de Raad van Europa voor de bescherming van kinderen tegen exploitatie en sexueel misbruik, dat minister Hirsch Ballin (Jus) in oktober j.l. op Lanzarote getekend heeft, behalve het bekijken van kinderporno op internet ook het gericht zoeken naar kinderporno in Nederland strafbaar wordt.</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Straffen) Welzijn (Jeugdigen)</item>
         <item attribuut="Trefwoorden">Duitsland Jeugdigen Pornografie Strafvervolging Zedendelicten</item>
         <item attribuut="Vindplaats">Kamervragen met antwoord 2007-2008, nr. 1189, Tweede Kamer</item>
         <item attribuut="Vraagnr_bij_indiening">2070808080</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2008-01-30</item>
         <item attribuut="Datum_indiening">2008-01-10</item>
         <item attribuut="Document-id">KVR30723</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2541" allpagenumbers="2541 2542" vetnummer="2070808080" code="0708tkkvr1189" lopendefooter="Tweede Kamer, vergaderjaar 2007–2008, Aanhangsel" filenaam="KVR30723" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1189" onderwerp="" indiendatum="2008-01-10">
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2008-01-30">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Grote kinderpornozaak in Duitsland»? <voetnoot nummer="1"/>
      </vraag>
      <vraag nummer="2">Klopt het bericht, dat het gericht zoeken naar kinderporno op internet in Duitsland strafbaar is? Zo ja, kunt u precies aangeven waarin de Duitse en Nederlandse wetgeving verschillen inzake de strafbaarstelling van kinderporno op internet? </vraag>
      <vraag nummer="3">Acht u het mogelijk dat in Nederland kinderporno minder goed kan worden opgespoord vanwege het feit dat het gericht zoeken naar kinderporno op internet in Nederland niet strafbaar is? Zo ja, op welke wijze wordt hierdoor de opsporing belemmerd? Zo neen, waarom niet? </vraag>
      <vraag nummer="4" voetnoot="2">Wordt, gelet op het verdrag dat u in oktober jongstleden in het kader van de Raad van Europa op Lanzarote <voetnoot nummer="2"/>heeft ondertekend, behalve het bekijken van kinderporno op internet ook het gericht zoeken naar kinderporno in Nederland strafbaar? Zo neen, waarom niet? </vraag>
      <vraag nummer="5">Passen bepalingen zoals in het Duitse Strafgesetzbuch artikel 184 b, sub 4, binnen het kader van het verdrag van Lanzarote? Zo ja, gaat u dergelijke bepalingen ook in het Wetboek van Strafrecht opnemen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-12-25" bron="http://www.nos.nl/nos/artikelen/2007/ 12/art000001C8463AFC08DD5E.html;">http://www.nos.nl/nos/artikelen/2007/12/art000001C8463AFC08DD5E.html;, 25 december 2007</noot>
         <noot nummer="2">Convention du Conseil de l’Europe pour la protection des enfants contre l’exploitation et les abus sexuels: https://wcd.coe.int/ ViewDoc.jsp?Ref=CM/Del/Dec(2007)1002/10.1&amp;Language=lanFrench&amp;Ver=annexe 13&amp;BackColorInternet=9999CC&amp; BackColorIntranet=FFBB55&amp;BackColor Logged=FFAC75</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">§ 184b van het Duitse Strafgesetzbuch bevat een strafbaarstelling van kinderpornografie. Het artikel vertoont nauwe gelijkenis met artikel 240b van het Wetboek van Strafrecht (Sr), in die zin dat in essentie vrijwel dezelfde gedragingen inzake kinderpornografie strafbaar zijn gesteld. Net als in de Nederlandse strafwetgeving zijn strafbaar het vervaardigen, verspreiden, tentoonstellen, in- en doorvoeren en in bezit hebben van kinderpornografie. De overeenkomsten kunnen mede worden verklaard door het feit dat zowel de Nederlandse als de Duitse wetgeving inzake kinderpornografie deels is gestoeld op internationale instrumenten. Zo bevatten het Raad van Europa Verdrag inzake Cybercrime en het EU-kaderbesluit inzake de bestrijding van seksuele uitbuiting en kinderpornografie (2004/68/JHA) de verplichting om de hierboven genoemde gedragingen met betrekking tot kinderpornografie strafbaar te stellen. Ook kent zowel de Duitse als de Nederlandse strafwetgeving de strafbaarstelling van virtuele kinderpornografie, waartoe ook genoemde internationale instrumenten verplichten. Naast overeenkomsten kunnen ook enkele verschillen worden genoemd. Op een enkel punt is sprake van een verschil in terminologie. Zo wordt in artikel 184b van het Duitse Strafgesetzbuch bijvoorbeeld het begrip «in voorraad hebben» gebruikt. In artikel 240b Sr is dit begrip – in navolging van de strekking van de voordien gebezigde redactie en de rechtspraak van de Hoge Raad – bij de partiële wijziging van de zedelijkheidswetgeving in 2002 gewijzigd in «in bezit hebben». Voorts bevat het Duitse Strafgesetzbuch in artikel 184b, vijfde lid, een exceptie voor het geval strafbare gedragingen rechtmatig worden gepleegd in het kader van wetenschappelijk onderzoek of beroepsuitoefening. In Nederland is deze bijzondere strafuitsluitingsgrond bij de partiële wijziging van de zedelijkheidswetgeving afgeschaft en geldt op dit punt thans de materiële wederrechtelijkheid en het opportuniteitsbeginsel. Artikel 184b, vierde lid, van het Duitse Strafgesetzbuch stelt strafbaar degene die zichzelf actief het bezit over kinderpornografie verschaft. Onder deze strafbepaling zou mogelijk ook het gericht zoeken naar kinderpornografie op internet kunnen worden gebracht. </antwoord>
      <antwoord nummer="3, 4 en 5">Het onlangs door mij in Lanzarote ondertekende Raad van Europa Verdrag inzake de bescherming van kinderen tegen seksuele exploitatie en seksueel misbruik bevat in artikel 20, eerste lid, onder f, een strafbaarstelling van «knowingly obtaining access to» kinderpornografie. Deze bepaling is nieuw in internationaal verband en is in het verdrag opgenomen nadat op Nederlands initiatief uitgebreid is gediscussieerd over de vraag of de strafbaarstelling van «bezit» van kinderpornografie nog voldoende is toegesneden op de moderne methoden om op internet toegang te verkrijgen tot kinderpornografie. Deze uitbreiding impliceert dat het zich toegang verschaffen tot kinderporno zonder dat daarbij het materiaal op de eigen computer wordt opgeslagen, hetgeen nodig is om van «bezit» te kunnen spreken, ook strafbaar wordt gesteld. Omdat een aantal lidstaten zorgen had over de handhaafbaarheid van deze uitbreiding, is de strafbaarstelling uiteindelijk optioneel in het verdrag opgenomen. Met § 184b, vierde lid, van het Strafgesetzbuch, lijkt de Duitse wetgeving strafbaarstelling van dezelfde gedraging als het verdrag te beogen. Ik ben voornemens om in het kader van de goedkeuring en uitvoering van het verdrag van de Raad van Europa artikel 240b Sr in genoemde zin aan te scherpen. De wetgeving die hiertoe strekt, is thans in voorbereiding. Daarbij wordt ook rekening gehouden met de handhaafbaarheid van de bepaling. Uit de door het Verwey-Jonker Instituut uitgevoerde evaluatie van de partiële wijziging in de zedelijkheidswetgeving is niet gebleken dat zich in de opsporing op dit punt problemen voordoen. De aanscherping van artikel 240b Sr beoogt evenwel een ruimer opsporingsbereik te bieden. </antwoord>
      <noten afkomstig="antwoord"/>
   </antwoorden>
</kvr>
