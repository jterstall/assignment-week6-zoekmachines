<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de minister van Verkeer en Waterstaat over de Noord-Oostelijke Verbinding van de Betuweroute. (Ingezonden 16 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7964
</item>
         <item attribuut="Inhoud">Vragen gaan in op het niet aanleggen van de Noord-Oostelijke Verbinding van de Betuweroute, of gebruikmaken van de bestaande infrastructuur en de gevolgen voor de goederenstroom op de Betuweroute.</item>
         <item attribuut="Rubriek">Verkeer, vervoer en waterstaat (Goederenvervoer) Verkeer, vervoer en waterstaat (Personenvervoer)</item>
         <item attribuut="Trefwoorden">Goederenvervoer Spoorwegen</item>
         <item attribuut="Vindplaats">Kamervragen met antwoord 1998-1999, nr. 141, Tweede Kamer</item>
         <item attribuut="Vraagnr_bij_indiening">2989900220</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">1998-10-09</item>
         <item attribuut="Datum_indiening">1998-09-16</item>
         <item attribuut="Document-id">KVR7964</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="287" allpagenumbers="287 288" vetnummer="2989900220" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7964" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="141" onderwerp="" indiendatum="1998-09-16">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1998-10-9">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het kabinet in plaats van eind 1998, pas medio 1999 in staat een besluit te nemen over de Noord-Oostelijke Verbinding van de Betuweroute, zoals gemeld op teletekst van 14 september jl.? </vraag>
      <vraag nummer="2">Gaat uw ministerie er van uit dat de Noord-Oostelijke Verbinding niet zal worden aangelegd, behoudens enkele aanpassingen aan het bestaande spoor? </vraag>
      <vraag nummer="3">Wat is, gezien de belangrijke functie die de Noord-Oostelijke Verbinding heeft volgens de PKB – Betuweroute voor de goederenstroom op de Betuweroute naar Duitsland, de consequentie voor het verwachte goederenaanbod op de Betuweroute indien het kabinet in 1999 besluit de NOV niet aan te leggen of gebruik te maken van de bestaande infrastructuur? </vraag>
      <vraag nummer="4">Kunt u garanderen dat de besluitvorming in 1999 over de Noord-Oostelijke Verbinding geen verandering van de verwachte goederenstroom voor de Betuweroute teweegbrengt en de exploitatie van de lijn niet ten nadele zal beïnvloeden? </vraag>
      <vraag nummer="5">Bent u bereid om de verdere aanbesteding van de Betuweroute te temporiseren in afwachting van het kabinetsstandpunt over de Noord-Oostelijke Verbinding? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Niet het kabinet, doch ik en mijn collega van Volkshuisvesting, Ruimtelijke Ordening en Milieubeheer (VROM) nemen (conform de Tracéwet) gezamenlijk een besluit naar aanleiding van de Trajectnota/MER over de NOV en de inspraak en advisering daarover. Volgens de planning zal dat medio 1999 geschieden; die planning is recent niet veranderd. Wel is recent het tijdstip van de publikatie van de Trajectnota/MER verschoven van november 1998 naar januari 1999, omdat mede uit de consultatie van de Bestuurlijke Begeleidingsgroep (BBG), die het studieproces begeleidt (in die BBG hebben bestuurders uit de betrokken regio’s zitting), bleek dat wat meer tijd benodigd is voor het bespreken van de concept-nota, en met name de daarin opgenomen «Interimperiode». Dat betreft de periode tussen ingebruikneming van de Betuweroute in 2005 en het moment dat een eventuele nieuwe verbinding in het NOV-gebied in gebruik kan worden genomen. Ik hecht sterk aan dergelijk overleg met en in de regio, omdat het bijdraagt aan een zorgvuldige voorbereiding van de besluitvorming. Het twee maanden later publiceren van de Trajectnota/MER dan eerder was gepland heeft vooralsnog geen gevolgen voor de planning van het vervolgtraject. </antwoord>
      <antwoord nummer="2">Na de publikatie van de Trajectnota/MER over de NOV zal de in de Tracéwet voorgeschreven procedure worden gevolgd: informatievoorziening, inspraak, advisering, besluitvorming. Voorafgaande aan die Standpuntbepaling door mij en de Minister van VROM, ga ik er slechts van uit dat «alle opties open zijn». Al die opties zijn in de Richtlijnen voor de Trajectnota/MER aangegeven, en worden in het kader van de studie onderzocht. Een van de vragen die in de Trajectnota/MER wordt behandeld is de vraag wat er in de zogenaamde Interim-periode kan en moet gebeuren. Dat betreft de periode tussen ingebruikneming van de Betuweroute in 2005 en het moment dat een eventuele nieuwe verbinding in het NOV-gebied in gebruik kan worden genomen </antwoord>
      <antwoord nummer="3">De Standpuntbepaling door de ministers van V&amp;W en VROM in het kader van de NOV-procedure gaat over de vraag welke infrastructuurmaatregelen in het NOV-gebied getroffen zullen moeten worden (en wanneer), gegeven het verwachte goederenvervoer per spoor in en door het gebied. Die beslissing heeft geen consequenties voor de goederenstroom op de Betuweroute naar Duitsland, behalve ingeval besloten zou worden om in het geheel geen infra-capaciteit (in welke vorm dan ook) beschikbaar te stellen voor het goederenvervoer per spoor in en door het betrokken gebied. Dat is echter niet aan de orde, gezien het in Nederland en in heel Europa breed gedragen en vastgelegd beleid om het goederenvervoer per spoor te stimuleren en de ruimte te geven tot verdere ontwikkeling. </antwoord>
      <antwoord nummer="4">Zie mijn antwoord op vraag 3. </antwoord>
      <antwoord nummer="5">Neen. </antwoord>
      <noten afkomstig="antwoord"/>
   </antwoorden>
</kvr>
