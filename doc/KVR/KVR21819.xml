<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over het bericht dat leverpatiënten onvoldoende verzekerd zijn tegen ernstige bijwerkingen en overlijden bij een experimentele behandeling. (Ingezonden 10 november 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21819
</item>
         <item attribuut="Inhoud">Vragen naar aanleiding van een bericht in De Volkskrant van 9 november 2004 over een rapport van de Inspectie voor de Gezondheidszorg (IGZ). Gevraagd wordt onder meer naar de doelmatigheid van de regelgeving ten aanzien van bescherming van patiënten die (experimenteel) medisch onderzoek ondergaan.</item>
         <item attribuut="Rubriek">Burgerlijk recht en burgerlijk procesrecht (Verzekeringsrecht) Gezondheidszorg (Medische ethiek) Gezondheidszorg (Patiënten) Gezondheidszorg (Ziekten en ziektepreventie) Wetenschap en technologie (Toegepast onderzoek)</item>
         <item attribuut="Trefwoorden">Medische ethiek Patiënten Verzekeringen Wetenschappelijk onderzoek Ziekten</item>
         <item attribuut="Vindplaats">Kamervragen met antwoord 2004-2005, nr. 566, Tweede Kamer</item>
         <item attribuut="Vraagnr_bij_indiening">2040503150</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2004-12-13</item>
         <item attribuut="Datum_indiening">2004-11-10</item>
         <item attribuut="Document-id">KVR21819</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1189" allpagenumbers="1189 1190 1191" vetnummer="2040503150" code="0405tkkvr566" lopendefooter="Tweede Kamer, vergaderjaar 2004–2005, Aanhangsel" filenaam="KVR21819" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="566" onderwerp="" indiendatum="2004-11-10">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-12-13">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het rapport van de Inspectie voor de Gezondheidszorg (IGZ), waaruit blijkt dat negentien leverpatiënten die tussen 2001 en 2003 een experimentele behandeling ondergingen, onvoldoende verzekerd waren tegen het risico van ernstige bijwerkingen en overlijden? <voetnoot nummer="1"/>
      </vraag>
      <vraag nummer="2">Kunt u aangeven hoe de procedure bij medisch onderzoek behoort te verlopen, met name in die gevallen dat dit onderzoek nadelige gezondheidsconsequenties kan hebben voor de patiënt? </vraag>
      <vraag nummer="3">Kunt u aangeven hoe medische risico’s worden ingeschat, alvorens aan medisch onderzoek wordt begonnen? Op welke wijze dient de patiënt hierover te worden geïnformeerd? </vraag>
      <vraag nummer="4">Deelt u de mening dat de voorlichting van de patiënt over de mogelijke gevaren van het medisch onderzoek op correcte wijze heeft plaatsgevonden? Zo ja, kunt u aangeven op welke wijze dit is gebeurd? Zo neen, kunt u aangeven wat hier fout is gegaan? </vraag>
      <vraag nummer="5">Deelt u de mening van de Inspectie voor de Gezondheidszorg dat de patiënten onvoldoende zijn verzekerd als gevolg van het ontbreken van een proefpersonenverzekering? Zijn onderzoekers verplicht een dergelijke verzekering af te sluiten? Zo neen, wat gaat u ondernemen om in de toekomst de patiënten beter te beschermen tegen gezondheidsrisico’s bij medisch onderzoek? </vraag>
      <vraag nummer="6">Deelt u de mening van de IGZ dat zowel beide sponsoren van het onderzoek (FCM (First Circle Medical) en L2BH (Love to be Healthy)) als de leiding van het onderzoek van het Universitair Medisch Centrum Utrecht (UMC) hebben gefaald in dezen? Welke sanctionerende maatregelen staan de inspectie ter beschikking en welke worden ten uitvoer gebracht in deze zaak? </vraag>
      <vraag nummer="7">Deelt u de mening dat de regelgeving ter bescherming van de patiënt die medisch onderzoek ondergaat te wensen over laat? Zo neen, waarom niet? Zo ja, wat gaat u op korte termijn ondernemen om de kwaliteitswetgeving hiertoe op orde te brengen? Wat gaat u ondernemen om instellingen en sponsoren van onderzoek bewust te maken van deze regelgeving en daarmee verband houdende mogelijke sancties? </vraag>
      <vraag nummer="8">Kunt u verklaren waarom het onderzoek van de inspectie geheim is gebleven en pas met een beroep op de Wet openbaarheid van bestuur openbaar is geworden? Hoe verhoudt dit zich met uw streven naar transparantie en inzichtelijkheid van prestaties van zorginstellingen? </vraag>
      <noten afkomstig="vraag">
         <noot nummer="1" datum="2004-11-9" bron="de Volkskrant" titel="Leverpatiënten misten verzekering – UMC betaalt proefpersonen 250 duizend euro schadevergoeding">de Volkskrant, 9 november 2004: «Leverpatiënten misten verzekering – UMC betaalt proefpersonen 250 duizend euro schadevergoeding»</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De onderzoeker legt een onderzoeksprotocol voor aan een erkende Medisch Ethische Commissie (METC).Het onderzoeksprotocol behoeft een positief oordeel van de METC, danwel indien van toepassing, van de Centrale Commissie Mensgebonden Onderzoek (CCMO). In de wet (WMO art.3) staan de voorwaarden die vervuld moeten zijn wil de METC een positief oordeel kunnen geven, zoals de eis «dat redelijkerwijs aannemelijk is dat de vaststelling, bedoeld onder a, niet door andere vormen of methoden van wetenschappelijk onderzoek dan wetenschappelijk onderzoek met proefpersonen of door het verrichten van onderzoek van minder ingrijpende aard kan geschieden (art. 3 b)»; en de eis «dat redelijkerwijs aannemelijk is dat met het onderzoek te dienen belang in evenredige verhouding staat tot de bezwaren en het risico voor de proefpersoon (art. 3c)».Vervolgens dient de onderzoeker de proefpersoon schriftelijk om toestemming te vragen, waarbij hij de plicht heeft er voor te zorgen dat de proefpersoon schriftelijk wordt ingelicht over het doel, de aard en de duur van het onderzoek; de risico’s die het onderzoek voor de gezondheid van de proefpersoon met zich zou brengen; de risico’s die het tussentijds beëindigen van het onderzoek voor de gezondheid van de proefpersoon met zich zou brengen; bezwaren die het onderzoek voor de proefpersoon met zich zou kunnen brengen (art.6 lid 3).De wijze waarop uitvoering wordt gegeven aan het bepaalde in dit artikel wordt vastgelegd in het onderzoeksprotocol.Ook dient er op het tijdstip waarop het onderzoek aanvangt een verzekering te zijn gesloten die de door het onderzoek veroorzaakte schade door dood of letsel van de proefpersoon dekt. In geval het onderzoek een ongunstiger verloop neemt dan in het onderzoeksprotocol is voorzien, doet degene die het onderzoek uitvoert, daarvan terstond mededeling aan de proefpersoon en aan de medisch ethische commissie die het protocol heeft beoordeeld, met het verzoek om een nader oordeel.Tot het tijdstip waarop een nader positief oordeel wordt gegeven, wordt de uitvoering van het onderzoek opgeschort, tenzij de gezondheid van de proefpersoon opschorting of beëindiging niet toelaat (art.10). In het geval van het wetenschappelijk onderzoek dat in vraag 1 wordt bedoeld zijn de protocollen beoordeeld door de METC van het UMC.Nadat de Raad van Bestuur besloot het onderzoek stil te leggen in verband met ernstige bijwerkingen die niet aan de METC waren gemeld, en een mogelijke belangenverstrengeling tussen de hoofdonderzoeker en de opdrachtgever heeft de CCMO een onderzoek ingesteld.De algemene conclusie van dit onderzoek is dat de beoordeling in hoofdlijnen zorgvuldig is geweest (een anonieme versie van dit onderzoek is bijgevoegd en ter inzage gelegd bij het Centraal Informatiepunt van de Tweede Kamer der Staten-Generaal). </antwoord>
      <antwoord nummer="3">Voordat wetenschappelijk onderzoek bij de mens wordt uitgevoerd vindt preklinisch onderzoek plaats.Dit vormt mede de basis voor de hypothese dat een nieuwe methode of een nieuw middel bij de mens werkzaam zou kunnen zijn, bovendien kan reeds blijken dat er bepaalde bijwerkingen te verwachten zijn. Vervolgens vinden op kleine schaal de eerste toepassingen bij de mens plaats die erop gericht zijn te achterhalen welke bijwerkingen de toepassing heeft.Als tenslotte bij veelal een grotere groep patiënten onderzoek wordt gedaan naar de werkzaamheid van de nieuwe methode is er over de te verwachten bijwerkingen dus informatie bekend. In het onderzoeksprotocol dienen de te verwachte bijwerkingen en neveneffecten te worden aangegeven en de basis waarop de inschatting dat deze zullen optreden is gebaseerd.De patiënt moet hierover mondeling en schriftelijk worden geïnformeerd. Wat betreft de risico’s en belasting voor de proefpersonen concludeert de CCMO in haar rapport dat deze in het licht van de kennis die is opgedaan in eerdere studies waarbij hyperthermie is toegepast, acceptabel lijken in verhouding tot het belang van het onderzoek. </antwoord>
      <antwoord nummer="4">Afgaande op de aan de patiënten gegeven voorlichting kan men tot het oordeel komen dat patiënten voorafgaand aan het experiment op correcte wijze geïnformeerd zijn.Ook de CCMO acht de schriftelijke patiënteninformatie adequaat. </antwoord>
      <antwoord nummer="5">Vooropgesteld en in antwoord op de laatste vraag: ik ben van mening dat de WMO voldoende waarborgen biedt om patiënten te beschermen tegen gezondheidsrisico’s bij medisch-wetenschappelijk onderzoek. Voor het overige deel ik de mening dat de patiënten onvoldoende waren verzekerd.Ook de CCMO trekt die conclusie.Onderzoekers zijn inderdaad op grond van artikel 7 WMO verplicht een verzekering af te sluiten.Iedere METC checkt of er voldaan is aan die verzekeringsplicht. In dit geval heeft de betrokken METC ten onrechte de door de opdrachtgever gesloten aansprakelijkheidsverzekering goedgekeurd als proefpersonenverzekering. Naar aanleiding van de gebeurtenissen zijn er diverse maatregelen getroffen (blz.21 van de CCMO-rapportage): De METC heeft haar werkwijze voor de beoordeling van verzekeringscertificaten aangepast. In het vervolg zal het verzekeringscertificaat worden bekeken door een jurist. DE METC heeft haar werkwijze ten aanzien van de beoordeling van belangenverstrengeling en financiering van wetenschappelijk onderzoek aangepast. De CCMO heeft het Algemene Beoordelings- en Registratie(ABR)formulier aangepast ten aanzien van de vragen over belangenverstrengeling en financiering. De CCMO zal een gerichte steekproef uitvoeren ten aanzien van in 2003 goedgekeurde verzekeringscertificaten door erkende METC’s respectievelijk de CCMO zelf. </antwoord>
      <antwoord nummer="6">De plicht om een verzekering af te sluiten rust op de verrichter van het onderzoek, dat is degene die het onderzoek financiert, met andere woorden de sponsor.De sponsor heeft inderdaad gefaald. Artikel 33 van de WMO bepaalt dat met hechtenis van ten hoogste zes maanden of geldboete van de vierde categorie wordt gestraft degene die handelt in strijd met de verplichting zorg te dragen voor de nakoming van artikel 7 (verzekeringsverplichting). De inspectie heeft contact met het OM over de betreffende zaak gehad. Het OM heeft, op basis van een eigenstandige afweging, deze zaak, voor zover bekend, niet verder opgepakt. </antwoord>
      <antwoord nummer="7">Zoals gezegd, biedt de regelgeving neergelegd in de Wet medisch-wetenschappelijk onderzoek met mensen (WMO) voldoende waarborgen om proefpersonen te beschermen.Daarvoor wordt verondersteld dat onderzoekers zich aan de wet houden, en dat de METC, c.q. de leiding van de instelling daarop toezicht uitoefenen. Incidenten als de onderhavige vormen geen aanleiding om de wet verder aan te scherpen.De in het antwoord op vraag genoemde maatregelen zullen eraan bijdragen dat instellingen en sponsoren beter op de hoogte zullen geraken van de regelgeving.Vóór het einde van het jaar verschijnt de het rapport over de evaluatie van de WMO.Hieruit zal blijken in hoeverre de WMO haar doelstellingen bereikt. </antwoord>
      <antwoord nummer="8">Het bestuur van de betrokken instelling heeft het incident bij de inspectie gemeld.Dit vormde voor de inspectie een aanleiding om een nader onderzoek in te stellen.De bedoeling hiervan is om duidelijkheid te krijgen over de gang van zaken en de verantwoordelijkheden, teneinde herhaling te voorkomen.De bedoeling van een melding en het naar aanleiding daarvan ingestelde onderzoek is te zorgen voor het handhaven van de kwaliteit van zorg. Die kwaliteit wordt niet gediend met het in de publiciteit brengen van een dergelijk onderzoek. </antwoord>
      <noten afkomstig="antwoord"/>
   </antwoorden>
</kvr>
