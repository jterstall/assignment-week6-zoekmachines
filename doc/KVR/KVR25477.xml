<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Fessem (CDA) aan de ministers van Buitenlandse Zaken en voor Vreemdelingenzaken en Integratie over de positie van homoseksuelen in Iran. (Ingezonden 13 maart 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25477
</item>
         <item attribuut="Inhoud">Vragen naar aanleiding van beweringen van woordvoerders van Human Rights Watch en van de International Gay &amp; Lesbian Human Rights Commission (Volkskrant, 10 maart 2006) dat hun opvattingen over de positie van homoseksuelen in Iran verminkt in het ambtsbericht over Iran van 9 februari 2006 zijn terechtgekomen. Indiener wil weten of de ministers van BuZa en VI de mening van genoemde organisaties over martelingen in Iran delen. Veel rechtszaken zouden zich achter gesloten deuren afspelen, zonder zicht op tenuitvoerlegging van straffen. Een aantal Iraanse homoseksuelen zijn onlangs naar Turkije gevlucht, waar ééñ van hen asiel heeft gekregen omdat hij in Iran was gefolterd. Heeft dit feit gevolgen voor het beleid ten aanzien van homoseksuele asielzoekers uit Iran?</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Homoseksuelen Iran Mensenrechten</item>
         <item attribuut="Vindplaats">Kamervragen met antwoord 2005-2006, nr. 1360, Tweede Kamer</item>
         <item attribuut="Vraagnr_bij_indiening">2050609480</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Van Fessem</persoon>
         </item>
         <item attribuut="Datum_reaktie">2006-04-27</item>
         <item attribuut="Datum_indiening">2006-03-13</item>
         <item attribuut="Document-id">KVR25477</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2897" allpagenumbers="2897 2898" vetnummer="2050609480" code="0506tkkvr1360" lopendefooter="Tweede Kamer, vergaderjaar 2005–2006, Aanhangsel" filenaam="KVR25477" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1360" onderwerp="" indiendatum="2006-03-13">
         <vrager partij="CDA" oorsprong="parlement">Van Fessem</vrager>
         <vraagt-aan>de ministers van Buitenlandse Zaken en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-04-27">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw oordeel over de bewering van woordvoerders van Human Rights Watch en van de International Gay &amp; Lesbian Human Rights Commission dat hun opvattingen over de positie van homoseksuelen in Iran verminkt in het ambtsbericht van februari 2006 over Iran terecht zijn gekomen? <voetnoot nummer="1"/>
      </vraag>
      <vraag nummer="2">Deelt u hun mening dat homoseksuelen in Iran wel degelijk worden vervolgd, gemarteld en ter dood veroordeeld? </vraag>
      <vraag nummer="3">Klopt de bewering dat veel «morele» rechtszaken achter gesloten deuren plaatsvinden en dat ook de tenuitvoerlegging van de straf zich aan de waarneming onttrekt? </vraag>
      <vraag nummer="4">Klopt de bewering dat onlangs tien Iraanse homoseksuelen zijn gevlucht naar Turkije en dat een van hen in Iran was gefolterd en daarom in Turkije asiel heeft gekregen? </vraag>
      <vraag nummer="5">Kunt u aangeven wat de positie van de overige negen personen was in Iran en wat hun positie momenteel is in Turkije? </vraag>
      <vraag nummer="6">Geeft een en ander aanleiding tot consequenties voor het beleid met betrekking tot homoseksuele asielzoekers uit Iran? </vraag>
      <vraag nummer="7">Wilt u deze vragen beantwoorden vóór het algemeen overleg van aanstaande donderdagavond 16 maart? </vraag>
      <noten afkomstig="vraag">
         <noot nummer="1" datum="2006-03-10" bron="de Volkskrant">de Volkskrant, 10 maart 2006</noot>
      </noten>
   </vragen>
   <antwoorden aantal="7">
      <antwoord nummer="1">In een brief aan de Minister voor Vreemdelingenzaken en Integratie van 8 maart jl. ontkent de woordvoerder van Human Rights Watch niet dat hij de betreffende uitlatingen, zoals genoemd in het ambtsbericht, heeft gedaan. De vertegenwoordiger van de International Gay and Lesbian Human Rights Commission heeft in het zelfde artikel in de Volkskrant aangegeven dat zij ten tijde van de executie niet zeker wist of het om homoseksuelen ging. </antwoord>
      <antwoord nummer="2">Homoseksuele handelingen in Iran kunnen worden bestraft met de doodstraf. Homoseksuelen kunnen in Iran niet vrijelijk voor hun geaardheid uitkomen. Er zijn echter geen gevallen bekend waarbij personen louter en alleen ter dood zijn gebracht op basis van een veroordeling vanwege homoseksuele handelingen. </antwoord>
      <antwoord nummer="3">Rechtszittingen in Iran zijn in principe openbaar, maar van openbaarheid kan worden afgezien op het moment dat het gaat om een zaak van nationale veiligheid of als openbaarheid van de zitting «de religieuze gevoelens van het volk» zou beledigen. Wanneer straffen anders dan gevangenisstraf worden opgelegd, kunnen deze publiekelijk of in de gevangenis ten uitvoer worden gelegd. </antwoord>
      <antwoord nummer="4">Er hebben zich volgens UNHCR, die in Turkije asielverzoeken beoordeelt, onlangs meerdere personen met de Iraanse nationaliteit in Turkije gemeld, die claimen te zijn gevlucht vanwege hun homoseksualiteit. Vijf van hen hebben van UNHCR een vluchtelingenstatus gekregen. In één geval zou van lijfstraffen sprake zijn. Op de achtergrond van individuele zaken kan UNHCR niet ingaan. </antwoord>
      <antwoord nummer="5">De behandeling van asielaanvraag van de overige personen uit de groep genoemd in antwoord 4 is nog gaande. </antwoord>
      <antwoord nummer="6">Tijdens het Algemeen Overleg op 12 april 2006 heeft de Minister voor Vreemdelingenzaken en Integratie meegedeeld dat zij heeft besloten tot verlenging van het besluit- en vertrekmoratorium voor homoseksuele asielzoekers uit Iran om te bezien of de situatie van homoseksuelen zoals beschreven in het ambtsbericht van februari 2006 zich bestendigt. De Minister van Buitenlandse Zaken zal in augustus 2006 een nieuw ambtsbericht uitbrengen. Op basis van dat ambtsbericht zal de Minister voor Vreemdelingenzaken en Integratie over de consequenties voor het asiel- en terugkeerbeleid ten aanzien van homoseksuelen beslissen. </antwoord>
      <antwoord nummer="7">Aangezien het algemeen overleg van 16 maart 2006 is verplaatst naar 12 april 2006, zijn deze vragen beantwoord als reguliere vragen. Gelet op het belang om het standpunt van de Kamer te vernemen tijdens het algemeen overleg van 12 april 2006 kon vraag 6 pas daarna worden beantwoord. </antwoord>
      <noten afkomstig="antwoord"/>
   </antwoorden>
</kvr>
