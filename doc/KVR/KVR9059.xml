<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijke (RPF) en Van Middelkoop (GPV) aan de staatssecretaris van Sociale Zaken en Werkgelegenheid, dhr. Hoogervorst, over een premievrij pensioen voor WAO'ers. (Ingezonden 12 maart 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9059
</item>
         <item attribuut="Inhoud">Betreft vragen naar aanleiding van een bericht in de Apeldoornse Courant van 3 maart 1999 dat veel WAO'ers een deel van hun pensioen mislopen.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Pensioenen WAO</item>
         <item attribuut="Vindplaats">Kamervragen met antwoord 1998-1999, nr. 1098, Tweede Kamer</item>
         <item attribuut="Vraagnr_bij_indiening">2989909340</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="RPF">Van Dijke</persoon>
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1999-04-01</item>
         <item attribuut="Datum_indiening">1999-03-12</item>
         <item attribuut="Document-id">KVR9059</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2249" allpagenumbers="2249 2250" vetnummer="2989909340" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9059" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1098" onderwerp="" indiendatum="1999-03-12">
         <vrager partij="RPF" oorsprong="parlement">Van Dijke</vrager>
         <vrager partij="GPV" oorsprong="parlement">Van Middelkoop</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="1999-04-1">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht dat veel WAO’ers een deel van hun pensioen mislopen? <voetnoot nummer="1"/>
      </vraag>
      <vraag nummer="2">Hebben alle WAO’ers in principe recht op een premievrij pensioen? Zo neen, hoeveel procent van de WAO’ers ontbeert naar schatting dat recht? </vraag>
      <vraag nummer="3">Hoe beoordeelt u het dat sommige pensioenfondsen of verzekeraars geen of een aanzienlijk lager pensioen uitkeren als de werknemer niet zelf heeft gemeld dat hij in de WAO is terechtgekomen? </vraag>
      <vraag nummer="4">Hebben uvi’s de plicht werknemers die in de WAO belanden erop te attenderen dat zij hun pensioenfonds of verzekeraar hiervan in kennis moeten stellen? Zo neen, vindt u een dergelijke verplichting niet opportuun? </vraag>
      <vraag nummer="5">Komt het in veel gevallen voor dat de meldplicht niet bij de werknemer, maar bij de uvi’s ligt? In welke mate blijven uvi’s in gebreke bij het aanleveren van relevante gegevens? </vraag>
      <vraag nummer="6">Hebt u mogelijkheden pensioenfondsen en verzekeraars te verplichten de pensioenen te repareren van degenen die hebben verzuimd te melden dat ze in de WAO zijn terecht gekomen? Bent u bereid daartoe over te gaan? Zo neen, waarom niet? </vraag>
      <vraag nummer="7">In welke mate is vooruitgang geboekt bij de oplossing van het probleem sinds de Vereniging van Bedrijfspensioenfondsen in 1996 haar leden heeft gevraagd zonodig de premievrijstelling toe te kennen met ingang van de feitelijke datum waarop arbeidsongeschiktheid is vastgesteld? Wilt u, indien de nodige gegevens hierover ontbreken, de omvang van het probleem in kaart brengen? </vraag>
      <noten afkomstig="vraag">
         <noot nummer="2"/>
         <noot nummer="1" datum="1999-03-3" bron="Apeldoornse Courant">Apeldoornse Courant, 3 maart 1999</noot>
         <noot nummer="2" datum="1996-04-25" bron="Zie de brief van de Vereniging van Bedrijfspensioenfondsen, 15 maart 1996, pag. 2 (bijlage bij de brief van staatssecretaris Linschoten">Zie de brief van de Vereniging van Bedrijfspensioenfondsen, 15 maart 1996, pag. 2 (bijlage bij de brief van staatssecretaris Linschoten, 25 april 1996, kenmerk SV/VP/96/1456)</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Er bestaat geen wettelijk recht op premievrije voortzetting van de pensioenopbouw in het geval van arbeidsongeschiktheid. In het merendeel van de (collectieve) pensioenregelingen wordt wel voorzien in een dergelijke regeling. Volgens informatie van de Verzekeringskamer geldt voor tenminste 97,4% van de actieve deelnemers aan pensioenregelingen ondergebracht bij de pensioenfondsen (bedrijfstak- en ondernemingsfondsen) een regeling ten aanzien van een premievrije voortzetting van de pensioenopbouw bij arbeidsongeschiktheid. </antwoord>
      <antwoord nummer="3">Voorzover pensioenfondsen geen gehoor geven aan de oproep zoals door de Vereniging van Bedrijfspensioenfondsen (VB) in 1996 is gedaan, betreur ik dat. De VB heeft destijds via een brief haar leden opgeroepen de administratie en informatie te verbeteren. Daarnaast is in die brief een dringend beroep gedaan op de leden om te laat ingediende verzoeken tot premievrije voortzetting van de pensioenopbouw bij arbeidsongeschiktheid alsnog te honoreren vanaf de feitelijke datum van arbeidsongeschiktheid. De VB reageerde hiermee op een brief van mijn ambtsvoorganger aan sociale partners in de Stichting van de Arbeid van begin 1995 waarin aandacht werd gevraagd voor deze problematiek. Hierbij passen echter nog enige opmerkingen. De berichten in de pers wekken de indruk dat de problematiek rond de premievrije voortzetting bij arbeidsongeschiktheid wijd verspreid is. In verreweg de meeste gevallen vindt wel premievrije voortzetting bij arbeidsongeschiktheid plaats. Volgens de VB is in veel reglementen een opdracht aan de deelnemer tot informatieverstrekking opgenomen, die inhoudt dat in geval van arbeidsongeschiktheid de deelnemer zich moet melden bij het pensioenfonds, waarna de opbouw van pensioen premievrij zal worden voortgezet. De problematiek richt zich op die (bedrijfs)pensioenfondsen die het bepaalde in hun pensioenreglement strikt toepassen. Bovendien is niet altijd duidelijk aan wie de nalatigheid van het niet voldoen aan de meldingsplicht te wijten is. Het kan immers ook zo zijn dat de werknemer door bijvoorbeeld de werkgever of het pensioenfonds wel wordt geïnformeerd over het bestaan van de regeling van een premievrije voortzetting zoals hier aan de orde. Indien de werknemer dan verzuimt actie te ondernemen, staat het voor mij onvoldoende vast dat het missen van de opbouw van pensioen is toe te rekenen aan het pensioenfonds en dat overgegaan zou moeten worden tot reparatie. Dit gegeven de omstandigheid dat een pensioentoezegging wordt uitgewerkt in onder meer een pensioenreglement (een privaatrechtelijke overeenkomst), waarin de rechten en plichten voor betrokken partijen zijn vastgelegd. </antwoord>
      <antwoord nummer="4 en 5">De uitvoeringsinstellingen (uvi’s) hebben geen informatieplicht of een meldplicht ten opzichte van pensioenfondsen. Op grond van artikel 101 OSV hebben de uvi’s de bevoegdheid om op verzoek gegevens te verstrekken aan bedrijfspensioenfondsen, ondernemingspensioenfondsen, beroepspensioenfondsen en private verzekeraars die pensioenregelingen uitvoeren, voorzover deze gegevens nodig zijn voor de uitvoering van de pensioenregelingen. Voorwaarde daarbij is dat de persoonlijke levenssfeer van degene op wie de gegevens betrekking hebben, niet onevenredig wordt geschaad. De gegevensverstrekking vindt plaats op verzoek van de pensioenfondsen en vergt dus een initiatief van een pensioenfonds. Mij is niet bekend dat er uvi’s zijn die zouden weigeren aan de hier bedoelde gegevensverzoeken van pensioenfondsen te voldoen. De uvi’s zijn niet verplicht om uit eigen beweging gegevens aan de pensioenuitvoerders te verstrekken. Er zijn uvi’s die op hun WAO-informatie aan de deelnemers een opmerking opnemen die melding maakt van het nut van contact met het pensioenfonds. De premievrije voortzetting van pensioenopbouw bij arbeidsongeschiktheid is een onderdeel van de aanvullende pensioenregeling. De uvi’s spelen daarin geen rol, anders dan hierboven genoemd en ik zie ook geen reden daarin verandering aan te brengen. </antwoord>
      <antwoord nummer="6">Nee, ik heb daartoe geen mogelijkheden. Het betreft een recht vastgelegd in aanvullende pensioenregelingen. De sociale partners bepalen de inhoud van die aanvullende regelingen en zijn verantwoordelijk voor de toepassing daarvan. Wel bestaat bij mij de bereidheid om in het kader van de nieuwe Pensioen- en Spaarfondsenwet (PSW) te bezien of de informatieverstrekking door pensioenfondsen aan hun deelnemers op dit punt toereikend is danwel verbetering behoeft. </antwoord>
      <antwoord nummer="7">De VB heeft op verzoek om informatie aangegeven dat de problematiek is verminderd doordat steeds meer gebruik wordt gemaakt van geautomatiseerde gegevensuitwisseling met de uvi’s. Tevens is door de bedrijfspensioenfondsen in de loop der jaren geïnvesteerd in verbetering van de communicatie met werkgevers, werknemers en uvi’s. Het is de VB niet bekend hoeveel arbeidsongeschikten geen premievrijstelling hebben gekregen wegens gebrek aan informatie. Volgens de VB wordt mede naar aanleiding van de oproep uit 1996 door meer pensioenfondsen coulanter omgegaan met aanvragen om premievrijstelling met terugwerkende kracht. Omdat dan dekking moet worden gegeven aan een risico dat reeds is ingetreden, wordt daarbij wel rekening gehouden met het feit of de betrokkene destijds op de hoogte was of had kunnen zijn van de verplichting tot melding van zijn arbeidsongeschiktheid aan het pensioenfonds. Ook ten aanzien hiervan wordt volgens de VB vaak een coulante houding ingenomen. Vaak wordt op die meldingsplicht geen beroep gedaan als het pensioenfonds van mening is dat betrokkene daarvan niet ook via andere documenten of publicaties op de hoogte kon zijn. Binnenkort verschijnt het jaarverslag van de Ombudsman pensioenen waardoor op korte termijn mogelijk meer inzicht kan worden verkregen in de omvang van deze problematiek. </antwoord>
      <noten afkomstig="antwoord"/>
   </antwoorden>
</kvr>
