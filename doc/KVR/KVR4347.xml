<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksma en Oudkerk (beiden PvdA) over een nieuwe deklaag voor kaas. (Ingezonden 23 januari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4347
</item>
         <item attribuut="Rubriek">Consument (Levensmiddelenkeuring) Veeteelt (Zuivel)</item>
         <item attribuut="Trefwoorden">Kaas Levensmiddelenkeuring</item>
         <item attribuut="Vindplaats">Kamervragen met antwoord 1996-1997, nr. 664, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Dijksma</persoon>
            <persoon partij="PvdA">Oudkerk</persoon>
         </item>
         <item attribuut="Datum_reaktie">1997-02-13</item>
         <item attribuut="Datum_indiening">1997-01-23</item>
         <item attribuut="Document-id">KVR4347</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1361" allpagenumbers="1361 1362" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="664" onderwerp="" indiendatum="1997-01-23">
         <vrager partij="PvdA" oorsprong="parlement">Dijksma</vrager>
         <vrager partij="PvdA" oorsprong="parlement">Oudkerk</vrager>
         <vraagt-aan/>
      </vraagdata>
      <antwoorddata antwoorddatum="1997-02-13">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebben Latenstein Zetmeel in Nijmegen (een onderdeel van AVEBE) en CSK plannen om in de eerste helft van 1997 een nieuwe deklaag voor kaas op de markt te brengen die is gemaakt van tarwegluten? <voetnoot nummer="1"/>
      </vraag>
      <vraag nummer="2">Is een dergelijke deklaag milieutechnisch onnodig, aangezien de huidige plastic deklaag ook afbreekbaar is? </vraag>
      <vraag nummer="3">Dringen gluten van de deklaag door in de kaas, met alle gevolgen van dien voor coeliakie-patiënten zodra zij ervan eten? </vraag>
      <vraag nummer="4">Zullen de gezondheidsproblemen die «verborgen» coeliakie-patiënten ondervinden aanzienlijk toenemen ten gevolge van consumptie van kaas met een glutenhoudende deklaag? </vraag>
      <vraag nummer="5" voetnoot="2">Heeft de Ziekenfondsraad in 1996 de extra kosten van de problemen van «verborgen» coeliakie-patiënten geschat op f 2000,– per persoon per jaar? <voetnoot nummer="2"/>
      </vraag>
      <vraag nummer="6">Hoe beoordeelt u het plan van de tarwegluten kaasdeklaag? </vraag>
      <noten afkomstig="vraag">
         <noot nummer="1" titel="Latenstein Zetmeel in Nijmegen maakt kaaskorst van tarwegluten. Gevolgen: weer beperking voedselkeuze en nog meer extra kosten coeliakie-patiënten">Persbericht «Latenstein Zetmeel in Nijmegen maakt kaaskorst van tarwegluten. Gevolgen: weer beperking voedselkeuze en nog meer extra kosten coeliakie-patiënten» van de Nederlandse Coeliakie Vereniging</noot>
         <noot nummer="2">Evaluatie overheveling AAW-voorziening naar de AWBZ</noot>
      </noten>
   </vragen>
   <antwoorden aantal="6">
      <antwoord nummer="1">AVEBE Latenstein en CSK Food Enrichment hebben gezamenlijk een nieuwe kaasdeklaag op basis van tarwegluten ontwikkeld. Op dit moment is deze deklaag alleen geschikt voor gewassen Edammer kaas. De bedrijven hebben mij medegedeeld dat de introductie van deze kaasdeklaag niet voor de tweede helft van 1997 is te verwachten. </antwoord>
      <antwoord nummer="2">Er zijn nauwelijks gegevens beschikbaar over de afbreekbaarheid van kaasdeklaag. Op basis van de samenstelling van de verschillende deklagen valt af te leiden dat een glutendeklaag in ieder geval sneller afbreekbaar is dan een plastic deklaag. Door genoemde bedrijven is onderzoek verricht naar de biologische afbreekbaarheid van de glutendeklaag in vergelijking met de plastic deklaag. De glutendeklaag blijkt in deze test snel volledig biologisch afbreekbaar te zijn. Bij de plastic deklaag duurt dit veel langer. In dit onderzoek is niet gemeten of deze deklaag op den duur ook helemaal wordt afgebroken. De vraag of een glutendeklaag voor kaas milieutechnisch onnodig zou zijn in vergelijking met toepassing van een plastic deklaag, kan evenwel niet beantwoord worden. Een conclusie over het meer of minder milieubelastend zijn van een deklaag voor kaas mag niet alleen gebaseerd worden op het afbreekbaar zijn, maar ook andere aspecten in de levenscyclus van het product moeten daarbij betrokken worden. </antwoord>
      <antwoord nummer="3">Bij de nu in ontwikkeling zijnde toepassing speelt de deklaag alleen een rol tijdens de productiefase van Edammer kaas. Na het rijpingsproces wordt de deklaag door wassen verwijderd. In hoeverre gluten uit de deklaag doordringt in de kaas is niet bekend. De genoemde bedrijven hebben hierover summiere gegevens die er op duiden dat dit nauwelijks plaatsvindt. De Coeliakie-vereniging is bevreesd voor deze migratie en voor de besmetting bij het snijden van de kaas. Door AVEBE-Latenstein is er nu, in samenspraak met de coeliakie-vereniging, bij TNO-Voeding een onderzoek gestart naar de effecten van de deklaag die gluten bevat op de kaas, in bijzonder op de aanwezigheid van gluten in de kaas en het verwijderen van eventuele restgluten. De resultaten van deze studie worden binnen een half jaar verwacht. </antwoord>
      <antwoord nummer="4">Verborgen coeliakie-patiënten, personen bij wie coeliakie nog niet gediagnostiseerd is, reageren op alle gluten in hun voeding. Zij weten niet dat gluten bij hun klachten geeft en zijn dan ook niet op zoek naar glutenvrije levensmiddelen. Er zijn al zoveel levensmiddelen die gluten bevatten (waaronder basislevensmiddelen als broodproducten) dat er geen aanleiding is te veronderstellen dat deze groep mensen aanzienlijk meer klachten gaat krijgen als er kaas met glutendeklaag op de markt komt. Het probleem van deze groep mensen is dat ze (nog) niet weten welke factor de klachten veroorzaakt. </antwoord>
      <antwoord nummer="5">In het rapport Evaluatie overheveling AAW-dieetvoorziening naar de AWBZ, Ziekenfondsraad mei 1996, wordt niet gesproken over extra kosten van de problemen van verborgen coeliakie-patiënten. Wel wordt in dit rapport aangegeven dat de dieetkosten van gediagnostiseerde coeliakie-patiënten kunnen oplopen van f 700,– tot f 1400,– op jaarbasis per persoon (cijfers van 1994). </antwoord>
      <antwoord nummer="6">Door de kaasproducenten wordt gezocht naar deklagen die zo min mogelijk nadelen hebben in vergelijking met de veel gebruikte plastic deklagen. Een deklaag op basis van tarwegluten geeft productietechnisch voordelen. Door andere bedrijven wordt er ook gewerkt aan deklagen op bijvoorbeeld melkeiwit-basis. In het Warenwetbesluit Zuivel worden alle deklagen die gemaakt zijn van eetwaren of ingrediënten van eetwaren toegelaten. Ik verwacht dat er in de toekomst meer alternatieven voor kaasdeklagen op de markt komen. Voor patiënten met een voedselovergevoeligheid is het van groot belang te weten in welke voedingsmiddelen het bestanddeel waar ze overgevoelig voor zijn (het allergeen) wel zit en in welke voedingsmiddelen niet. Goede informatie hieromtrent helpt hun de klachten te beperken. Daarnaast is het belangrijk dat mensen die vermoeden klachten te hebben na het eten van voedingsmiddelen goed onderzocht en juist gediagnostiseerd worden. Door het ministerie van VWS wordt het Landelijk Informatiecentrum Voedselovergevoeligheid (LIVO) vanaf de oprichting in 1991 gesubsidieerd. Dit centrum geeft informatie aan consumenten/patiënten, hulpverleners en industrie. Tevens wordt door het ministerie de databank ALBA gefinancierd. In deze databank is informatie opgeslagen over de aan- en afwezigheid van allergenen in voedingsmiddelen. Patiënten die weten voor welk allergeen ze overgevoelig zijn kunnen via het LIVO een uitdraai krijgen van producten die ze wel kunnen eten. Door het LIVO wordt er jaarlijks een dergelijke uitdraai gemaakt voor glutenvrije levensmiddelen. Het systeem van een goed werkende databank met een informatiecentrum is in vergelijking met andere landen vrij bijzonder. In de Europese Unie en in de Codex Alimentarius is voorzichtig een discussie gestart over de wenselijkheid om allergenen waar veel mensen last van hebben, zoals gluten, op levensmiddelen te gaan etiketteren. Ik ben voorlopig van mening dat etikettering wellicht aanvullend kan werken maar dat een databank noodzakelijk blijft om meer volledige informatie te krijgen. Ik zal de ontwikkelingen op dit terrein blijven volgen. Indien het onder 3 genoemde onderzoek uitwijst dat er gluten in de kaas terecht komt, is nader overleg tussen het betrokken bedrijfsleven en de Coeliakie-vereniging gewenst. Onze voorkeur gaat er naar uit dat bovengenoemde partijen tot een bevredigende afspraak komen omtrent een eventuele introductie van deklagen op basis van tarwegluten. Mocht bovengenoemd overleg niet tot een bevredigende afspraak leiden, dan zullen wij bezien welke maatregelen mogelijk en noodzakelijk zijn om de negatieve effecten van deklagen met gluten voor coeliakie-patiënten te voorkomen of zoveel mogelijk te beperken. </antwoord>
      <noten afkomstig="antwoord"/>
   </antwoorden>
</kvr>
