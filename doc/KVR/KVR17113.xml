<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de bereikbaarheid van de huisartsenzorg. (Ingezonden 20 december 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17113
</item>
         <item attribuut="Inhoud">Vragen naar aanleiding van het tv-programma Kassa van 14 december 2002, over de slechte bereikbaarheid van huisartsenzorg.</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Artsen</item>
         <item attribuut="Vindplaats">Kamervragen met antwoord 2002-2003, nr. 719, Tweede Kamer</item>
         <item attribuut="Vraagnr_bij_indiening">2020305000</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-02-04</item>
         <item attribuut="Datum_indiening">2002-12-20</item>
         <item attribuut="Document-id">KVR17113</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1511" allpagenumbers="1511 1512 1513" vetnummer="2020305000" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17113" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="719" onderwerp="" indiendatum="2002-12-20">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-02-4">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Heeft u kennisgenomen van het onderzoek dat in opdracht van het VARA-programma Kassa is verricht naar de bereikbaarheid van de huisartsenzorg? <voetnoot nummer="1"/>
      </vraag>
      <vraag nummer="2">Wat vindt u van de uitkomst van dit onderzoek, waarin wordt gesteld dat in spoedgevallen ’s avonds tussen 17.00 en 19.00 uur direct contact leggen met de praktijk vrijwel onmogelijk is, en slechts 1% van de praktijken opneemt? </vraag>
      <vraag nummer="3">Wat vindt u van andere conclusies uit het onderzoek over de slechte bereikbaarheid van de huisartsenzorg? Wilt u per conclusie aangeven wat u hieraan gaat doen? </vraag>
      <vraag nummer="4">Klopt het dat doktersassistentes degenen zijn die telefonisch bepalen wie wel en wie niet naar een huisarts mag worden doorverwezen? Zo ja, op grond van welke criteria wordt bepaald wie wel en wie niet een huisarts mag spreken of zien? Vindt u dit verantwoord? </vraag>
      <vraag nummer="5">Bent u het met de stelling eens dat de huisartsenzorg toegankelijk en bereikbaar dient te zijn? Bent u het met de stelling eens dat de toegankelijkheid en bereikbaarheid van de huisartsen op dit moment niet zijn gegarandeerd? Zo ja, wat gaat u doen om de toegankelijkheid en bereikbaarheid van huisartsen te garanderen? </vraag>
      <vraag nummer="6">Klopt het dat 95% van de huisartsen inmiddels is aangesloten bij een huisartsenpost? Zijn er kwaliteitscriteria opgesteld waaraan huisartsenposten dienen te voldoen? Zo ja, welke? </vraag>
      <vraag nummer="7">Erkent u dat – gelet op de bereikbaarheid van huisartsenposten in plattelandsgebieden – patiënten, vooral ouderen, vaak lange afstanden moeten afleggen, er vaak ook geen openbaar vervoer ’s avonds of ’s nachts aanwezig is en patiënten geen eigen vervoer hebben om naar de huisartsenpost te reizen? Vindt u dit aanvaardbaar? Zo nee, welke alternatieven zijn er om dit op te lossen? Kunt u aangeven wat de voor- en nadelen van deze alternatieven zijn? </vraag>
      <vraag nummer="8" voetnoot="2">Bent u op de hoogte van de toezegging van uw ambtsvoorganger en de wens van de Kamer om de premielasten van verzekeringen tegen arbeidsongeschiktheid in de tarieven van huisartsen door te rekenen? Kent u de toezegging van uw ambtsvoorganger en de wens van de kamer het norminkomen van de huisartsen te herijken; ook voor de praktijkkostenvergoeding? <voetnoot nummer="2"/>Zo ja, zijn deze toezeggingen nagekomen? Zo nee, waarom niet? </vraag>
      <vraag nummer="9">Bent u het met de stelling eens dat een structurele oplossing voor dit probleem is dat er voldoende huisartsen zijn? Zo ja, wat is de stand van zaken met betrekking tot uitbreiding van de opleidingsplaatsen voor huisartsen? Klopt het dat per week ongeveer 5 huisartsen met hun praktijk stoppen en dat per week 10.000 patiënten geen huisarts hebben? Vindt u dit acceptabel? </vraag>
      <vraag nummer="10">Klopt het dat het College Tarieven Gezondheidszorg (CTG) het rapport Hey, dat in opdracht van de Landelijke Huisartsen Vereniging is verricht, heeft overgenomen met uitzondering van de vergoeding van de avond-, nacht- en weekenddiensten en de duur van het pensioen? Wat is uw reactie hierop? </vraag>
      <vraag nummer="11">Bent u bereid naar aanleiding van de klachten over de bereikbaarheid van huisartsenposten de Inspectie voor de Gezondheidszorg een onderzoek te laten doen naar de huidige stand van zaken met betrekking tot toegankelijkheid, bereikbaarheid en de kwaliteit van de huisartsenzorg? Zo ja, op welke termijn wordt de Kamer hierover geïnformeerd? Zo nee, waarom niet? </vraag>
      <noten afkomstig="vraag">
         <noot nummer="1" datum="2002-12-14" bron="Televisieprogramma Kassa">Televisieprogramma Kassa, 14 december 2002</noot>
         <noot nummer="2">Motie Buys, kamerstuk 27 295 nr. 46 en Handelingen II nr. 63, pagina 4287</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Voor het antwoord hierop verwijs ik naar het antwoord op vraag 3. </antwoord>
      <antwoord nummer="3">De conclusies van het rapport vind ik vrij verontrustend. Ik heb het onderzoeksrapport dan ook ter kennis gebracht van partijen (Zorgverzekeraars Nederland en de Landelijke Huisartsenvereniging) als ook van de Inspectie voor de Gezondheidszorg (IGZ) met het dringende verzoek hun verantwoordelijkheid daarin te willen nemen. </antwoord>
      <antwoord nummer="4">Ja, de doktersassistenten worden daarvoor ook specifiek opgeleid. Bovendien werken ze aan de hand van gestandaardiseerde (NHG)-protocollen onder eindverantwoordelijkheid van de huisarts. Op iedere huisartsenpost is er ook een huisarts beschikbaar waar de doktersassistente op kan terugvallen voor een second check of andersoortige vragen. De criteria aan de hand waarvan wordt bepaald wie wel en niet een huisarts mag spreken zijn vastgelegd in protocollen, bij de totstandkoming waarvan de beroepsbeoefenaren (huisartsen) zelf zijn betrokken. Op dit moment wordt door de beroepsvereniging van huisartsen, de Landelijke Huisartsen Vereniging (LHV) gewerkt aan een kwaliteitssysteem voor huisartsen in dienstenstructuren. Hierin worden richtlijnen opgenomen voor zowel de huisartsen als de andere beroepsbeoefenaren die werkzaam zijn in een dienstenstructuur. In dit verband wordt aandacht geschonken aan kwesties als protocollering, supervisie door de huisarts, borging in het kwaliteitssysteem van de centrale huisartsenposten, etc., etc. </antwoord>
      <antwoord nummer="5">De huisartsenzorg dient toegankelijk en bereikbaar te zijn. De taak van de overheid daarbij is het scheppen van voorwaarden die mogelijk moeten maken dat een goede toegankelijkheid en bereikbaarheid van de huisartsenzorg door het veld kan worden uitgevoerd. De uitvoering ligt dus bij partijen die het betreffen. In dit geval zorgaanbieders (huisartsen) en zorgverzekeraars als eerstverantwoordelijken. Eventueel in samenwerking met gemeenten/provincie en/of burgers in de betreffende regio. De IGZ ziet toe op de uitvoeringspraktijken van de bereikbaarheid van de huisartsenzorg en ziet er op toe of er daadwerkelijk sprake is van verantwoorde zorg. Het proces van de oprichting naar een landelijk dekkend netwerk van huisartsenposten wordt door de IGZ dan ook nauwlettend gevolgd. Conform de bedoeling van de wetgever laat de IGZ de verantwoordelijkheid voor het ontwikkelen van kwaliteitsnormen voor de centrale huisartsenposten primair daar waar zij hoort, namelijk bij de beroepsgroep zelf. De LHV – die met het Nederlandse Huisartsengenootschap (NHG) daarmee aan de slag is – streeft ernaar de kwaliteitsnormen nog dit jaar geïmplementeerd te hebben. Waar nodig, geeft de IGZ prikkels aan de beroepsgroep om een aantal van bovengenoemde normen versneld te ontwikkelen. Dit betreft vooral veiligheidsaspecten voor de patiënt. Daartoe is correspondentie en overleg met het bestuur van de LHV opgestart. Alle centrale huisartsenposten zijn aangeschreven om een centrale registratie bij de inspectie te realiseren zodat in de toekomst gericht contact en eventueel onderzoek mogelijk is. Overigens zal de IGZ in de loop van 2003 een thematisch onderzoek uitvoeren naar de kwaliteit, toegankelijkheid en continuïteit van de huisartsenzorg bij de centrale huisartsenposten. </antwoord>
      <antwoord nummer="6">Het aantal huisartsen dat is aangesloten bij een huisartsenpost is ongeveer 90%. Door de LHV is voor deze posten een model voor een kwaliteitssysteem opgesteld. Daarin zijn alle kwaliteitskenmerken benoemd waarmee rekening moet worden gehouden. Een aantal is als «kritisch» (kritische kwaliteits kenmerken oftewel de «KKK’s») aangemerkt. Voor deze KKK’s worden toetsbare normen ontwikkeld en de belangrijkste zijn: – verantwoordelijkheid voor triage – spoedmeldingen – aanrijtijden – telefonische bereikbaarheid – interne meldingen – afstand tot de post. Zoals eerder aangegeven is het streven van de LHV erop gericht de kwaliteitsnormen nog dit jaar geïmplementeerd te hebben. </antwoord>
      <antwoord nummer="7">Het tot stand brengen van huisartsenposten is sinds 2001 voor het gehele land mogelijk gemaakt. In korte tijd zijn er veel huisartsenposten, over het gehele land verspreid, ontwikkeld. Het is een proces dat nog volop in beweging is en dat ook nog niet is afgerond. Dit betekent dat in sommige gebieden de bereikbaarheid van de post nog niet goed is afgestemd op het werkgebied. Huisartsen en zorgverzekeraars zijn nog bezig dit op een goede manier vorm te geven. Daar waar de bereikbaarheid van huisartsenposten bijvoorbeeld in plattelandsgebieden, nog niet optimaal is, is men bezig tussenoplossingen te zoeken, bijvoorbeeld door het oprichten van tussenposten of het houden van spreekuren op een locatie die gemakkelijk bereikbaar is voor bepaalde patiëntengroepen. </antwoord>
      <antwoord nummer="8">Het inkomensbestanddeel van het huisartsentarief is aangepast met daarin verwerkt een compensatie voor de gestegen arbeidsongeschiktheids- en ziektekostenverzekeringen. De bedragen die vanaf 2001 (als voorschot op de algehele inkomensherijking) beschikbaar zijn gesteld (f 15,2 miljoen in 2001 en f 32 miljoen, is Euro 14,5 miljoen) dienden om de kostenstijgingen over 1999 in 2000 te dekken. Voor de algemene herijking van het norminkomen zijn thans geen financiële middelen voorhanden. </antwoord>
      <antwoord nummer="9">«Opleiden wat er mogelijk is» is het motto voor overheid en partijen uit het veld. Maar alleen opleiden zal de nood op korte termijn niet verlichten. Een beroepenstructuur die meer aansluit op de huidige vragen en nieuwe vormen van zorg heeft daarom ook mijn serieuze aandacht. In dit verband moet men denken aan taakherschikking en de inzet van nieuwe beroepen zoals bijvoorbeeld de «nurse practisioners» en de «pysician assistants», ook wel genoemd «HBO-dokter». Onlangs is over de taakherschikking in de gezondheidszorg een advies uitgebracht door de Raad voor de Volksgezondheid en Zorg (RVZ), waar ik naar verwijs. Mijn reactie daarop is momenteel in voorbereiding. Mij is niet bekend dat per week ongeveer 5 huisartsen met hun praktijk stoppen en dat per week 10 000 patiënten geen huisarts hebben. </antwoord>
      <antwoord nummer="10">Nee, het CTG heeft onderzoek laten uitvoeren, op basis waarvan zij zelfstandig met voorstellen is gekomen. </antwoord>
      <antwoord nummer="11">Het lag al in het voornemen van de Inspectie voor de Gezondheidszorg (IGZ) om in de loop van 2003 een thematisch onderzoek uit te voeren naar de kwaliteit, toegankelijkheid en continuïteit van de huisartsenzorg bij de centrale huisartsenposten. De voorbereidingen voor de start van dit onderzoek bevinden zich in een afrondende fase. Begin april zal met het daadwerkelijk onderzoek worden begonnen. Zodra het eindrapport van de IGZ gereed is – naar verwachting begin 2004 – zal ik de Kamer informeren over de resultaten van dit onderzoek. </antwoord>
      <noten afkomstig="antwoord"/>
   </antwoorden>
</kvr>
