<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) over de situatie in de bijenhouderij. (Ingezonden 12 mei 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5019
</item>
         <item attribuut="Inhoud">Betreft de terugloop van het aantal imkers en het aantal bijenvolken.</item>
         <item attribuut="Rubriek">Landbouw (Overig)</item>
         <item attribuut="Trefwoorden">Bijen</item>
         <item attribuut="Vindplaats">Kamervragen met antwoord 1996-1997, nr. 1328, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1997-06-03</item>
         <item attribuut="Datum_indiening">1997-05-12</item>
         <item attribuut="Document-id">KVR5019</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2713" allpagenumbers="2713 2714" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1328" onderwerp="" indiendatum="1997-05-12">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1997-06-3">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van de diverse persberichten inzake de problematische situatie in de bijenhouderij? <voetnoot nummer="1"/>
      </vraag>
      <vraag nummer="2">Kunt u inzicht geven in de terugloop van het aantal imkers en het aantal bijenvolken gedurende de afgelopen vijf decennia en in de oorzaken van die afname? </vraag>
      <vraag nummer="3">Is aan te geven in hoeverre het gebruik van bestrijdingsmiddelen, de voortgaande verstedelijking en de afname van de drachtgebieden aan deze ontwikkeling debet zijn? </vraag>
      <vraag nummer="4" voetnoot="2">Wat is de directe en indirecte <voetnoot nummer="2"/>economische betekenis van de bijenhouderij? </vraag>
      <vraag nummer="5">Kunt u aangeven waarop het ministerie van Landbouw, Natuurbeheer en Visserij de mening baseert, dat 30 000 bijenvolken voldoende zijn om de groente- en fruitteelt te bedienen? </vraag>
      <vraag nummer="6">In hoeverre draagt de bijenhouderij bij aan de instandhouding van de biodiversiteit? Is er op dit punt sprake van beleid? Zo ja, wat is dan de relatie van de imkerij met het gevoerde beleid ten aanzien van natuur en landschap en ten aanzien van het soortenbeleid? </vraag>
      <vraag nummer="7">Is de spreiding van de bijenhouders over Nederland evenwichtig of bestaat er in delen van Nederland een tekort? </vraag>
      <vraag nummer="8" voetnoot="3">Ziet u, gezien de negatieve spiraal waarin de imkerij zich bevindt en gezien de belangrijke functie die de imkerij voor zowel economie als natuur vervult, aanleiding om door middel van onderzoek en onderwijs een meer voorwaardenscheppend en stimulerend beleid te voeren? <voetnoot nummer="3"/>Zo ja, op welke wijze zou dat vorm kunnen krijgen? </vraag>
      <vraag nummer="9">Zijn er gemeentebesturen die in hun APV beperkende bepalingen ten aanzien van de bijenhouderij hebben opgenomen? Zo ja, in hoeverre past dit in een voorwaardenscheppend en stimulerend beleid? </vraag>
      <noten afkomstig="vraag">
         <noot nummer="1" datum="1997-05-2" bron="Zie o.a. Algemeen Dagblad">Zie o.a. Algemeen Dagblad, 2 mei 1997</noot>
         <noot nummer="2">Gedoeld wordt hier op het belang van de bijenhouderij voor de groente-en fruitteelt</noot>
         <noot nummer="3">Onderzoek is o.a. nodig om het inzicht te vergroten in de relatie bestrijdingsmiddelen en bijenhouderij. Onderwijs is van belang voor de noodzakelijke verjonging van de imkerij</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Het aantal imkers en het aantal bijenvolken worden niet centraal geregistreerd. Op basis van de ledentallen van de imkerverenigingen en enkele enquêtes zijn in de loop der tijd schattingen gemaakt. Sinds de Tweede Wereldoorlog is het aantal imkers afgenomen van ruim 23 000 tot ongeveer 10 000 in 1997. Het aantal bijenvolken nam in die periode af van 160 000 tot ongeveer 80 000. De oorzaken van de afname zijn voornamelijk de verminderde mogelijkheden voor het winnen van honing als gevolg van de veranderende landbouwmethoden (onkruidbestrijding), de verminderde belangstelling voor de hobby bijenhouden en de problemen veroorzaakt door bijenziekten (Varroa, Amerikaans Vuilbroed). Omdat de belangstelling voor het houden van bijen afneemt, vergrijst het imkerbestand. </antwoord>
      <antwoord nummer="3">Directe vergiftiging van bijen is niet de oorzaak van de terugloop van het aantal imkers en het aantal bijenvolken. Bij de toelating van bestrijdingsmiddelen wordt rekening gehouden met mogelijke blootstelling van bijen. De verstedelijking is van ondergeschikt belang. Juist het particuliere en openbaar groen bieden momenteel weer betere drachtmogelijkheden door het verbeterde beheer in de steden. Wel is de afname van de drachtgebieden mede debet aan de terugloop van het aantal imkers en bijenvolken. </antwoord>
      <antwoord nummer="4">Voor een aantal gewassen in de groenteteelt, de fruitteelt en de zaadteelt die onder glas worden geteeld zijn bijen onmisbaar voor een goede bestuiving. De economische waarde van deze gewassen bedraagt ruim 200 miljoen gulden per jaar. Daarnaast is er een groot aantal open teelten waarbij de bijen de bestuiving verbeteren. Hiervan bedraagt de economische waarde ongeveer 1 500 miljoen gulden per jaar. Naast deze bestuivingsdiensten voor land- en tuinbouw leveren bijen ook een aandeel in de bestuiving van de wilde flora. Dit is niet in een geldbedrag uit te drukken. Bovendien is de bijenhouderij voor vrijwel alle 10 000 bijenhouders een vorm van vrijetijdsbesteding. </antwoord>
      <antwoord nummer="5">Uit een landelijke enquête van het IKC onder bijenhouders in 1994 is gebleken, dat van de 85 000 bijenvolken in Nederland er 35 000 worden verhuurd voor bestuiving in de land- en tuinbouw. In de fruitteelt per jaar 30 000, in de glasgroenteteelt 3 000, en in de zaadteelt 2 000. Door het vliegbereik van een bijenvolk (een straal van ongeveer 3 kilometer) spelen ook de volken die niet verhuurd worden een rol bij de bestuiving van gewassen. Het huidige aantal beschikbare volken is voldoende om de groente- en fruitteelt te bedienen. </antwoord>
      <antwoord nummer="6">Over de rol van wilde bijen en honingbijen op de bestuiving in de natuur is zeer weinig bekend. Een directe relatie met het voortbestaan van plantensoorten is moeilijk vast te stellen. Wel is het zo, dat honingbijen door hun aantal een belangrijk aandeel leveren in de totale bestuiving en daarmee aan de productie van bessen en zaden, die weer als voedsel dienen voor andere dieren. Thans wordt een LNV-studie uitgevoerd naar de rol van honingbijen ten opzichte van andere insecten bij bloembezoek en bestuiving in de natuur. </antwoord>
      <antwoord nummer="7">In de zuidoostelijke provincies van Nederland worden relatief meer bijen gehouden dan in andere delen van Nederland. Door de grote mobiliteit van de imkers zijn er geen plaatselijke tekorten aan bijenvolken voor de bestuiving in de land- en tuinbouw. </antwoord>
      <antwoord nummer="8">LNV financiert, samen met het bedrijfsleven, onderzoek dat gericht is op de verbetering van de beschikbaarheid van bestuivende insecten, waaronder honingbijen. Dit betreft onder andere onderzoek naar de verbeterde teeltmethoden, onderzoek naar ziekten en parasieten en onderzoek naar de effecten van gewasbeschermingsmiddelen op bestuivende insecten. Agrarische onderwijscentra bieden cursussen aan op het terrein van de bijenhouderij. </antwoord>
      <antwoord nummer="9">In de standaard Algemene Plaatselijke Verordening (APV) van de Vereniging van Nederlandse Gemeenten is een artikel opgenomen over het houden van bijenvolken binnen de bebouwde kom. De meeste gemeenten hebben deze richtlijnen overgenomen. Naar aanleiding van incidentele conflicten over overlast van bijen hebben enkele gemeenten het houden van bijen in de bebouwde kom verboden. In het algemeen leveren deze voorschriften geen belemmeringen op voor de bijenhouderij. </antwoord>
      <noten afkomstig="antwoord"/>
   </antwoorden>
</kvr>
