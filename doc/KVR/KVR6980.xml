<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over Marokkaanse jongeren. (Ingezonden 23 maart 1998); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6980
</item>
         <item attribuut="Inhoud">Vragen over een causaal verband tussen seksueel misbruik en crimineel gedrag van Marokkaanse jongeren.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Jeugdcriminaliteit Zedendelicten</item>
         <item attribuut="Vindplaats">Kamervragen met antwoord 1997-1998, nr. 1127, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1998-04-21</item>
         <item attribuut="Datum_indiening">1998-03-23</item>
         <item attribuut="Document-id">KVR6980</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2307" allpagenumbers="2307" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6980" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1127" onderwerp="" indiendatum="1998-03-23">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1998-04-21">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Bent u bekend met het verschijnsel dat seksueel misbruik een oorzaak vormt van crimineel gedrag van een aantal Marokkaanse jongeren? </vraag>
      <vraag nummer="2">Deelt u het oordeel dat het in het kader van de preventie en bestrijding van criminaliteit van belang is om de oorzaken ervan te traceren? Zo ja, wat is de reden dat u het onderzoeksvoorstel van professor Bovenkerk van het Pompe-Instituut met betrekking tot deze kwestie heeft afgewezen? Bent u bereid uw beslissing in dezen te herzien? </vraag>
      <vraag nummer="3">Indien u volhardt in uw afwijzing, bent u bereid zelf onderzoek te verrichten naar seksueel misbruik als mogelijke oorzaak van de stijgende criminaliteit, alsmede naar mogelijkheden om seksueel misbruik in deze doelgroep te voorkomen? Zo ja, op welke wijze gaat u dit onderzoek verrichten en op welke termijn kan de Kamer over de resultaten hiervan geïnformeerd worden? Zo neen, waarom niet? </vraag>
      <noten afkomstig="vraag">
         <noot nummer="1" titel="De politie en het probleem van de criminaliteit van Marokkaanse jongens">«De politie en het probleem van de criminaliteit van Marokkaanse jongens», van R. Coppes, F. de Groot en A. Sheerazi, 1997</noot>
      </noten>
   </vragen>
   <antwoorden aantal="3">
      <antwoord nummer="1">Nee. Mij is niet bekend dat uit onderzoek naar voren is gekomen dat er een causaal verband bestaat tussen seksueel misbruik van Marokkaanse jongeren en crimineel gedrag van leden van deze groep. Dit verband is voor zover mij bekend een hypothese. Deze hypothese kwam voor in een onderzoeksvoorstel van prof. Bovenkerk dat hij vorig voorjaar bij het Wetenschappelijk Onderzoek- en Documentatiecentrum ter subsidiëring heeft aangeboden, met dien verstande dat in dat voorstel uitdrukkelijk niet werd gesproken van seksueel misbruik, maar van «seksuele ervaringen». De algemene vraagstelling van het onderzoek van prof. Bovenkerk luidde «Wat is de relatie tussen seksuele ervaringen van Marokkaanse jongens onder de zestien jaar met volwassen mannen en het ontwikkelen van een criminele carrière». </antwoord>
      <antwoord nummer="2">Het onderzoek kwam niet voor subsidie in aanmerking om voornamelijk onderzoektechnische redenen. Ik ben niet bereid deze beslissing te herzien. </antwoord>
      <antwoord nummer="3">Naar aanleiding van het verzoek van prof. Bovenkerk c.s. zijn er gesprekken gevoerd door medewerkers van de Dienst Preventie Jeugdbescherming en Reclassering met het Marokkaans WelzijnsWerkers Overleg. Vanwege die gesprekken heb ik prof. Bovenkerk bij de afwijzing van zijn verzoek tot subsidiëring laten weten behoefte te hebben aan meer informatie over deze problematiek. Ik nodigde hem dan ook uit een voorstel bij mij in te dienen voor een onderzoek waarmee inzicht kon worden verschaft in de aard en omvang van de problematiek van seksueel misbruik van Marokkaanse jongens door volwassen mannen. Een medewerker van prof. Bovenkerk liet mij vervolgens weten van dit aanbod geen gebruik te maken. Men zou het onderzoek zelfstandig uitvoeren. Vanwege deze mededeling zag ik geen reden het initiatief tot een dergelijk onderzoek te nemen. </antwoord>
      <noten afkomstig="antwoord"/>
   </antwoorden>
</kvr>
