<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Justitie en van Financiën over betaling van advocaten met crimineel verkregen middelen. (Ingezonden 28 juni 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12213
</item>
         <item attribuut="Inhoud">Vragen over de richtlijnen ter voorkoming van betrokkenheid van de advocaat bij criminele handelingen van de Nederlandse Orde van Advocaten (NOvA). Bepleit wordt een aanpassing, die de kans op honorering van advocaten vanuit crimineel verkregen middelen verkleint.</item>
         <item attribuut="Rubriek">Bedrijfsleven en industrie (Juridische dienstverlening) Criminaliteit en openbare orde (Fraude)</item>
         <item attribuut="Trefwoorden">Advocaten Fraude</item>
         <item attribuut="Vindplaats">Kamervragen met antwoord 1999-2000, nr. 1735, Tweede Kamer</item>
         <item attribuut="Vraagnr_bij_indiening">2990013270</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-08-28</item>
         <item attribuut="Datum_indiening">2000-06-28</item>
         <item attribuut="Document-id">KVR12213</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3903" allpagenumbers="3903 3904" vetnummer="2990013270" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12213" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1735" onderwerp="" indiendatum="2000-06-28">
         <vrager partij="SP" oorsprong="parlement">De Wit</vrager>
         <vraagt-aan>de ministers van Justitie en van Financiën</vraagt-aan>
      </vraagdata>
      <antwoorddata antwoorddatum="28 augustus 2000), zie ook Aanhangsel Handelingen nr. 1559, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van de berichtgeving over het gebruik van crimineel verkregen middelen voor de betaling van advocaten? <voetnoot nummer="1"/>
      </vraag>
      <vraag nummer="2">Acht u het accepteren door advocaten van uit criminele activiteiten verkregen geld als honorarium voor hun bewezen diensten niet strijdig met de integriteit die van deze beroepsgroep geëist mag worden? Zo neen, waarom niet? </vraag>
      <vraag nummer="3" voetnoot="2">Erkent dat in de «Richtlijnen ter voorkoming van betrokkenheid van de advocaat bij criminele handelingen» van de Nederlandse Orde van Advocaten (NOvA) <voetnoot nummer="2"/>op tegenstrijdige wijze wordt omgegaan met de honorering, nu enerzijds wordt aangegeven dat betalingen bij voorkeur giraal moeten worden gedaan, en anderzijds een beroep wordt gedaan op de geheimhoudingsplicht waardoor ook contanten geaccepteerd kunnen worden? Kunt u uiteenzetten wat nu de gevolgde beleidslijn is van de NOvA, gezien de tweeslachtige uitleg die de Orde hanteert? </vraag>
      <vraag nummer="4" voetnoot="3">Maken advocaten die betaling accepteren van geld waarvan zij vermoeden of redelijkerwijze kunnen vermoeden dat dit afkomstig is van criminele activiteiten zich niet schuldig aan (schuld)heling respectievelijk in de toekomst aan witwassen zoals omschreven in het wetsvoorstel 27 159 <voetnoot nummer="3"/>? Zo neen, waarom niet? </vraag>
      <vraag nummer="5">Kunt u uiteenzetten in hoeveel gevallen advocaten sinds de invoering van deze richtlijnen over het eventueel ontvangen van uit misdaad verkregen geld bij hun deken te rade zijn gegaan? </vraag>
      <vraag nummer="6">Kunt u bevestigen dat het College van Procureurs-Generaal in 1995 de NOvA opnieuw verzekerd heeft dat het OM zich ten aanzien van de advocatuur inzake de vervolging van mogelijke (schuld)heling met grote terughoudendheid zal opstellen? Wat is de reden dat het College van Proucureurs-Generaal oordeelt over eventuele vervolging? In hoeveel gevallen is besloten tot een vervolging? </vraag>
      <vraag nummer="7">Acht u het wenselijk de Orde van Advocaten te bewegen de richtlijnen aan te passen in die zin dat de herkomst van de geldmiddelen die voor de betaling worden aangewend, op hun fiscale rechtmatigheid door de advocaat worden beoordeeld en dat de advocaat vervolgens gehouden is deze te weigeren indien hij vermoedt of redelijkerwijze kan vermoeden dat het hier gaat om uit misdaad verkregen geldmiddelen? Zo neen, waarom niet? </vraag>
      <noten afkomstig="vraag">
         <noot nummer="1" datum="2000-06-27" bron="Nieuwe Revu">Nieuwe Revu, 27 juni 2000</noot>
         <noot nummer="2">Richtlijnen ter voorkoming van betrokkenheid van de advocaat bij criminele handelingen</noot>
         <noot nummer="3">Wetsvoorstel wijziging van het Wetboek van Strafrecht en enkele andere wetten in verband met de strafbaarstelling van het witwassen van opbrengsten van misdrijven. (Kamerstuk 27 159)</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 4">Bij de verlening van rechtsbijstand is uitgangspunt dat de advocaat zich niet mag laten betalen met geld dat uit misdrijf afkomstig is. Indien hij weet of vermoedt dat geld, waarmee hij betaald wordt uit misdrijf is verkregen, dan maakt hij zich in beginsel schuldig aan heling of aan witwassen zoals ook omschreven in wetsvoorstel 27 159. De advocaat heeft er echter ook mee te maken dat iedereen zich in het kader van een behoorlijke rechtspleging moet kunnen laten bijstaan door een deskundig advocaat. Het recht op rechtsbijstand is onder meer vastgelegd in artikel 6 van het Europees Verdrag tot bescherming van de rechten van de mens en de fundamentele vrijheden. In dat kader moet de verdachte van een strafbaar feit vertrouwelijk met zijn raadsman kunnen communiceren en alles mee kunnen delen wat in het belang is van de verdediging. Voor noodzakelijke rechtsbijstand moet de advocaat een redelijke – dus geen overmatige – betaling kunnen verkrijgen zonder vrees voor vervolging. Ter voorkoming van betrokkenheid van de advocaat bij criminele handelingen heeft de NOVA richtlijnen uitgevaardigd (hierna: de Richtlijnen), waarin regels zijn vastgelegd voor advocaten om met het hier geschetste spanningsveld om te kunnen gaan. Ook hierbij is het uitgangspunt dat advocaten zich niet met uit misdrijf verkregen geld mogen laten betalen. Bij de beantwoording van de vragen gesteld in het verslag van de vaste commissie voor Justitie van de Tweede Kamer naar aanleiding van wetsvoorstel 27 159 zal door mij nader op deze materie worden ingegaan. </antwoord>
      <antwoord nummer="5">De Nederlandse Orde van Advocaten heeft mij bericht dat het incidenteel voorkomt dat een advocaat een deken raadpleegt over de toepassing van de Richtlijnen. Terzake wordt geen statistiek bijgehouden. </antwoord>
      <antwoord nummer="6">Het College van procureurs-generaal heeft bij brief van 26 juni 1995 aan de Nederlandse Orde van Advocaten meegedeeld zich gebogen te hebben over de vraag of het openbaar ministerie zich zou moeten vastleggen op het standpunt dat de advocaat die zich houdt aan de Richtlijnen niet wegens begunstiging (heling, artikel 416 e.v. Wetboek van Strafrecht) zal worden vervolgd. Met herhaling van het oordeel neergelegd in een brief van 26 oktober 1989 aan de Nederlandse Orde van Advocaten dat de beroepsplicht van advocaten in Nederland een zodanige zorgvuldigheid omvat dat zij bij het aannemen van geld of goed steeds de binnen de grenzen van het strafrecht vereiste zorgvuldigheid in acht zullen nemen, heeft het College bevestigd – tegen de achtergrond van de precisering van de gedragsregels – dat de bijzondere positie van de advocaat in het strafproces in relatie tot de balie enerzijds en de vertrouwensrelatie tussen de advocaat als geheimhouder en diens cliënt anderzijds, gronden opleveren voor een, in beginsel, terughoudend opsporings- en vervolgingsbeleid. In een brief van 31 augustus 1995 heeft het College aan de Nederlandse Orde van Advocaten nog meegedeeld dat de hoofdofficieren van justitie bij brief van dezelfde datum erop zijn gewezen dat een voorgenomen beslissing hunnerzijds tot het instellen van een strafvervolging van een advocaat – tegen de achtergrond van de eerdere toezegging (van 26 oktober 1989 en 26 juni 1995) en de gevoeligheid van de vervolgingsbeslissingen tegen een advocaat – steeds moeten worden getoetst aan de visie van het College, voordat aan die beslissing een begin van uitvoering wordt gegeven. Sinds het verzenden van hiervoor beschreven brieven is geen melding als bedoeld bij het College van procureurs-generaal gedaan. In geen enkel geval is derhalve besloten tot vervolging. </antwoord>
      <antwoord nummer="3 en 7">Met de Orde ben ik van mening dat de Richtlijnen aan advocaten een goed handvat bieden om een zorgvuldige wijze van honorering te verzekeren. In dit kader luidt de richtlijn dat betaling van een redelijk honorarium voor noodzakelijke rechtsbijstand geheel giraal dient te geschieden. Dit is ook een drempelvoorwaarde voor de opportuniteitstoets door het College van Procureurs-Generaal (zie onder 6). Daarmee wordt een hindernis opgeworpen voor betalingen met wederrechtelijk verkregen geld. Met de Richtlijnen is nu gedurende vijf jaren ervaring opgedaan. In het kader van het marktwerkingsbeleid van de overheid is inmiddels het systeem van declaratierichtlijnen afgeschaft. Hierdoor kan onduidelijkheid zijn ontstaan over hetgeen thans onder een redelijk tarief moet worden verstaan. Dit gegeven en ontwikkelingen in de wetgeving, zoals in de vragen bedoeld, roepen de vraag op of actualisering van de Richtlijnen gewenst is. Met de Orde is daartoe afgesproken de werking van de Richtlijnen te evalueren en op grond van de ontwikkelingen te bezien of aanpassing noodzakelijk is. Overeengekomen is dat te doen in een gezamenlijke werkgroep van de Orde en het Ministerie van Justitie. In dit kader zal tevens worden bezien of er praktisch uitvoerbare mogelijkheden zijn voor advocaten om te komen tot een beoordeling van de fiscale rechtmatigheid van de inkomsten waarmee de honoraria zijn betaald. Over de uitkomsten zal ik u te gelegener tijd berichten. </antwoord>
      <noten afkomstig="antwoord"/>
   </antwoorden>
</kvr>
