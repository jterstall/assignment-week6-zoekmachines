<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Haverkamp (CDA) aan de staatssecretaris van Verkeer en Waterstaat over het gunnen van landingsrechten aan maatschappijen op Schiphol. (Ingezonden 11 juni 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20679
</item>
         <item attribuut="Inhoud">Vragen omtrent de eventuele vestiging van een vrachtknooppunt van Singapore Airlines op Schiphol, in relatie tot het gunnen van landingsrechten aan maatschappijen die de positie van Schiphol zouden kunnen versterken dan wel verzwakken.</item>
         <item attribuut="Rubriek">Verkeer, vervoer en waterstaat (Luchtvaart) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Luchtvaart Schiphol</item>
         <item attribuut="Vindplaats">Kamervragen met antwoord 2003-2004, nr. 1891, Tweede Kamer</item>
         <item attribuut="Vraagnr_bij_indiening">2030415830</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Haverkamp</persoon>
         </item>
         <item attribuut="Datum_reaktie">2004-07-12</item>
         <item attribuut="Datum_indiening">2004-06-11</item>
         <item attribuut="Document-id">KVR20679</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4003" allpagenumbers="4003 4004" vetnummer="2030415830" code="0304tkkvr1891" lopendefooter="Tweede Kamer, vergaderjaar 2003–2004, Aanhangsel" filenaam="KVR20679" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1891" onderwerp="" indiendatum="2004-06-11">
         <vrager partij="CDA" oorsprong="parlement">Haverkamp</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="12juli 2004">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het artikel «Machtsspel KLM kan voor Schiphol slecht uitpakken»? <voetnoot nummer="1"/>
      </vraag>
      <vraag nummer="2">Kunt u bevestigen dat ambtenaren van uw ministerie op het allerlaatste moment niet naar Singapore mochten voor een afrondend overleg over de eventuele vestiging van een vrachtknooppunt van Singapore Airlines op Schiphol? Zo ja, wat is de reden voor het niet laten vertrekken van deze ambtenaren? </vraag>
      <vraag nummer="3">Op basis van welke criteria besluit u of er wel of geen «open skies» overeenkomst met Singapore, wordt gesloten? </vraag>
      <vraag nummer="4">Bent u voornemens om naar de Kamer een document te sturen waarin u aangeeft wat uw beleid is rondom het gunnen van landingsrechten aan maatschappijen die de positie van Schiphol zouden kunnen versterken dan wel verzwakken? </vraag>
      <noten afkomstig="vraag">
         <noot nummer="1" datum="2004-06-5" bron="De Telegraaf">De Telegraaf, 5 juni 2004</noot>
      </noten>
   </vragen>
   <antwoorden aantal="4">
      <antwoord nummer="1">Ja, ik ben bekend met het artikel uit de Telegraaf van 5 juni 2004. </antwoord>
      <antwoord nummer="2">Nee. Een eventueel bezoek van ambtenaren is pas opportuun wanneer ik een besluit heb genomen in het kader van de aanvraag van Singapore Airlines voor een uitbreiding van landingsrechten op Schiphol. Ten behoeve van een goed afgewogen besluitvorming is een onderzoek uitbesteed naar de positieve en negatieve consequenties voor de «BV Nederland», KLM, Martinair, de luchthaven Schiphol en de bedrijven daaromheen. De resultaten van dit onderzoek worden met de belanghebbenden besproken. Pas nadat ik de belanghebbenden gehoord heb, zal ik een besluit nemen. </antwoord>
      <antwoord nummer="3">Zoals bij elk luchtvaartpolitiek dossier zal een afweging worden gemaakt tussen: • het belang voor de «BV Nederland», • het belang van de luchtvaartmaatschappijen • en het belang van de luchthaven Of zal worden onderhandeld, en met betrekking tot welk rechtenpakket, is bovendien mede afhankelijk van de Nederlandse onderhandelingspositie en de politieke relatie met het betreffende land. Voor wat betreft de «BV Nederland» is het met name van belang dat een uitbreiding van rechten bijdraagt aan de kwaliteit van het netwerk van luchtverbindingen van, naar en via Nederland. De effecten voor de mainport Schiphol als knooppunt van die verbindingen en de economische spin-off spelen eveneens een rol. Voor wat betreft de luchtvaartmaatschappijen kan het creëren van markttoegang extra mogelijkheden bieden. Daarbij moet nadrukkelijk gelet worden op de voorwaarden waaronder deze markttoegang wordt gecreëerd. Zeer belangrijk bij ieder bilateraal luchtvaartoverleg is wederkerigheid van de eventueel te vergeven rechten en de invulling die daaraan gegeven kan worden door in Nederland gevestigde luchtvaartmaatschappijen. Voor wat betreft de vraag of en op welke wijze onderhandeld zal worden met Singapore, zal aan de hand van de bovengenoemde afwegingen en betrokken belangen worden besloten. De verschillende belanghebbenden worden bij deze afwegingen betrokken. Ten slotte valt in het kader van eventuele onderhandelingen met Singapore op te merken dat ook de Europese Commissie namens de Europese Gemeenschap en de Lidstaten in gesprek is met Singapore over de luchtvaartrelaties. Met betrekking tot het bilaterale traject zal dus rekening moeten worden gehouden met verhouding tot deze communautaire onderhandelingen. </antwoord>
      <antwoord nummer="4">Iedere bilaterale relatie en ook ieder luchtvaartpolitiek dossier heeft zijn eigen specifieke kenmerken. Onder andere de luchtvaartpolitieke relatie met een land is bepalend voor de keuzes die worden gemaakt met betrekking tot wederzijdse markttoegang. Een specifiek beleid voor het gunnen van landingsrechten doet daarbij geen recht aan deze complexe luchtvaartpolitieke relaties. Bij besluitvorming over de toekenning van landingsrechten zal daarom altijd rekening moeten worden gehouden met omstandigheden en kenmerken uit het specifieke dossier. Op basis daarvan zal een afweging gemaakt worden binnen de kaders van de algemene doelstellingen van het Ministerie van Verkeer en Waterstaat op het gebied van de luchtvaart. Specifieke elementen die daarbij een rol spelen zijn de kwaliteit van het netwerk van luchtverbindingen van, naar en via Nederland en de positie van de mainport Schiphol. Daarnaast wordt bij de beoordeling rekening gehouden met de wensen en belangen van de betrokken luchtvaartmaatschappijen en van de betrokken luchthavens. Ook worden de effecten van wijzigingen in de wederzijdse markttoegang en eventuele voorwaarden die daaraan verbonden worden bij de afweging betrokken. Ten slotte speelt tevens de relatie tot ontwikkelingen op Europees vlak een rol bij de afweging. Ik ben van mening dat deze afwegingscriteria volstaan en zie geen aanleiding om een aanvullend document te sturen waarin aangegeven wordt wat het beleid is rondom het gunnen van landingsrechten aan maatschappijen die de positie van Schiphol zouden kunnen versterken dan wel verzwakken. </antwoord>
      <noten afkomstig="antwoord"/>
   </antwoorden>
</kvr>
