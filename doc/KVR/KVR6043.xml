<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Linden (CDA) over het beeld hoe Duitsland en de Duitsers in Nederlandse schoolboeken worden voorgesteld. (Ingezonden 13 oktober 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6043
</item>
         <item attribuut="Inhoud">Betreft vragen naar aanleiding van het onderzoek van het NICL (Nationaal Informatiecentrum voor Leermiddelen).</item>
         <item attribuut="Rubriek">Basisonderwijs (Onderwijsmethoden) Voortgezet onderwijs (Onderwijsmethoden)</item>
         <item attribuut="Trefwoorden">Duitsland Leermiddelen</item>
         <item attribuut="Vindplaats">Kamervragen met antwoord 1997-1998, nr. 319, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">Van der Linden</persoon>
         </item>
         <item attribuut="Datum_reaktie">1997-11-21</item>
         <item attribuut="Datum_indiening">1997-10-13</item>
         <item attribuut="Document-id">KVR6043</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="651" allpagenumbers="651 652" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6043" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="319" onderwerp="" indiendatum="1997-10-13">
         <vrager partij="CDA" oorsprong="parlement">Van der Linden</vrager>
         <vraagt-aan/>
      </vraagdata>
      <antwoorddata antwoorddatum="21 november 1997), zie ook Aanhangsel Handelingen nr. 249, vergaderjaar 1997–1998">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister en de staatssecretaris van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van de uitkomsten van het onderzoek van het NICL (Nationaal Informatiecentrum voor Leermiddelen) over het beeld hoe Duitsland en de Duitsers in de Nederlandse schoolboeken worden voorgesteld? </vraag>
      <vraag nummer="2">Deelt u de opvatting dat dit beeld geen recht doet aan de centrale en positieve rol van Duitsland in het Europese integratieproces en aan de rol die de Bondsrepubliek Duitsland vervult in het helingsproces tussen West-Europa enerzijds en Centraal-Europa anderzijds? </vraag>
      <vraag nummer="3">Onderschrijft u de wenselijkheid voor beide landen dat jonge mensen een fair beeld van de buren krijgen in de scholen? </vraag>
      <vraag nummer="4">Bent u van oordeel dat de schoolboeken een onevenwichtig beeld van Duitsland oproepen en daarmee tegelijkertijd de vooroordelen versterken? </vraag>
      <vraag nummer="5">Wat hebben de acties n.a.v. de uitkomsten van het onderzoek van het Clingendaelinstituut om de negatieve vooroordelen van de jongeren te corrigeren, opgeleverd? </vraag>
      <vraag nummer="6">Welke concrete maatregelen bent u voornemens te nemen om in de schoolboeken een evenwichtiger en fair beeld van onze oosterburen te presenteren? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 4">Uit onderzoek van het NICL is naar vorengekomen dat in de onderzochte schoolboeken een onevenwichtig beeld van Duitsland wordt opgeroepen. Met name wordt in de geschiedenisboeken wegens de gestelde kerndoelen en tijdgebrek minder aandacht besteed aan de geschiedenis van na 1945. Het is niet ondenkbaar dat deze onevenwichtigheid, mits niet door docenten gecorrigeerd, bestaande vooroordelen versterkt. Overigens blijkt uit de onderzoeken over het Duitslandbeeld in de leermiddelen voor de vakken geschiedenis, Duits en aardrijkskunde (andere leermiddelen zijn niet onderzocht) dat in deze leermiddelen nauwelijks vooroordelen of stereotypen zijn aangetroffen. </antwoord>
      <antwoord nummer="3">Ja. </antwoord>
      <antwoord nummer="5">Ter verbetering van de wederzijdse beeldvorming werd indertijd door de toenmalige Minister van Buitenlandse Zaken, de heer Kooijmans, en zijn Duitse ambtgenoot, de heer Kinkel, een jaarlijkse Nederlands-Duitse Conferentie (NDC) ingesteld, waarbij maatschappelijke thema’s die voor de bevolking van beide landen relevant zijn aan de orde worden gesteld. Tot heden hebben twee van dergelijke conferenties plaatsgevonden. De eerste in 1996 in Delft over de integratie van minderheden in de samenleving en de tweede in 1997 over de toekomst van de arbeid. Vooral de jongeren werden bij deze conferenties betrokken. De conferenties hebben geleid tot grotere bereidheid om over en weer een discussie aan te gaan over maatschappelijke vraagstukken die aan weerszijden bestaan. Dit blijkt onder meer uit diverse seminars en andere bijeenkomsten die uit de Conferenties voortvloeiden. Mede door de aandacht in de media versterken dergelijke activiteiten het bewustzijn over deze vraagstukken en kunnen zo leiden tot een positievere beeldvorming bij de bevolking. In 1998 is een derde conferentie voorzien met het thema «de afstand tussen de burger en de politiek». Dit mede in het licht van de landelijke verkiezingen in Nederland (mei 1998) en de federale verkiezingen in Duitsland (september 1998). Voorts heeft het Ministerie van Buitenlandse Zaken indertijd een programma gestart m.b.t. de wederzijdse uitwisseling van jonge journalisten, dat aan beide zijden veel waardering ondervindt. Op onderwijsgebied werd door het Ministerie van Onderwijs, Cultuur en Wetenschappen het zg. Duitsland-Plus programma in het leven geroepen dat de uitwisseling van leerlingen en docenten uit het voortgezet onderwijs tussen beide landen stimuleert. In het Duitslandprogramma voor Hoger Onderwijs worden drie universiteiten (Amsterdam, Utrecht en Nijmegen) in staat gesteld de kennis over Duitsland, Duitse taal en Duits-Nederlandse betrekkingen via gerichte voorlichting, ook aan onderwijsvelden ten goede te laten komen. De uitvoering is in handen van onder deze universiteiten ressorterende Duitsland-instituten waarin de diverse disciplines m.b.t. Duitsland bij een universiteit zijn ondergebracht. De onderwijssamenwerking met Duitsland heeft nadrukkelijk prioriteit bij het vormgeven van de nieuwe nationale programma’s voor mobiliteit en uitwisseling voor de schooljaren 1997/1998 en verder. Om de effecten van al deze activiteiten te meten en te vergelijken met de aangehaalde Clingendael-enquête zou een vergelijkbare enquête moeten worden gehouden. De activiteiten zullen pas op langere termijn kunnen leiden tot een verandering in de bestaande vooroordelen. </antwoord>
      <antwoord nummer="6">Ondermeer door de keuze van het thema «Duitsland en Europa» als eindexamenthema voor MAVO, HAVO en VBO zal meer evenwicht moeten ontstaan in de geschiedenislessen. Hoewel het vervaardigen van schoolboeken geen taak is van de overheid werd het onderzoek onder de aandacht gebracht bij degenen die de schoolboeken vervaardigen alsmede de docenten die deelnamen aan het symposium over leermiddelen te Utrecht (19 september 1997). Eerdergenoemde Duitsland-instituten dragen via cursussen voor docenten, studenten en leerlingen eveneens bij tot een evenwichtiger beeld over Duitsland. </antwoord>
      <noten afkomstig="antwoord"/>
   </antwoorden>
</kvr>
