<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koser Kaya (D66) aan de staatssecretaris van Volksgezondheid, Welzijn en Sport over het wegvallen van de subsidie voor medische en seksuele hulpverlening verleend door de Rutgershuizen. (Ingezonden 6 december 2007); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30601
</item>
         <item attribuut="Inhoud">Vragen over de gevolgen van het stopzetten van de subsidie voor de Rutgershuizen.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Ziekten en ziektepreventie)</item>
         <item attribuut="Trefwoorden">Eerstelijnsgezondheidszorg Preventieve gezondheidszorg Seksualiteit</item>
         <item attribuut="Vindplaats">Kamervragen met antwoord 2007-2008, nr. 1073, Tweede Kamer</item>
         <item attribuut="Vraagnr_bij_indiening">2070806140</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Koser Kaya</persoon>
         </item>
         <item attribuut="Datum_reaktie">2008-01-17</item>
         <item attribuut="Datum_indiening">2007-12-06</item>
         <item attribuut="Document-id">KVR30601</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2287" allpagenumbers="2287 2288 2289 2290" vetnummer="2070806140" code="0708tkkvr1073" lopendefooter="Tweede Kamer, vergaderjaar 2007–2008, Aanhangsel" filenaam="KVR30601" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1073" onderwerp="" indiendatum="2007-12-6">
         <vrager partij="D66" oorsprong="parlement">Koser Kaya</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-01-17">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Klopt het dat de Rutgershuizen niet meer door u gesubsidieerd worden? <voetnoot nummer="1"/>
      </vraag>
      <vraag nummer="2">Zijn er plannen ontwikkeld om de afbouw van deze huizen te regelen? Zo ja, hoe ziet het afbouwtraject eruit? Zo neen, waarom is dit niet geregeld? </vraag>
      <vraag nummer="3">Erkent u dat bij deze huizen veel expertise is opgebouwd in de afgelopen 30 jaar ten aanzien van seksuele hulpverlening en voorlichting? Zo ja, waarom heeft u besloten deze expertise niet meer in te zetten? </vraag>
      <vraag nummer="4">Hoe onderbouwt u uw keuze om de groep 25-plussers niet meer in aanmerking te laten komen voor gesubsidieerde seksuele hulpverlening, terwijl 60 procent van de hulpvraag aan de Rutgershuizen en abortusklinieken voortkomt uit deze groep? </vraag>
      <vraag nummer="5">Is het de verwachting dat de eerstelijns seksuele hulpverlening voor 25-plussers via de huisarts en de gespecialiseerde zorg zoals urologen, seksuologen en psychologen goedkoper zal zijn dan de eerstelijns seksuele hulpverlening via de Rutgershuizen? Kunt u een berekening meesturen, waaruit blijkt dat de eerstelijns seksuele hulpverlening via de laagdrempelige, anonieme, toegankelijke Rutgershuizen niet goedkoper is dan seksuele hulpverlening via de huisarts? </vraag>
      <vraag nummer="6">Hoeveel procent van de seksuele hulpvragen bij de huisartsen wordt doorverwezen naar de gespecialiseerde ziekenhuiszorg zoals urologen, seksuologen en psychologen? </vraag>
      <vraag nummer="7">Op welke wijze organiseert de overheid preventie van zwangerschap, wanneer alleen individuele zorgtrajecten worden vergoed en er geen subsidie meer is voor algemene voorlichting en preventie? </vraag>
      <vraag nummer="8">Bent u bekend met de problemen die de PretermRutgers-kliniek in Den Haag door het wegvallen van deze subsidie zal ondervinden ten aanzien van de nieuwe huisvesting van de kliniek waarvoor zij jarenlange contractuele afspraken heeft gemaakt? </vraag>
      <vraag nummer="9">Waarom verwacht u dat de PretermRutgers-kliniek in Den Haag de gevolgen van het wegvallen van de subsidie voor seksuologische hulpverlening zelf kan opvangen? Betekent dit dat deze kliniek geen voorlichting en andere seksuele hulpverlening mag of kan verlenen, of betekent dit dat de hulp die de kliniek biedt volledig door de hulpzoekende zelf moet worden betaald? Als dit laatste het geval is, betekent dit dan het einde van een laagdrempelig, anonieme, en toegankelijke seksuele hulpverlening? </vraag>
      <vraag nummer="10">Deelt u de mening dat de overheid deze problemen niet op de schouders van PretermRutgers zou moeten leggen? Zo ja, hoe gaat u dat doen. Zo neen, waarom niet? </vraag>
      <vraag nummer="11">Is het de bedoeling dat de Gemeentelijke Gezondheidsdienst (GGD) met de te ontvangen subsidie hulpverleningstrajecten inkoopt bij de Rutgershuizen? </vraag>
      <vraag nummer="12">Deelt u de mening dat in een open seksuologische samenleving als de onze, seksuele hulpverlening, preventie en abortus naast elkaar een plaats moeten hebben, en niet zoals vroeger dat de abortushulpverlening geïsoleerd in de maatschappij komt te staan? </vraag>
      <vraag nummer="13">Is preventie van ongewenste zwangerschap de beste manier om abortus te voorkomen? Zou, gezien het Regeerakkoord niet juist ingezet moeten worden op het voorkomen van ongewenste zwangerschap bij alle hulpbehoevenden, en niet alleen de groep tot en met 24 jaar? </vraag>
      <noten afkomstig="vraag">
         <noot nummer="1">Brief met uw Kenmerk PG/ZP 2.805.770</noot>
      </noten>
   </vragen>
   <antwoorden aantal="13">
      <antwoord nummer="1" voetnoot="1">Dat klopt. De Rutgershuizen zijn eind 2001 opgeheven. Vanaf 2002 hebben wel zeven organisaties <voetnoot nummer="1"/>(waaronder zes abortusklinieken) de medische en seksuologische hulpverlening voortgezet met een beperkte subsidie van VWS, aangevuld met eigen bijdragen van cliënten. De subsidie wordt vanaf 1 januari 2008 op andere wijze voortgezet, namelijk gericht op aanvullende eerstelijns seksualiteitshulpverlening voor jongeren. </antwoord>
      <antwoord nummer="2" voetnoot="2">Nee, de Rutgershuizen zijn opgeheven. Ja, als u bedoelde de zeven eerder genoemde centra. Deze centra worden de mogelijkheid geboden een aanvraag in te dienen bij VWS voor een financiële bijdrage in 2008. Aan de hand van een aantal criteria, welke zijn medegedeeld aan de centra, beslist VWS over een eventuele subsidieafbouw <voetnoot nummer="2"/>. </antwoord>
      <antwoord nummer="3">Ja, er is veel expertise opgebouwd. Met de nieuwe subsidieregeling voor aanvullende eerstelijns seksualiteitshulpverlening (zie mijn brief naar de Tweede Kamer van 28 september 2007, kenmerk PG 2.802.518) investeer ik in een laagdrempelige en gratis voorziening waar jongeren tot 25 jaar terecht kunnen voor informatie en advies over soa, anticonceptie en seksualiteit. Ik verstrek hiervoor vanaf 2008 subsidie aan acht regionale GGD’en, die ook de aanvullende curatieve soa-bestrijding organiseren in hun regio. Ik beoog hiermee een betere koppeling tussen soa-bestrijding en de bevordering van seksuele gezondheid in het algemeen en een betere koppeling tussen collectieve preventie (reeds uitgevoerd door GGD’en) en individuele preventie of hulpverlening. Tevens zorgt de nieuwe structuur voor een landelijke dekking van de hulpverlening; deze landelijke dekking was met de eerder genoemde zeven centra (uit het antwoord op vraag 1) niet expliciet geregeld. Bij het tot stand brengen van de nieuwe situatie heb ik (onder andere) de centra voor seksuele gezondheid én de GGD’en betrokken. Het besluit voor een nieuwe structuur en financieringssystematiek voor seksualiteitshulpverlening wordt ondersteund door een aantal onderzoeken. Bijvoorbeeld de pilots «Sense», waarin de afgelopen jaren is geëxperimenteerd met integratie of samenwerking van centra voor seksuele gezondheid met de GGD. De pilots laten positieve resultaten zien en betrokken partijen zijn enthousiast over een toekomstige taak van de GGD binnen aanvullende eerstelijns seksualiteitshulpverlening voor jongeren. Ook in de evaluatie van de subsidieregeling medische en seksuologische hulpverlening, uitgevoerd door het College voor zorgverzekeringen (CVZ), is aangegeven dat de GGD een rol zou moeten spelen bij dergelijke seksualiteitshulpverlening. Veel GGD’en zetten bij het oprichten van spreekuren in hun regio de expertise van de oude Rutgershuizen in. Dat staat hun vrij. De centra worden vanaf 2008 niet meer direct gesubsidieerd door VWS. </antwoord>
      <antwoord nummer="4" voetnoot="3">Ik heb besloten extra te investeren in de seksualiteitshulpverlening voor jongeren (in totaal gaat het om € 3,5 miljoen per jaar), om de volgende redenen: • Vooral een deel van de jongeren onder de 25 jaar wil liever anoniem blijven voor hun zorgverzekeraar, hun eigen huisarts of hun ouders als het gaat om vragen en problemen op het gebied van seksualiteit. • Tevens is de groep tot 25 jaar een risicogroep (dit blijkt ook uit het onderzoek «Seks onder je 25e» van Soa Aids Nederland en de Rutgers Nisso Groep). Ieder jaar worden 200.000 jongeren voor het eerst seksueel actief. Juist op jonge leeftijd moet een laagdrempelige voorziening aanwezig zijn voor hulp bij vragen of problemen op het gebied van seksualiteit. Zo voorkom je problemen, ook op latere leeftijd. • Het gaat om dure problemen voor de volksgezondheid (soa) en maatschappij (ongewenste zwangerschap en geweld). De nieuwe regeling stimuleert GGD’en de informatie en adviesfunctie gericht op jongeren ter hand te nemen. De afgelopen jaren is dit in mindere mate gebeurd, omdat er beperkt budget beschikbaar was en de medische en seksuologische hulpverlening niet specifiek gericht was op jongeren, maar op de gehele populatie die seksueel actief (zou kunnen) zijn. Niet alle eerstelijns hulpverlening op het gebied van seksualiteit werd de afgelopen jaren gefinancierd vanuit de subsidieregeling <voetnoot nummer="3"/>. De regeling betrof slechts € 700.000 per jaar. Mensen kunnen voor seksualiteitshulpverlening ook naar andere zorgverleners, waaronder de huisarts en de psycholoog. De medisch-seksuologische zorg valt onder de geneeskundige zorg zoals huisartsen, medisch specialisten en klinisch psychologen die plegen te bieden met uitzondering van collectieve voorlichting- en preventieactiviteiten. Eerstelijns seksualiteitshulpverlening behoort tot de in het kader van de Zorgverzekeringswet verzekerde prestaties (het CVZ publiceert hier binnenkort een verduidelijking over). Het is reguliere zorg waarvoor op zich genomen geen aanvullende financiering nodig is. Als een beroep op dergelijke zorg wordt gedaan, komt deze zorg, uiteraard binnen de randvoorwaarden zoals die in de zorgpolis zijn overeengekomen, voor vergoeding in aanmerking. In het voorgaande heb ik de overwegingen geschetst die mijn besluit ondersteunen om zorg te dragen voor een specifieke, aanvullende financiering voor seksualiteitshulpverlening voor jongeren. Ik kan slechts in bijzondere gevallen aanvullende begrotingssubsidies in stand houden. De publieke problematiek rond soa (verspreiding infectieziekten), ongewenste zwangerschap en seksueel geweld bij jongeren geeft mij reden om een aanvullende begrotingssubsidie voor eerstelijns seksualiteitshulpverlening voor jongeren in stand te houden. </antwoord>
      <antwoord nummer="5">In het nieuwe zorgstelsel kan eerstelijns seksualiteitshulpverlening door verschillende zorgaanbieders worden geleverd. Het is vervolgens aan zorgverzekeraars om deze zorg in te kopen. Eerstelijnszorg is doorgaans goedkoper dan gespecialiseerde zorg in ziekenhuizen of andere gespecialiseerde voorzieningen. Of een verzekerde recht heeft op vergoeding van kosten van de eerstelijns seksualiteitshulpverlening, geboden door voormalige Rutgershuizen, wordt bepaald door de met zijn zorgverzekeraar overeengekomen zorgpolis. Immers, de zorgverzekeraar legt in dat kader vast tot welke zorgaanbieder een verzekerde zich dient te wenden om voor vergoeding van de kosten in aanmerking te komen. De zorgverzekeraar kan dus bepalen dat ook de vergoeding van de dienstverlening door voormalige Rutgershuizen daaronder valt. Om te voldoen aan zijn zorgplicht is dat overigens niet beslist nodig, omdat hij deze zorg ook kan doen leveren door de aanbieders tot wie verzekerden zich voor eerstelijnszorg wenden, bijvoorbeeld de huisarts of de eerstelijns psycholoog. </antwoord>
      <antwoord nummer="6" voetnoot="4">Maximaal 5% van de hulpvragen die verband (kunnen) houden met seksualiteit, wordt door de huisarts doorverwezen naar een medisch specialist <voetnoot nummer="4"/>. </antwoord>
      <antwoord nummer="7">Ik investeer veel in algemene voorlichting en preventie. Ik subsidieer NGO’s, zoals de Rutgers Nisso Groep en Soa Aids Nederland. Zij maken lespakketten en campagnes en zorgen voor implementatie. Gemeenten hebben de wettelijke taak om gezondheidsbevordering op het gebied van seksuele gezondheid ter hand te nemen (WCPV, Wet Collectieve Preventie Volksgezondheid). Dit wordt uitgevoerd door de GGD’en, die ondersteund worden door NGO’s als de Rutgers Nisso Groep. In 2007 is het programma «Seksuele gezondheid van de jeugd» gestart bij ZonMw ( € 5 miljoen, 5 jaar). Het programma heeft als doel preventie op het gebied van seksualiteit te verbeteren. Lespakketten worden aangepast, nieuwe preventieve interventies zullen worden ontwikkeld en er is binnen het programma veel aandacht voor implementatie. Er zijn namelijk effectieve interventies beschikbaar, bijvoorbeeld het lespakket voor het VMBO «Lang Leve de Liefde». Scholen worden gestimuleerd om het lespakket ook daadwerkelijk te gebruiken. Andere interventies die nog niet bewezen effectief zijn worden binnen het programma op hun effectiviteit getoetst. Naast deze (bestaande) algemene voorlichting en preventie worden met de nieuwe aanvullende eerstelijns seksualiteitshulpverlening voor jongeren laagdrempelige spreekuren opgezet voor individuele vragen en problemen op het gebied van seksualiteit. </antwoord>
      <antwoord nummer="8">Ik heb geen volledig inzicht in alle contractuele afspraken per centrum. Als PretermRutgers-kliniek Den Haag vindt dat uit bepaalde afspraken of contracten (in uw vraag de nieuwe huisvesting) onvermijdelijke kosten voortvloeien dan kan zij deze meenemen in de aanvraag voor een financiële bijdrage in 2008 (zie het antwoord op vraag 2). Tevens ga ik ervan uit dat PretermRutgers vooreerst zijn diensten aan de GGD in de eigen regio aanbiedt en zo mogelijk tot nadere afspraken met deze GGD komt over hun rol in het aanbieden van aanvullende eerstelijns seksualiteitshulpverlening vanaf 2008. </antwoord>
      <antwoord nummer="9" voetnoot="5">Een centrum zou het wegvallen van subsidie kunnen opvangen, omdat ze op tijd zijn geïnformeerd over de stopzetting van de subsidie en omdat er andere mogelijkheden zijn om eerstelijns seksualiteitshulpverlening gefinancierd te krijgen. De centra krijgen niet meer rechtstreeks vanuit VWS de (beperkte <voetnoot nummer="5"/>) subsidie die de afgelopen jaren verstrekt is. Dit betekent niet dat een centrum geen voorlichting of hulpverlening meer mag verlenen. Financiering dient op een andere manier verkregen te worden. Of dit leidt tot eigen bijdragen voor cliënten hangt af van beslissingen van het centrum. Vanaf 2008 wordt gestart met een (veel uitgebreidere) laagdrempelige en anonieme seksualiteitshulpverlening voor jongeren tot 25 jaar. De eerste twee consulten zijn gratis, er hoeven geen eigen bijdrage te worden betaald. Er zijn goede redenen om voor de doelgroep jongeren tot 25 jaar een aanvullend aanbod van seksualiteitshulpverlening in stand te houden en de doelgroep boven de 25 jaar kan terecht bij andere hulpverleners. Zie mijn antwoord op vraag 4. Zoals gesteld in mijn antwoord op vraag 8 verwacht ik dat PretermRutgers ook met de GGD in de eigen regio afspraken kan maken. </antwoord>
      <antwoord nummer="10">Beslissingen omtrent bedrijfsvoering zijn primair de verantwoordelijkheid van een centrum voor seksuele gezondheid zelf. Ik heb mij bereid verklaard om, in bijzondere gevallen en op verzoek, een tijdelijke financiële bijdrage te verstrekken voor het opvangen van de gevolgen van het stopzetten van subsidie. De eventuele financiële bijdrage is bedoeld voor kosten die, mede gelet op de tijdelijkheid van de subsidie, niet te voorzien waren en onvermijdelijk zijn. </antwoord>
      <antwoord nummer="11">De GGD moet met de subsidie de aanvullende eerstelijns seksualiteitshulpverlening voor jongeren tot 25 jaar coördineren en aanbieden in hun regio. Zie ook paragraaf 6.5 van de Subsidieregeling Publieke Gezondheid. Bij het uitvoeren van deze taken hebben GGD’en de mogelijkheid gebruik te maken van de expertise van centra voor seksuele gezondheid, maar het is niet verplicht. In mijn antwoorden op de vragen 8 en 9 ben ik daar ook op ingegaan. </antwoord>
      <antwoord nummer="12">Ik ben van mening dat voor alle aspecten van seksualiteit een plaats moet zijn. Mijn beleid bestaat dan ook uit: • Seksuele vorming, betreffende een positieve benadering van seksualiteit en primaire preventie om soa, ongewenste zwangerschap en seksueel geweld te voorkomen; • Secundaire preventie, bestaande uit individuele hulpverlening en informatie en advies als iemand een probleem ervaart op het gebeid van seksualiteit. Het kan bijvoorbeeld gaan om testen op soa of een vraag over anticonceptie; • Hulpverlening, bijvoorbeeld de behandeling van soa of abortushulpverlening. Abortushulpverlening staat naar mijn mening niet geïsoleerd in de maatschappij. Vanaf 2008 worden GGD’en gestimuleerd het netwerk van organisaties die iets doen op het gebied van seksualiteit in kaart te brengen voor hun regio’s, zodat ketens verbeteren en de cliënt goed weet waar hij of zij terecht kan met een bepaald probleem. </antwoord>
      <antwoord nummer="13">Preventie van ongewenste zwangerschap is de beste manier om abortus te voorkomen. De nieuwe structuur voor de aanvullende eerstelijns seksualiteitshulpverlening voor jongeren draagt hieraan bij. Maar het betreft een aanvulling op andere preventieboodschappen, hulpverlening en voorzieningen die dit tot doel hebben. Bijvoorbeeld: folders en websites over het voorkomen van zwangerschap, anticonceptieconsulten bij de huisarts enzovoort. Zie ook mijn antwoord op vraag 4. </antwoord>
      <noten afkomstig="antwoord">
         <noot nummer="1">Verder: centra voor seksuele gezondheid, of kortweg centra</noot>
         <noot nummer="2">Brief met kenmerk PG/ZP 2.805.770</noot>
         <noot nummer="3">De hulpverlening aan mensen boven de 25 vanuit de subsidie betrof per jaar zo’n 5600 consulten per jaar</noot>
         <noot nummer="4">Bron: Landelijk InformatieNetwerk Huisartsenzorg (NIVEL/WOK), 2006</noot>
         <noot nummer="5">De VWS subsidie was slechts een bijdrage in de totale exploitatie</noot>
      </noten>
   </antwoorden>
</kvr>
