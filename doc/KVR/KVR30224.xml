<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Poppe en Jansen (beiden SP) aan de minister van Volkshuisvesting, Ruimtelijke Ordening en Milieubeheer over de verwijderingsbijdrage. (Ingezonden 29 oktober 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30224
</item>
         <item attribuut="Inhoud">Vragen naar aanleiding van een bericht in het Financieel dagblad van 19 oktober 2007 dat het gemeenten wordt toegestaan zelf ingezamelde afgedankte apparaten waarop een verwijderingsbijdrage van toepassing is, aan handelaren in schroot te verkopen.</item>
         <item attribuut="Rubriek">Milieu (Afvalverwerking) Milieu (Milieuheffingen) Milieu (Recycling)</item>
         <item attribuut="Trefwoorden">Afvalverwerking Elektrische apparaten Milieuheffingen Recycling</item>
         <item attribuut="Vindplaats">Kamervragen met antwoord 2007-2008, nr. 737, Tweede Kamer</item>
         <item attribuut="Vraagnr_bij_indiening">2070803590</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe Jansen</persoon>
         </item>
         <item attribuut="Datum_reaktie">2007-11-26</item>
         <item attribuut="Datum_indiening">2007-10-29</item>
         <item attribuut="Document-id">KVR30224</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1581" allpagenumbers="1581 1582 1583" vetnummer="2070803590" code="0708tkkvr737" lopendefooter="Tweede Kamer, vergaderjaar 2007–2008, Aanhangsel" filenaam="KVR30224" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="737" onderwerp="" indiendatum="2007-10-29">
         <vrager partij="SP" oorsprong="parlement">Poppe Jansen</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-11-26">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hoe valt het te rijmen met de inzamelverplichting die wordt uitgevoerd door de stichting Nederlandse Verwijdering Metalektro Producten (NVMP) dat het gemeenten wordt toegestaan zelf ingezamelde afgedankte apparaten waarop een verwijderingsbijdrage van toepassing is, aan handelaren in schroot te verkopen? <voetnoot nummer="1"/>
      </vraag>
      <vraag nummer="2">Hoe verhoudt zich het milieurendement van de Nederlandse inzamelstructuur tot die van andere landen? Hoe heeft aantal en aandeel van langs de officiële weg ingeleverde apparaten zich de afgelopen jaren voor de verschillende categorieën apparaten met verwijderingsbijdrage ontwikkeld? Welke invloed heeft het zelf rechtstreeks verkopen van de ingezamelde apparaten aan de schroothandel door gemeenten op dit milieurendement? </vraag>
      <vraag nummer="3">Vloeit de handelwijze van gemeenten voort uit de weigering van de NVMP en gerelateerde stichtingen om een deel van de verwijderingsbijdrage aan de gemeenten uit te betalen als vergoeding voor het inzamelen, sorteren en opslaan van de oude apparaten? Zo neen, wat is dan de verklaring voor de handelwijze van de desbetreffende gemeenten? </vraag>
      <vraag nummer="4">Is het ook uw interpretatie van de wet dat de producenten de gemeenten moeten betalen voor het inzamelen, sorteren en opslaan van de ingeleverde apparaten? Zo neen, hoe interpreteert u de wet? Zo ja, hoe oefent de VROM-Inspectie toezicht uit op de correcte uitvoering van de inzamelverplichting? </vraag>
      <vraag nummer="5">Op basis van welke criteria wordt de hoogte van de verwijderingsbijdragen vastgesteld? Worden hierbij ook de inkomsten uit schroothandel en nuttige toepassing van de afgedankte apparaten betrokken? Waarom is er geen publicatieplicht van de criteria en de daarop gebaseerde berekeningen? </vraag>
      <vraag nummer="6">Vindt u het acceptabel als bij de NVMP-stichtingen enorme bedragen worden gespaard? Is het waar dat met die bedragen de kosten van toekomstige inzameling ruimschoots gedekt zijn en dat zelfs sprake is van een overschot? Wie oefent toezicht uit op de fondsen van de verwijderingsbijdragen? </vraag>
      <vraag nummer="7" voetnoot="2">Hoe hoog zijn de kosten voor de inzameling van apparaten die gemeenten afwentelen op burgers via de gemeentelijke afvalstoffenheffing? <voetnoot nummer="2"/>Vindt u het acceptabel als burgers dubbel betalen voor inzameling en recycling van apparatuur, via de verwijderingsbijdrage in de winkel en de afvalstoffenheffing? Zo neen, wat gaat u daaraan doen? </vraag>
      <vraag nummer="8">Bestaat de grootste afvalberg van Kenia in belangrijke mate uit zogenaamde e-waste uit Europa? Zit daar ook Nederlands afval bij? Hoe houdt u er toezicht op dat Nederlandse apparatuur waarvoor een verwijderingsbijdrage betaald wordt op een verantwoorde wijze wordt verwerkt en niet gedumpt in Afrika, Azië of Zuid-Amerika? </vraag>
      <noten afkomstig="vraag">
         <noot nummer="3"/>
         <noot nummer="1" datum="2007-10-19" bron="Financieel dagblad">Financieel dagblad, 19 oktober 2007</noot>
         <noot nummer="2" datum="2007-10-23" bron="http://www.bndestem.nl/binnenland/ article2052071.ece">http://www.bndestem.nl/binnenland/article2052071.ece, 23 oktober 2007</noot>
         <noot nummer="3" datum="2007-10-23" bron="Trouw">Trouw, 23 oktober 2007</noot>
      </noten>
   </vragen>
   <antwoorden aantal="8">
      <antwoord nummer="1">In de betreffende regelgeving, te weten: de Regeling beheer elektr(on)ische apparatuur, is niet voorzien in een afgifte-verplichting voor gemeenten aan de producenten. Ook de Europese richtlijn, waar deze nationale regeling een implementatie van is, voorziet daar niet in. Op grond van de algemene milieuregelgeving is echter wel geregeld dat afvalstoffen alleen mogen worden afgegeven aan personen en instanties die bevoegd zijn om dit te ontvangen. Zodoende is het gemeenten toegestaan om apparaten af te geven aan schroothandelaren die over een vergunning beschikken voor afvalverwerking danwel op de lijst staan van inzamelaars van afvalstoffen. Het is bekend dat ijzerhoudende apparaten, zoals wasmachines, vanwege de hoge schrootprijzen bij schroothandelaren terechtkomen. Er zijn echter geen aanwijzingen dat deze apparaten op minder milieu-vriendelijke wijze worden verwerkt dan de apparaten die via het NVMP-systeem worden verwerkt. De verwerking van deze apparaten vindt veelal plaats bij dezelfde verwerkers. Overigens wordt de Europese richtlijn over het afvalbeheer van elektr(on)ische apparatuur herzien, waarbij verwacht wordt dat het al dan niet opnemen van een afgifteverplichting ook meegenomen wordt. </antwoord>
      <antwoord nummer="2">Uit een recente Europese studie blijkt dat Nederland (in 2005) gemiddeld 4,44 kg elektr(on)ische apparatuur per inwoner inzamelt via de officiële inzamelsystemen. Het Europees gemiddelde is 5,31 kg (tabel 43 uit «2008 Review of Directive 2002/96 on Waste Electrical and Electronic Equipment (WEEE)»). Zodoende blijft Nederland achter bij het Europees gemiddelde. Dit aantal is de laatste jaren vrij constant gebleven in Nederland. Over het aandeel van de langs officiële weg ingeleverde apparaten zijn geen gegevens bekend. Bij deze getallen zijn niet meegeteld de apparaten die via de schroothandel worden verwerkt. </antwoord>
      <antwoord nummer="3">Het is mij niet bekend wat de beweegredenen van de gemeenten zijn. Maar het is al langer bekend dat een deel van de afgedankte apparaten die bij gemeenten worden ingeleverd, niet in het NVMP-systeem terechtkomen. Het gaat hierbij dan om de apparaten die een positieve waarde hebben. </antwoord>
      <antwoord nummer="4">Ja, dat is ook mijn interpretatie. Deze uitleg van de regelgeving heb ik ook meerdere malen uitgedragen naar partijen. De VROM-Inspectie oefent geen toezicht uit op de betaling van de inzameling, de sortering en het opslaan door de producenten, omdat deze producentenverantwoordelijkheid uit de Regeling beheer elektrische en elektronische apparatuur zich naar mijn oordeel niet leent voor het treffen van bestuursrechtelijke handhavingsmaatregelen. Het betreft hier een financiële verplichting waarvan de naleving mijns inziens langs civielrechtelijke weg dient te worden afgedwongen. Wel toetst de VROM-Inspectie de producenten op de verplichting in de regelgeving om de afgedankte apparatuur in te nemen en volgens de aangegeven doelstellingen te verwerken. </antwoord>
      <antwoord nummer="5">De producentenorganisaties zelf stellen de hoogte van de verwijderingsbijdrage vast en bepalen de criteria die daaraan ten grondslag liggen. Het is mij niet bekend welke deze zijn. Er is geen publicatieplicht voor deze criteria. Ik ben echter wel van mening dat er voor buitenstaanders inzicht moet zijn in de financiën van de verschillende producentenorganisaties. Zoals aangegeven in mijn brief van 5 november jl aan Uw Kamer, ben ik bezig om deze transparantie te verbeteren op vrijwillige basis met de verschillende organisaties. </antwoord>
      <antwoord nummer="6">Zoals in de rapportage over de neveneffecten van producentenverantwoordelijkheid (aan Uw Kamer verzonden op 5 november 2007, 27 664, nr. 52) is aangegeven, laten de NVMP-stichtingen momenteel een onderzoek uitvoeren om een reeële schatting te kunnen maken van de afvalbeheerskosten van de historische voorraad. Op basis van die gegevens zal ik het gesprek met de NVMP vervolgen en zal voor 1 april 2008 bepaald worden of en in hoeverre sprake is van te hoge fondsen. Op de fondsen wordt geen overheidstoezicht uitgeoefend, kortheidshalve verwijs ik hierbij naar mijn eerdere rapportage aan Uw kamer over de neveneffecten van producentenverantwoordelijkheid (brief van 4 april 2007, 27 664, nr. 48) </antwoord>
      <antwoord nummer="7">De Koninkelijke Vereniging voor Afval- en Reinigingsmanagement schat hierbij in dat het jaarlijks om een bedrag van € 5 tot 10 miljoen gaat dat de gemeenten mislopen. Er is feitelijk geen sprake van een dubbele betaling, omdat de producenten en importeurs deze kosten niet hebben meegenomen bij het heffen van de verwijderingsbijdrage. Immers, de producenten en importeurs zijn van mening dat zij deze kosten niet hoeven te betalen. </antwoord>
      <antwoord nummer="8">Er zijn mij geen gegevens bekend over de samenstelling van de grootste afvalberg in Kenia. Op grond van de Europese Verordening inzake het Overbrengen van Afvalstoffen, (hierna: EVOA) is het alleen toegestaan om e-waste naar Kenia te exporteren vanuit Europa indien er sprake is van nuttige toepassing. Export voor verwijdering naar niet OESO-landen (zoals Kenia) is verboden. Onder de oude EVOA was er geen restrictie voor de uitvoer naar Kenia van e-waste voor nuttige toepassing. In het kader van de nieuwe EVOA heeft Kenia echter recent aangegeven ook geen e-waste meer te willen ontvangen voor nuttige toepassing. Deze wijziging wordt doorgevoerd in de nieuwe landenverordening die (naar verwachting) eind van dit jaar van kracht wordt. De VROM-Inspectie heeft in 2005 en 2006 een uitgebreide handhavingsactie uitgevoerd op de export van afgedankte elektrische en elektronische apparaten. Daarbij is het nalevingspercentage gestegen van minder dan 60% naar meer dan 90%. Bij de onderzoeken van de VROM-Inspectie zijn geen illegale exporten naar Kenia aangetroffen. De illegale transporten die de VROM-Inspectie wel heeft aangetroffen waren vooral bestemd voor landen in West Afrika en Oost Azië. In 2007 valt deze afvalstroom onder het regulier toezicht. Dit betekent dat deze afvalstroom meegenomen wordt bij de controles op export van afvalstoffen. Tevens wordt gereageerd op signalen van mogelijke illegale afgifte, inzameling en export. In 2008 zal een handhavingsactie uitgevoerd worden om te bepalen of het nalevingsgedrag niet verslechterd is sinds 2006. Het cluster TFS (Transfrontier Shipment of Waste) van het informele Europees handhavingsnetwerk IMPEL zal naar verwachting in december een voorstel van de VROM-Inspectie overnemen om in 2008 en 2009 een Europees breed handhavingsproject op deze afvalstroom uit te voeren. De VROM-Inspectie zal daarin participeren. </antwoord>
      <noten afkomstig="antwoord"/>
   </antwoorden>
</kvr>
