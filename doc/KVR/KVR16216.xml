<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuurbeheer en Visserij over de bouw van een 20 meter hoge muur in de duinen. (Ingezonden 14 augustus 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16216
</item>
         <item attribuut="Inhoud">Is een vergunning verstrekt voor de bouw van een geluidswand van 130 meter lang en 20 meter hoog plus bijbehorende gebouwen in het staatsnatuurmonument "Duinen tussen Den Helder en Callantsoog"?</item>
         <item attribuut="Rubriek">Milieu (Geluidhinder) Milieu (Hinderwet) Ruimtelijke ordening en infrastructuur (Kustgebieden) Veiligheidsbeleid en defensie (Landmacht)</item>
         <item attribuut="Trefwoorden">Duinen Geluidhinder Krijgsmacht Milieuvergunningen</item>
         <item attribuut="Vindplaats">Kamervragen met antwoord 2001-2002, nr. 1623, Tweede Kamer</item>
         <item attribuut="Vraagnr_bij_indiening">2010213800</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2002-09-03</item>
         <item attribuut="Datum_indiening">2002-08-14</item>
         <item attribuut="Document-id">KVR16216</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3451" allpagenumbers="3451 3452" vetnummer="2010213800" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16216" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1623" onderwerp="" indiendatum="2002-08-14">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2002-09-3">
         <antwoorder functie="minister" ministerie="Landbouw, Natuurbeheer en Visserij">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat u een vergunning heeft verstrekt voor de bouw van een geluidswand van 130 meter lang en 20 meter hoog plus bijhorende gebouwen in het staatsnatuurmonument «Duinen tussen Den Helder en Callantsoog»? <voetnoot nummer="1"/>
      </vraag>
      <vraag nummer="2">Heeft het feit dat het gebied onder de Natuurbeschermingswet, de Vogelrichtliijn en de Habitatrichtlijn valt en onderdeel uitmaakt van de Ecologische Hoofdstructuur meegespeeld in de toekenning van de vergunning? Zo ja, op welke manier? Zo nee, waarom niet? </vraag>
      <vraag nummer="3">Is het waar dat er voorafgaand aan het verstrekken van de vergunning geen onderzoek is gehouden om tot een «passende beoordeling», zoals voorgeschreven in Richtlijn 92/43/EEG van de Raad van Europese gemeenschappen van 21 mei 1992, artikel 6 lid 3 te komen? Zo ja, waarom is een dergelijk onderzoek niet uitgevoerd? </vraag>
      <vraag nummer="4" voetnoot="2">Is het waar dat u van mening bent dat de bouw van een 20 meter hoge muur in het gebied zelf, geen significant gevolg zal hebben voor het beschermde gebied? <voetnoot nummer="2"/>Kunt u aangeven waarop u deze aanname baseert? Bent u bereid alsnog over te gaan tot een passende beoordeling in het kader van artikel 6, derde lid van de Habitatrichtlijn (92/43 EEG van de Raad van Europese gemeenschappen van 21 mei 1992)? Zo nee, waarom niet? </vraag>
      <vraag nummer="5">Is het juist dat u geen onderzoek uit heeft laten voeren naar alternatieven voor een geluidswand? Zo ja, waarom niet? </vraag>
      <vraag nummer="6">Deelt u de mening dat een opgespoten duin makkelijker in het gebied in te passen is en dus een goed alternatief zou kunnen vormen? Zo nee, waarom niet? </vraag>
      <vraag nummer="7">Deelt u de mening dat de aanwezigheid van het Luchtdoelartillerie-schietkamp Botgat in het betreffende gebied strijdig is met artikel 6, lid 2 van Richtlijn 92/43/EEG van de Raad van Europese gemeenschappen van 21 mei 1992? Zo nee, waarom niet? </vraag>
      <noten afkomstig="vraag">
         <noot nummer="3"/>
         <noot nummer="1" datum="2002-08-9" bron="Metro">Metro, 9 augustus 2002</noot>
         <noot nummer="2">Brief namens de staatssecretaris van Landbouw, Natuurbeheer en Visserij aan de DGW&amp;T van GS van Noord-Holland, 26 juni 2002; kenmerk DNW/02-1289</noot>
         <noot nummer="3">Artikel 6, lid 2 stelt dat de lidstaten passende maatregelen treffen om ervoor te zorgen dat de kwaliteit van de natuurlijke habitats en de habitats van soorten in de speciale beschermingszones niet verslechtert en er geen storende factoren optreden voor de soorten waarvoorde zones zijn aangewezen voor zover die factoren, gelet op de doelstellingen van deze richtlijn, een significant effect zouden kunnen hebben</noot>
      </noten>
   </vragen>
   <antwoorden aantal="6">
      <antwoord nummer="1">Bij besluit van 26 juni 2002 is op grond van artikel 12 van de Natuurbeschermingswet aan de Dienst Gebouwen, Werken &amp; Terreinen (DGW&amp;T) van het ministerie van Defensie vergunning verleend voor de bouw van een geluidswand van 130 meter lang en 20 meter hoog, waarvan slechts een zeer beperkt deel (circa 20 meter) van de geluidswand is gelegen in het Staatsnatuurmonument. </antwoord>
      <antwoord nummer="2">Ja. Het afwegingskader van de Natuurbeschermingswet richt zich primair op de bescherming van de wezenlijke kenmerken zoals die in het besluit tot aanwijzing van een natuurmonument zijn genoemd. In het Beschermd Natuurmonument Duinen van Den Helder en Callantsoog moeten hieronder niet alleen de geomorfologische, biologische en hydrologische kenmerken en processen en het natuurschoon, maar ook de met deze waarden samenhangende cultuurhistorische hoedanigheid, alsmede de voor de fauna noodzakelijke rust worden begrepen. In het kader van deze vergunning betrof het de afweging van het voordeel van geringere geluidshinder voor het omringende duingebied tegen beperkte aantasting van waarden van natuurschoon. Het duingebied valt niet onder de EU-Vogelrichtlijn. Het betrokken duingebied is aangemeld in het kader van de EU-Habitatrichtlijn. De definitieve begrenzing van het te beschermen gebied vindt plaats in de aanwijzingsfase nadat Brussel de lijst met gebieden van communautair belang heeft vastgesteld. Op grond van «gemeenschapstrouw» is een lidstaat in deze voorfase gehouden onomkeerbare ontwikkelingen, die realisering van het met de aanwijzing beoogde doel belemmeren, te voorkomen. Dit gegeven is expliciet betrokken bij de besluitvorming inzake de gevraagde vergunning ex artikel 12 van de Natuurbeschermingswet. De Duinen van Den Helder en Callantsoog zijn kerngebied van de Ecologische Hoofdstructuur. In het Structuurschema Groene Ruimte is vastgelegd dat het ruimtelijk beleid voor de Ecologische Hoofdstructuur is gericht op het behoud, herstel en de ontwikkeling van de wezenlijke kenmerken en waarden. Ingrepen in en in de onmiddellijke nabijheid van kerngebieden van de Ecologische Hoofdstructuur zijn niet toegestaan als deze de wezenlijke kenmerken en waarden aantasten. Alleen bij een zwaarwegend maatschappelijk belang kan hiervan worden afgeweken. De aanwezigheid van dit belang wordt op basis van voorafgaand onderzoek vastgesteld. Hierbij wordt tevens nagegaan of aan dit belang niet redelijkerwijs elders of op een andere wijze tegemoet kan worden gekomen. Al bij de opstelling van het eerste Structuurschema Militaire Terreinen is onderzocht of er voor dit schietkamp, dat al sinds 1956 in gebruik is, alternatieve locaties beschikbaar waren. Gebleken is dat dit niet het geval was. Recent is deze vraag weer gesteld in het kader van de opstelling van het tweede Structuurschema Militaire Terreinen. Na onderzoek van het ministerie van Defensie, waarbij ook mijn departement was betrokken, is opnieuw geconcludeerd dat er geen reële alternatieven zijn. </antwoord>
      <antwoord nummer="3 en 4">Op basis van de beschikbare informatie is een afweging gemaakt (zie antwoord op vraag 2) waarmee voldoende recht is gedaan aan het beginsel van «gemeenschapstrouw». </antwoord>
      <antwoord nummer="5">Uit informatie die het ministerie van Defensie heeft verstrekt bij de aanvraag om een vergunning ex artikel 12 van de Natuurbeschermingswet en uit latere aanvulling hierop, blijkt dat het ministerie van Defensie intensief heeft gezocht naar uitvoerbare en effectieve alternatieven, maar dat deze niet voorhanden zijn. Ik heb geen reden om aan te nemen dat dit onderzoek onjuist zou zijn en heb daarom de gegevens uit dit onderzoek gebruikt. </antwoord>
      <antwoord nummer="6">Neen. Een opgespoten duin is geen bruikbaar alternatief. Blijkens de door het ministerie van Defensie aangeleverde informatie is deze optie serieus onderzocht. Om het noodzakelijke milieueffect te bereiken moet het kunstmatige duin aan de bovenzijde met een harde rand of muur worden afgewerkt en aan de geluidskant als een rechte wand worden uitgevoerd. Met de eerste voorwaarde wordt het voordeel op het punt van natuurschoon van een kunstmatig duin weer tenietgedaan. De tweede voorwaarde van een loodrechte duinwand is technisch niet uitvoerbaar. </antwoord>
      <antwoord nummer="7">Zie antwoorden op vragen 1, 2, en 3. </antwoord>
      <noten afkomstig="antwoord"/>
   </antwoorden>
</kvr>
