<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) aan de minister van Volksgezondheid, Welzijn en Sport over ketenzorg voor betere en snellere zorg na beroerte. (Ingezonden 20 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15386
</item>
         <item attribuut="Inhoud">Vragen naar aanleiding van goede resultaten van experimenten met de invoering van ketenzorg voor CVA-patiënten (mensen die een herseninfarct of hersenbloeding hebben gehad).</item>
         <item attribuut="Rubriek">Gezondheidszorg (Patiënten) Gezondheidszorg (Ziekten en ziektepreventie)</item>
         <item attribuut="Trefwoorden">Patiënten Revalidatiecentra Thuiszorg Ziekenhuizen Ziekten</item>
         <item attribuut="Vindplaats">Kamervragen met antwoord 2001-2002, nr. 907, Tweede Kamer</item>
         <item attribuut="Vraagnr_bij_indiening">2010206590</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">2002-03-26</item>
         <item attribuut="Datum_indiening">2002-02-20</item>
         <item attribuut="Document-id">KVR15386</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1905" allpagenumbers="1905 1906" vetnummer="2010206590" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15386" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="907" onderwerp="" indiendatum="2002-02-20">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-03-26">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hoeveel mensen worden jaarlijks getroffen door een beroerte? Wat zijn de gemiddelde kosten van zorg voor mensen met een CVA (beroerte)? </vraag>
      <vraag nummer="2">Wat doet u op dit moment om aan de CVA-zorg extra aandacht te besteden? </vraag>
      <vraag nummer="3" voetnoot="1">Is onlangs uit experimenten in opdracht van uw ministerie en Zorgonderzoek Nederland Medische Wetenschappen (ZNMW) gebleken dat de invoering van ketenzorg voor CVA-patiënten leidt tot betere kwaliteit van zorg, een korter verblijf in het ziekenhuis en grotere tevredenheid van de patiënten? <voetnoot nummer="1"/>Hoeveel zorgaanbieders maken op dit moment reeds gebruik van CVA-ketenzorg? </vraag>
      <vraag nummer="4">Bent u bereid te bevorderen dat op grote schaal CVA-ketenzorg ingevoerd wordt? Zo ja, hoe wilt u dit doen? </vraag>
      <vraag nummer="5">Welke knelpunten doen zich voor bij invoering van CVA-ketenzorg? Hoe kunnen deze knelpunten worden opgelost? </vraag>
      <vraag nummer="6">Wanneer informeert u de Kamer over de voortgang met betrekking tot CVA-ketenzorg? </vraag>
      <noten afkomstig="vraag">
         <noot nummer="1" datum="2002-11-27" bron="Persbericht">Persbericht, 27 november 2002</noot>
      </noten>
   </vragen>
   <antwoorden aantal="6">
      <antwoord nummer="1">Het gaat op dit moment om ca. 27 000 mensen per jaar, waarvan tweederde deel na een half jaar nog in leven is. De kosten van ketenzorg bedragen gemiddeld EUR 15 800,– per patiënt in de eerste zes maanden na een beroerte. (bron: «Beroerte, beroering en borging in de keten», resultaten van de Edissestudie van 3 regionale experimenten met stroke service – ZON/MW) </antwoord>
      <antwoord nummer="2">De verantwoordelijkheid voor een geslaagde implementatie van CVA-ketenzorg is een gedeelde verantwoordelijkheid van zowel aanbieders van zorg, als zorgverzekeraars. De overheid is hierbij eveneens betrokken in stimulerende en voorwaardescheppende zin. Er bestaat in ons land een breed draagvlak voor verbetering van CVA-zorg in Nederland. Er zijn tal van activiteiten in gang gezet: ik noem een aantal relevante initiatieven. – Op 6 december 2001 hebben de landelijke koepelorganisaties Arcares, LVT, NVZ, OMS en LHV het convenant «Implementatie Ketenzorg» ondertekend. SenZor (een door partijen ingestelde organisatie) zal de uitvoering van dit convenant op regionaal niveau ondersteunen. Partijen hebben hiermee uitgesproken dat implementatie van CVA-ketenzorg een belangrijk speerpunt voor het jaar 2002 is. – Huisartsen en neurologen werken op dit moment aan nieuwe (en afgestemde) medische standaarden voor CVA-zorg. – ZonMw start in 2002 binnen het programma «transmurale zorg» in samenwerking met het Kwaliteitsinstituut voor de gezondheidszorg CBO, een serie regionale doorbraakprojecten- CVA, waarbij regio’s die willen voldoen aan de in het rapport genoemde minimumcriteria voor stroke services, de «best practice» leren toepassen. – Voorts gaat ZonMw de landelijke implementatie van CVA-ketenzorg via de ontwikkeling van een CVA-benchmark volgen. – ZonMw stelt voor drie jaar een Klankbordgroep Landelijke Implementatie CVA-ketenzorg in, die jaarlijks verslag doet over de invoering van CVA-ketenzorg. – Onlangs is een apart tarief voor verpleeghuiszorg aan CVA-patiënten ingevoerd. – VWS zet onderzoek uit naar een mogelijke transmurale productfinanciering voor een dergelijk proces (transmurale Diagnose Behandel Combinatie). – VWS bekijkt hoe de financiering, die nu vanuit zowel het eerste als het tweede compartiment plaatsvindt (AWBZ en ziekenfonds/particulier), aangepast kan worden om daadwerkelijk vanuit het belang van de patiënt meer mogelijkheden te bieden tot het optimaal inrichten van de zorg. – Met de oprichting van NICTIZ (Nederlands Instituut voor ICT in de Zorg) en de vele projecten op ICT-gebied, worden stappen gezet op weg naar de realisatie van een landelijk Elektronisch Patiënten Dossier (EPD). Doel is dat de vele communicatiestromen beter op elkaar aansluiten en de gegevensuitwisseling daardoor beter en sneller verloopt, wat een positief effect heeft op het gehele zorgproces. </antwoord>
      <antwoord nummer="3">Ja, in het rapport «Beroerte, beroering en borging in de keten» van ZON/MW zijn onlangs drie regionale experimenten geëvalueerd. Uit de evaluatie blijkt dat een werkelijke verbetering van de zorg alleen mogelijk is in een goed georganiseerde ketenzorg die multidisciplinair en transmuraal is opgezet («stroke-service»). Daarvoor is veel meer nodig dan enkel een, overigens onmisbare, «stroke-unit» in het ziekenhuis. Bij deze opzet zijn veel zorgverleners en veel instellingen betrokken. Dit is niet eenvoudig, zo laat het onderzoek zien. Het vraagt meer inspanning, meer protocollering, meer registratie en meer logistieke afstemming. Maar het blijkt wel haalbaar, en, zoals nu is aangetoond, tot groot voordeel van betrokken patiënten, en tot meer tevredenheid van de hulpverleners. Het aantal zorgaanbieders dat op dit moment reeds CVA-ketenzorg in zijn volle omvang aanbiedt is nog beperkt. Wel zijn er inmiddels in zo’n 60 ziekenhuizen stroke units en voorts zijn er vaak bilaterale afspraken met bijvoorbeeld verpleeghuizen of de thuiszorg. </antwoord>
      <antwoord nummer="4">De toepassing van organisatorische innovaties zoals de CVA-ketenzorg kan naar mijn mening niet meer vrijblijvend zijn. Sterker nog, die innovaties moeten de norm worden. De verantwoordelijkheid voor een geslaagde implementatie van CVA-ketenzorg is een gedeelde verantwoordelijkheid van zowel aanbieders van zorg, als zorgverzekeraars. In mijn antwoord op vraag 2, heb ik al een aantal belangrijke activiteiten genoemd die op dit moment worden ondernomen. Uit het voornoemde ZON/MW-onderzoek blijkt dat een goede organisatie van de keten vereist is. Als de zorg zelf, door een aantoonbaar doelmatiger organisatie, zoveel beter wordt, dan zou dat binnen een redelijke termijn ook de norm moeten gaan worden als bedoeld in de Kwaliteitswet zorginstellingen: dat wil zeggen, een standaard waaraan het werken van instellingen getoetst kan worden en waaraan de patiënt rechten ontleent. </antwoord>
      <antwoord nummer="5">VWS heeft gedurende de afgelopen jaren veel tijd en geld gestoken in het stimuleren van experimenten, in het steunen van initiatieven op het gebied van protocollering en standaarden en in het ontwikkelen van kwaliteitssystemen voor instellingen, dit mede in het kader van de implementatie van de Kwaliteitswet zorginstellingen. Voorts is aanzienlijk geïnvesteerd in het ondersteunen van organisaties en/of onderzoek (via ZON/MW; het onderzoek naar medical technology assessment). Centraal daarbij staat steeds: hoe wordt de doelmatigheid in de zorg het best bevorderd? Het rapport «Beroerte, beroering en borging in de keten», resultaten van de Edissestudie van 3 regionale experimenten met stroke service – ZON/MW is hier een goed voorbeeld van. Ook het veld is met vele enthousiasmerende initiatieven gekomen. Het implementeren van dergelijke complexe (zorg)processen vergt echter een forse inspanning van de betrokken instellingen en vereist veranderingen in de organisaties. lmplementatie van de resultaten op grotere schaal blijkt mede daarom veel tijd te vergen en blijft vaak steken in een zekere vrijblijvendheid. Mijn inzet is dat nu de tijd rijp is voor structurele implementatie, zodat de patiënten ook echt iets gaan merken van de resultaten van wat tot nu toe is bereikt. Toegespitst op CVA: ik ben voornemens om volgend jaar de kwaliteit van de CVA-zorg te laten onderzoeken en met name de vraag hoe het staat met de voortgang van de implementatie. </antwoord>
      <antwoord nummer="6">Zodra ik de resultaten van dit onderzoek over de voortgang van implementatie heb ontvangen, zal ik u daarover informeren. </antwoord>
      <noten afkomstig="antwoord"/>
   </antwoorden>
</kvr>
