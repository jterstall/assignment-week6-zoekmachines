<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Binnenlandse Zaken en Koninkrijksrelaties en van Justitie over de uitspraken van de Amsterdamse hoofdcommissaris Jelle Kuiper. (Ingezonden 22 mei 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18371
</item>
         <item attribuut="Inhoud">Vragen naar aanleiding van uitspraken van de hoofdcommissaris Jelle Kuiper over het hoge percentage opgeloste misdrijven dat in de regio Amsterdam-Amstelland wordt opgelost, in tegenstelling tot het landelijke percentage van het CBS.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Criminaliteitsbestrijding</item>
         <item attribuut="Vindplaats">Kamervragen met antwoord 2002-2003, nr. 1799, Tweede Kamer</item>
         <item attribuut="Vraagnr_bij_indiening">2020311980</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-08-27</item>
         <item attribuut="Datum_indiening">2003-05-22</item>
         <item attribuut="Document-id">KVR18371</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3767" allpagenumbers="3767 3768" vetnummer="2020311980" code="0203tkkvr1799" lopendefooter="Tweede Kamer, vergaderjaar 2002–2003, Aanhangsel" filenaam="KVR18371" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1799" onderwerp="" indiendatum="2003-05-22">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="27 augustus 2003), zie ook Aanhangsel Handelingen nr. 1457, vergaderjaar 2002–2003">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van de uitspraak van hoofdcommissaris Jelle Kuiper, dat, in tegenstelling tot de landelijke cijfers van het CBS, in de regio Amsterdam-Amstelland zestig procent van de gepleegde misdrijven wordt opgelost? <voetnoot nummer="1"/>
      </vraag>
      <vraag nummer="2" voetnoot="2">Heeft u kennisgenomen van de berichten dat de Raad van Hoofdcommissarissen onderzoek laat doen naar het aantal misdrijven dat de politie feitelijk oplost, omdat de cijfers van de Amsterdamse hoofdcommissaris mede gebaseerd zouden zijn op «gevoel»? <voetnoot nummer="2"/>
      </vraag>
      <vraag nummer="3">Wat is uw oordeel over een hoofdcommissaris, die uitspraken doet over een politiek en maatschappelijk dermate gevoelig onderwerp als oplossingspercentages die gebaseerd zijn op gevoel en persoonlijke ervaring, en niet op cijfers? </vraag>
      <vraag nummer="4">In welke korpsen zijn begrippen als «politie-oplossingspercentage» geïntroduceerd iets te doen aan de negatieve beeldvorming rondom de lage oplossingspercentages, die het CBS ter beschikking stelt? Wat is uw oordeel van de Minister over de introductie van dergelijke begrippen door de korpsen? </vraag>
      <vraag nummer="5">Welke verschillen bestaan er tussen de cijfers van het CBS en dergelijke cijfers van de korpsen? Ziet u aanleiding om de cijfers van het CBS bij te stellen dan wel aan te vullen met het politie-oplossingspercentage, om iets aan de negatieve beeldvorming te doen? </vraag>
      <vraag nummer="6">Wat is het doel van het onderzoek dat de Raad van Hoofdcommissarissen instelt? Op welke termijn verwacht u de resultaten aan de Kamer te kunnen sturen? </vraag>
      <vraag nummer="7">Ziet u aanleiding om de desbetreffende hoofdcommissaris aan te spreken op zijn voorbarige uitspraak in de media? </vraag>
      <noten afkomstig="vraag">
         <noot nummer="1" datum="2003-05-20" bron="Volkskrant">Volkskrant, 20 mei 2003</noot>
         <noot nummer="2" datum="2003-05-21" bron="Volkskrant">Volkskrant, 21 mei 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Bij het oplossingspercentage als maatstaf voor het resultaat van de opsporingsinspanningen van de politie zijn kanttekeningen te plaatsen. Dit is uw kamer onder meer bij brief van de minister van Justitie van 17 mei 2001 bericht (kamerstuk 27 400 VI, nr. 63). Eén van die kanttekeningen is, dat er sprake is van een ontwikkeling in het opsporingsbeleid, waarbij men zich meer richt op het aantal aangehouden en veroordeelde verdachten dan op het aantal opgespoorde delicten (dadergerichte aanpak). Van het tijdsintensieve in de tijd terugzoeken van door de verdachte gepleegde antecedenten wordt veelal afgezien. Er wordt volstaan met het uitwerken van dát aantal delicten, dat noodzakelijk is om de verdachte veroordeeld te krijgen. Gegeven het uit onderzoek blijkende feit, dat een klein deel van de verdachten verantwoordelijk is voor een groot deel van alle door de politie geregistreerde antecedenten, kan de stelling worden verdedigd dat met het aanhouden van een verdachte uit de categorie «veelplegers» feitelijk veel meer delicten zijn gemoeid dan de registratie, en dus het oplossingspercentage, laat zien. De opmerkingen van de korpschef van het regionale politiekorps Amsterdam-Amstelland moeten in dit licht worden bezien. Het bovenstaande laat onverlet dat het oplossingspercentage van het CBS, dat gebaseerd is op de registratie van opgehelderde misdrijven, juist is. Hoewel ik in algemene zin voorstander ben van terughoudendheid van hoofdcommissarissen bij het doen van publieke uitlatingen, kan ik er begrip voor opbrengen als een hoofdcommissaris opmerkingen maakt die het presteren van «zijn» korps naar zijn oordeel in een juister perspectief plaatst. Uitgangspunt is dat er daarbij vanuit wordt gegaan dat de objectiviteit niet in het gedrang komt. 4 en 5. Er zijn meerdere cijfers in gebruik die inzicht verschaffen in het resultaat van de opsporingsinspanningen van de politie. Cijfers die gebaseerd kunnen zijn op andere definities dan die welke het CBS hanteert bij de berekening van het oplossingspercentage. Als daarbij wel de term «oplossingspercentage» wordt gehanteerd – zoals nu in de regio Amsterdam-Amstelland is gebeurd – moet duidelijk zijn dat het gaat om een ander gegeven dan het door het CBS berekende oplossingspercentage, met een andere betekenis. Bijvoorbeeld, omdat rekening gehouden wordt met delicten, die de politie met een verdachte in verband kan brengen zonder dat ze in het betreffende dossier met het oog op vervolging worden meegenomen. De methode, die het CBS hanteert bij de berekening van het oplossingspercentage, staat als zodanig niet ter discussie. Wij zien dan ook geen aanleiding het CBS te vragen de berekening van het oplossingspercentage bij te stellen of, ter voorkoming van negatieve beeldvorming, de cijfers aan te vullen met andersoortige gegevens. Temeer niet, nu in het kader van het veiligheidsprogramma «Naar een veiliger samenleving» een versterking van de opsporing wordt ingezet en het resultaat daarvan, op basis van het Landelijk Kader Politie 2003–2006 en de per korps af te sluiten convenanten, op andere wijze zal worden gemeten. Als maatstaf zal daarbij dienen het aantal opgespoorde verdachten waarvan een proces-verbaal is aangeboden aan het Openbaar Ministerie (rechtbankzaken). Deze keuze is mede gemaakt vanwege de genoemde kanttekeningen bij de bruikbaarheid van het oplossingspercentage als indicator voor het resultaat van de opsporingsinspanningen van de politie. Het CBS is betrokken bij een aantal werkgroepen en overlegvormen waarin onder andere afstemming over monitoring op het veiligheidsterrein en politiecijfers besproken worden. </antwoord>
      <antwoord nummer="6">Op mijn verzoek is door de Raad van Hoofdcommissarissen informatie verstrekt met betrekking tot de berichtgeving dat onderzoek gedaan zou worden naar het werkelijke aantal misdrijven dat de politie oplost. Door de Raad van Hoofdcommissarissen is aangegeven dat kanttekeningen geplaatst kunnen worden bij het oplossingspercentage als maatstaf voor het resultaat van de opsporingsinspanningen van de politie. Om die reden wordt binnen de politie gesproken over en gekeken naar andere gegevens die wellicht beter inzicht verschaffen in de opsporingsinspanningen van de politie. Door de Raad van Hoofdcommissarissen is aangegeven dat deze interne discussie nog niet geleid heeft tot eenduidige resultaten. De Raad van Hoofdcommissarissen kan op dit moment niet aangeven of en zo ja wanneer dit op een later moment wel het geval zal zijn. Ik acht het overigens zeer wenselijk om te komen tot een eenduidige maatstaf die een zo goed mogelijke weergave is van de opsporingsinspanningen van de politie. </antwoord>
      <antwoord nummer="7">Gezien de hiervoor beschreven context, waarin de uitspraak van de korpschef van het regionale politiekorps Amsterdam-Amstelland moet worden geplaatst, beschouwen wij deze niet als voorbarig en zien wij geen aanleiding hem daarop aan te spreken. </antwoord>
      <noten afkomstig="antwoord"/>
   </antwoorden>
</kvr>
