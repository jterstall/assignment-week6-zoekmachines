<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Justitie en van Binnenlandse Zaken en Koninkrijksrelaties over de werking van het melden van registratie van persoonsgegevens. (Ingezonden 16 mei 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18064
</item>
         <item attribuut="Inhoud">Vragen naar aanleiding van artikel 'Opslag persoonsgegevens. Instanties overtreden massaal de wet' (NRC Handelsblad van 14 mei 2003), onder meer over niet-naleven van de meldingsplicht van registratie van genoemde gegevens.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Politiek) Staats- en bestuursrecht (Privacy)</item>
         <item attribuut="Trefwoorden">Persoonsregistratie Privacy</item>
         <item attribuut="Vindplaats">Kamervragen met antwoord 2002-2003, nr. 1532, Tweede Kamer</item>
         <item attribuut="Vraagnr_bij_indiening">2020311750</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-07-02</item>
         <item attribuut="Datum_indiening">2003-05-16</item>
         <item attribuut="Document-id">KVR18064</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3205" allpagenumbers="3205 3206" vetnummer="2020311750" code="0203tkkvr1532" lopendefooter="Tweede Kamer, vergaderjaar 2002–2003, Aanhangsel" filenaam="KVR18064" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1532" onderwerp="" indiendatum="2003-05-16">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-07-2">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de berichten <voetnoot nummer="1"/>dat tientallen private en overheidsinstanties, waaronder de ministeries van Buitenlandse Zaken en van Justitie (voor wat betreft de Dienst Justitiële Inrichtingen), provincies en gemeenten, de Wet bescherming persoonsgegevens overtreden? </vraag>
      <vraag nummer="2">Op welke manier ziet u voor wat betreft uw eigen ministerie toe op de verplichte melding aan het College Bescherming Persoonsgegevens van het verzamelen en/of verwerken van persoonsgegevens? </vraag>
      <vraag nummer="3">Hoe ziet u toe op de naleving van de beschermingsregels van de privacy? Houdt het inzage vorderen ingevolge artikel 59 lid 1 Wet bescherming persoonsgegevens ook in een bevoegdheid om het College Bescherming Persoonsgegevens te verzoeken om nader onderzoek te verrichten naar de wijze waarop ten aanzien van gegevensverwerking toepassing wordt gegeven aan de Wet bescherming persoonsgegevens? </vraag>
      <vraag nummer="4">Klopt het dat de in gebreke gebleven instanties al meerdere malen zijn aangeschreven om te voldoen aan de meldingsplicht? Zo ja, hoe lang gaat u daarmee door of overweegt u het College Bescherming Persoonsgegevens te verzoeken om gebruik te maken van bestuursdwang of het opleggen van bestuurlijke boetes? </vraag>
      <noten afkomstig="vraag">
         <noot nummer="1" datum="2003-05-14" bron="«Opslag persoonsgegevens. Instanties overtreden massaal de wet», NRC Handelsblad">«Opslag persoonsgegevens. Instanties overtreden massaal de wet», NRC Handelsblad, 14 mei 2003, p. 3</noot>
      </noten>
   </vragen>
   <antwoorden aantal="4">
      <antwoord nummer="1">Ja. De feiten waarvan NRC Handelsblad in het betreffende artikel melding maakt zijn inmiddels achterhaald. Zo komen bijvoorbeeld de Dienst Justitiële Inrichtingen, de meeste provincies en veel gemeenten inmiddels niet meer voor op de meest recente lijst van het College bescherming persoonsgegevens. </antwoord>
      <antwoord nummer="2">Teneinde te waarborgen dat de voorschriften van de Wet bescherming persoonsgegevens (Wbp) door het ministerie van Justitie op juiste wijze worden nageleefd, heb ik een projectbureau Wet bescherming persoonsgegevens in het leven geroepen. De melding aan het College bescherming persoonsgegevens (Cbp) is een van de voorschriften die de Wbp stelt. Niet alle verwerkingen van persoonsgegevens hoeven te worden gemeld aan het Cbp. Artikel 27 van de Wbp beperkt de meldingsplicht tot geheel of gedeeltelijk geautomatiseerde verwerkingen van persoonsgegevens. Krachtens artikel 29 van de Wbp zijn bovendien een groot aantal categorieën van verwerkingen vrijgesteld in het Vrijstellingsbesluit. Artikel 27 van de Wbp bepaalt eveneens dat de verantwoordelijke in plaats van aan het Cbp te melden, aan de functionaris voor de gegevensbescherming kan melden. Een verantwoordelijke kan een functionaris voor de gegevensbescherming benoemen. Een dergelijke functionaris heeft als taak toe te zien op de verwerking van persoonsgegevens door de verantwoordelijke die hem heeft benoemd. Bij het Ministerie van Binnenlandse Zaken en Koninkrijksrelaties is een dergelijke functionaris reeds aangesteld, waarvan het Cbp bij brief van 10 februari 2003 op de hoogte is gesteld. </antwoord>
      <antwoord nummer="3">Krachtens artikel 51 van de Wbp is het College bescherming persoonsgegevens (Cbp) belast met het toezicht op de naleving van de voorschriften die de Wbp stelt ten aanzien van de verwerking van persoonsgegevens. Artikel 59, eerste lid, van de Wbp voorziet niet in een bevoegdheid van de minister van Justitie om het Cbp aanwijzingen te geven die betrekking hebben op de wijze waarop het Cbp toezicht houdt. Een dergelijke bevoegdheid zou niet verenigbaar zijn met artikel 28 van richtlijn 95/46/EG. Artikel 28 bepaalt dat de toezichthoudende autoriteiten de hun opgedragen taken in volledige onafhankelijkheid dienen te vervullen. Artikel 74 van de Wbp voorziet in een beperkte uitzondering. Krachtens deze bepaling kan de minister van Justitie beleidsregels vaststellen over de uitoefening van de bevoegdheid van het Cbp tot de oplegging van boeten. De wetgever heeft de minister van Justitie deze bevoegdheid toegekend in verband met de bijzondere verantwoordelijkheid die hij heeft met betrekking tot de eenheid van de rechtshandhaving. Dit geldt in het bijzonder als het gaat om punitieve sancties zoals de bestuurlijke boete. De bevoegdheid van de minister is echter uitdrukkelijk beperkt tot het geven van algemene aanwijzingen ter zake. De minister kan geen aanwijzingen geven in concrete gevallen. Het Cbp zal op korte termijn haar beleid inzake het opleggen van bestuurlijke boetes bekendmaken. </antwoord>
      <antwoord nummer="4">In januari van dit jaar heeft het Cbp een eerste analyse uitgevoerd van meldingen krachtens de Wbp. Die analyse leidde tot een oproep aan ruim twintig brancheverenigingen en ruim tweehonderd organisaties om aan de meldingsplicht te voldoen. Sindsdien heeft het Cbp ruim 5000 meldingen ontvangen, onder meer van organisaties die in januari werden aangeschreven door het Cbp. Het Cbp beraadt zich op dit moment over de vraag in welke sectoren controles gaan plaatsvinden. Per gegevensverwerking die ten onrechte niet is aangemeld kan het Cbp een boete opleggen van maximaal 4500 euro. Zoals aangegeven in het antwoord op vraag 3 heeft de minister van Justitie niet de bevoegdheid het Cbp aanwijzingen te geven inzake het gebruik van bestuursdwang of het opleggen van bestuurlijke boetes in concrete gevallen. </antwoord>
      <noten afkomstig="antwoord"/>
   </antwoorden>
</kvr>
