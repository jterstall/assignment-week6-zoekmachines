<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Binnenlandse Zaken en Koninkrijksrelaties en van Justitie over mogelijke prestatiecontracten van de rijksoverheid met de politie. (Ingezonden 8 juli 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18381
</item>
         <item attribuut="Inhoud">Vragen naar aanleiding van een bericht in Binnenlands Bestuur van 4 juli 2003, dat slechts twee korpsbeheerders het prestatiecontract op 1 juli 2003 hadden ondertekend.</item>
         <item attribuut="Rubriek">Criminaliteit en openbare orde (Politie) Rechterlijke organisatie (Openbaar ministerie)</item>
         <item attribuut="Trefwoorden">Openbaar ministerie Politie</item>
         <item attribuut="Vindplaats">Kamervragen met antwoord 2002-2003, nr. 1808, Tweede Kamer</item>
         <item attribuut="Vraagnr_bij_indiening">2020314630</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2003-08-27</item>
         <item attribuut="Datum_indiening">2003-07-08</item>
         <item attribuut="Document-id">KVR18381</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3789" allpagenumbers="3789 3790 3791" vetnummer="2020314630" code="0203tkkvr1808" lopendefooter="Tweede Kamer, vergaderjaar 2002–2003, Aanhangsel" filenaam="KVR18381" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1808" onderwerp="" indiendatum="2003-07-8">
         <vrager partij="SP" oorsprong="parlement">De Wit</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2003-08-27">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u de recente berichtgeving over de prestatiecontracten van de rijksoverheid met de politie? <voetnoot nummer="1"/>
      </vraag>
      <vraag nummer="2">Is het waar dat nog slechts twee korpsbeheerders het prestatiecontract op 1 juli 2003 hadden getekend? Zo ja, wie zijn dit dan? </vraag>
      <vraag nummer="3">Hoe verhoudt deze realiteit zich tot uw mededeling in de Voortgangsrapportage «Naar een veiliger samenleving» dat «voor 1 juli 2003 conform de planning alle afzonderlijke contracten met de korpsbeheerders, het KLPD en het Landelijk Selectie en Opleidingsinstituut Politie zullen zijn afgesloten» ? </vraag>
      <vraag nummer="4">Welke zijn de redenen waarom volgens u de contracten niet zijn ondertekend? </vraag>
      <vraag nummer="5">Wat is uw commentaar op de door de onderstaande korpsbeheerders opgegeven redenen: a. het ontbreken van een garantie van de kant van het OM dat de aangeleverde processsen-verbaal ook werkelijk afgewikkeld worden (Wallage) b. het moeten inleveren van agenten wegens de sluiting van azc’s (Wallage) c. het niet aankunnen van de overeengekomen staandehoudingen (Ter Horst) d. het bezuinigen op de celcapaciteit, en het OM (Leers)? </vraag>
      <vraag nummer="6">Dreigt hier de wal het schip te keren nu blijkens genoemde publicaties de korpsbeheerders niet wensen te worden afgerekend op zaken die zij niet zelf in de hand hebben? </vraag>
      <vraag nummer="7">Is het waar dat de prestatiecontracten, zoals de burgemeester van Sittard/Geleen zegt, «topdown» zijn tot stand gekomen en dat de mogelijkheden om eigen punten in te brengen nagenoeg ontbraken? Zo neen, waarom niet? </vraag>
      <vraag nummer="8">Hecht u nog steeds aan de totstandkoming van de prestatiecontracten gelet op de fundamentele vragen die de korpsbeheerders thans opwerpen? Zo ja, om welke redenen? </vraag>
      <vraag nummer="9">Wat is uw reactie op de visie van de burgemeester van Sittard/Geleen dat de prestatiecontracten te zeer uitgaan van cijfers en repressie, dat ze te weinig mogelijkheden bieden om preventief te werken en de lokale bestuurders te weinig kans bieden om te bepalen hoe de gestelde doelen worden gehaald? </vraag>
      <vraag nummer="10">Wat vindt u van de suggestie van de burgemeester van Sittard/Geleen dat het beter is om met de burgemeesters een contract af te sluiten aangaande de lokale output, met de korpsbeheerders over de bedrijfsvoering van het hele korps? </vraag>
      <noten afkomstig="vraag">
         <noot nummer="1" datum="2003-07-4" bron="Binnenlands Bestuur">Binnenlands Bestuur, 4 juli 2003, pag. 3, 7 t/m 9</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 t/m 5">Per 1 juli 2003 zijn twee convenanten ondertekend. Het betreft de convenanten met de regio Rotterdam-Rijnmond en met het KLPD. Per die datum was de ambtelijke voorbereiding van nagenoeg alle andere convenanten afgerond; die convenanten liggen klaar voor ondertekening. Met enkele korpsen vindt nog nader overleg plaats. Bezien wij de onderhandelingsresultaten tot dusverre in zijn geheel, dan zullen de landelijke doelstellingen ruimschoots worden gehaald. Uiteraard is deze exercitie alleen zinvol als aan de extra inspanningen van de politie een adequaat vervolg wordt gegeven. Hoewel de prestaties van de ketenpartners geen onderdeel uitmaken van het Landelijk kader Nederlandse politie 2003–2006, kunnen wij ons voorstellen dat de korpsbeheerders zekerheid willen hebben over de verwerking van de door de politie behaalde resultaten in de opeenvolgende schakels van de justitiële keten. In de meeste concepten van de regionale convenanten is dan ook een relatie gelegd tussen de resultaatsafspraken met de politie enerzijds en de verwerking door de keten anderzijds. Wij hebben daarbij de inspanningsverplichting op ons genomen de ketenpartners in staat te stellen de aangeleverde zaken snel en adequaat af te handelen. In het Hoofdlijnenakkoord is extra geld uitgetrokken om de bestaande knelpunten in de justitiële keten op te lossen. In het kader van de begrotingsvoorbereiding wordt thans bezien hoe dit bedrag over de betrokken organisaties zal worden verdeeld. </antwoord>
      <antwoord nummer="6">Het bereiken van de doelstellingen uit het Veiligheidsprogramma vraagt inzet van alle betrokken ketenpartners. Het gaat daarbij niet alleen om politie, maar ook om andere partijen in de veiligheidsketen, zoals gemeenten, openbaar ministerie, rechtsprekende macht, reclassering, gevangeniswezen. Diverse maatregelen uit het Veiligheidsprogramma kunnen zonder meer worden uitgewerkt en geïmplementeerd. Over sommige maatregelen uit het Veiligheidsprogramma moeten nadere (resultaats)afspraken worden gemaakt met de afzonderlijke ketenpartners. Deze afspraken worden per ketenpartner vastgelegd in een convenant of anderszins. De ketenpartners worden aangesproken op het realiseren van de afgesproken prestaties. Het Landelijk Kader Nederlandse Politie 2003–2006 gaat over het aandeel van de politie in de uitvoering van het Veiligheidsprogramma. Het landelijk kader vormt voor de geldende periode het kader voor de te sluiten regionale convenanten politie tussen enerzijds de beide ministers en anderzijds de korpsbeheerder van de betreffende regio. Zowel in het landelijk kader als in de regionale convenanten gaat het om afspraken met de politie, van een ruim voldoende ambitieniveau, maar evenzeer realistisch en uitvoerbaar. De extra inspanningen van de politie moeten met de nodige inspanning en investering door de andere schakels in de justitiële keten kunnen worden opgevangen. Zoals in het landelijk kader zelf is aangegeven moet dat kader voor wat betreft zijn werking en de te realiseren operationele resultaten worden bezien in samenhang met convenanten of afspraken met deze andere partners. De korpsbeheerders kunnen worden aangesproken op het realiseren van de afspraken die wij met hen maken. De korpsbeheerders worden niet aangesproken op het al dan niet realiseren van de convenanten of afspraken tussen de minister(s) en de andere partners in de veiligheidsketen. De korpsbeheerders wensen meer inzicht in de mogelijkheden (capaciteit) van ketenpartners om de extra inspanningen van de politie te verwerken. </antwoord>
      <antwoord nummer="7">In de aanloop naar de onderhandelingen over de regionale convenanten hebben wij de korpsbeheerders met een brief geïnformeerd over de te volgen procedure. In deze brief hebben wij de korpsbeheerders uitgenodigd met voorstellen te komen over de inhoud van het regionale convenant. Het ging daarbij in eerste instantie om de vertaling van de landelijke resultaatsafspraken naar de regionale situatie. Met hun voorstellen konden de korpsbeheerders derhalve aangeven welk ambitieniveau zij daarbij voor ogen hadden, uitgaande van de normeringen die in het landelijk kader zijn vastgesteld. Daarnaast hadden de korpsbeheerders de mogelijkheid om voorstellen te doen voor aanvullende afspraken. Deze voorstellen vormden vervolgens de inzet van de besprekingen die met vertegenwoordigers van onze ministeries hebben plaatsgevonden. Van onze kant werd daarbij in het oog gehouden dat het totaal van de resultaatsafspraken in de afzonderlijke convenanten ten minste gelijk is aan de afspraken in het landelijk kader. Nu de beraadslagingen met de meeste korpsen zijn afgerond, kan worden geconstateerd dat een aantal korpsen zich bij het opstellen van het regionale convenant heeft beperkt tot een vertaling van de resultaatsafspraken uit het landelijk kader, maar dat er ook korpsen zijn die hebben gekozen voor een breder document, waarin tevens aanvullende afspraken zijn opgenomen. </antwoord>
      <antwoord nummer="8">Zowel wij als het politieveld hechten aan de totstandkoming van de convenanten. Met het stelsel van resultaatafspraken wordt een belangrijke en stevige basis gelegd voor een kwaliteitsverbetering in de uitvoering van de politietaak. De convenanten zijn niet alleen van belang met het oog op de uitvoering van het veiligheidsprogramma, maar ook om de prestaties van de korpsen zichtbaar te maken, zowel kwalitatief (bijvoorbeeld verbetering van de bereikbaarheid van de politie) als kwantitatief (bijvoorbeeld toename van het aantal rechtbankzaken). </antwoord>
      <antwoord nummer="9">In het Veiligheidsprogramma is aangegeven dat op basis van dat programma met de afzonderlijke partners in de veiligheidsketen afspraken worden gemaakt over de bijdrage van die partners aan het realiseren van de hoofddoelstelling van het Veiligheidsprogramma: het reduceren van overlast en criminaliteit in het publieke domein. In het Veiligheidsprogramma ligt de nadruk op repressie. Zoals in het Hoofdlijnenakkoord is afgesproken zal het Veiligheidsprogramma worden aangevuld met preventie aspecten. In de af te sluiten convenanten worden prestatieindicatoren gehanteerd waaraan streefwaarden zijn verbonden. Dit brengt een zekere gerichtheid op cijfers met zich mee. Dit lijkt ons echter geen ongewenste situatie, waarbij wij opmerken dat er niet een te rigide aandacht voor de cijfers moet zijn. In de lijn van het proces van beleidsbegroting en verantwoording zoals die ook bij VBTB wordt gevolgd gaat het om de signalerende werking van deze cijfers in relatie tot uiteindelijke doelen. Wat betreft de mogelijkheden van lokale bestuurders om te bepalen hoe de gestelde doelen worden gehaald, merken wij op dat de afspraken in de convenanten in kwantitatieve termen worden gemaakt. De kwalitatieve invulling daarvan wordt binnen de regio gegeven. Daarbij speelt de verantwoordelijkheid van gemeenten voor een integraal veiligheidsbeleid een belangrijke rol. De resultaatafspraken in de convenanten laten derhalve ruimte voor decentrale inkleuring. Daarenboven mag het duidelijk zijn dat lokale bestuurders alle vrijheid hebben om naast de convenantafspaken aanvullende initiatieven te nemen. </antwoord>
      <antwoord nummer="10">Zoals in het Veiligheidsprogramma is aangegeven worden met de diverse partners in de veiligheidsketen afspraken gemaakt. Zo worden niet alleen met de politiekorpsen, maar ook met onder meer gemeenten afspraken gemaakt over hun bijdrage aan het realiseren van de hoofddoelstelling van het Veiligheidsprogramma (zie vraag 9). Zo worden over de maatregelen uit het programma waarbij gemeenten een belangrijke rol spelen, resultaatsafspraken gemaakt met de G30 (in het kader van GSB) en overige gemeenten. Voor het GSB verlengingsjaar 2004 zijn inmiddels met de G30 steden de afspraken bekrachtigd. Daarnaast is voor de volgende convenantperiode (2005-2009) met de G30 het beleidskader GSB III in voorbereiding. Dit beleidskader, waarbij door middel van outputdoelstellingen op het terrein van veiligheid het accent wordt gelegd bij de onderwerpen uit het Veiligheidsprogramma, is dit najaar gereed. Tegelijkertijd streven het kabinet, het IPO en de VNG ernaar om in oktober het vervolg-bestuursakkoord met daarin afspraken over veiligheid met overige gemeenten (VNG, IPO) gereed te hebben. Dit akkoord wordt vervolgens aan de verschillende achterbannen voorgelegd. </antwoord>
      <noten afkomstig="antwoord"/>
   </antwoorden>
</kvr>
