<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tichelaar (PvdA) aan de staatssecretaris van Onderwijs, Cultuur en Wetenschappen mw. Nijs, over uitwisselingsprogramma's. (Ingezonden 20 december 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17191
</item>
         <item attribuut="Inhoud">Vragen over de verhoogde drempels voor buitenlandse studenten, die in Nederland willen komen studeren, waardoor afbreuk wordt gedaan aan de waarde van uitwisselingsprogramma's.</item>
         <item attribuut="Rubriek">Hoger onderwijs (Studenten)</item>
         <item attribuut="Trefwoorden">Buitenlandse studenten</item>
         <item attribuut="Vindplaats">Kamervragen met antwoord 2002-2003, nr. 771, Tweede Kamer</item>
         <item attribuut="Vraagnr_bij_indiening">2020304890</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Tichelaar</persoon>
         </item>
         <item attribuut="Datum_reaktie">2003-02-13</item>
         <item attribuut="Datum_indiening">2002-12-20</item>
         <item attribuut="Document-id">KVR17191</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1623" allpagenumbers="1623 1624" vetnummer="2020304890" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17191" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="771" onderwerp="" indiendatum="2002-12-20">
         <vrager partij="PvdA" oorsprong="parlement">Tichelaar</vrager>
         <vraagt-aan>de staatssecretaris van Onderwijs, Cultuur en Wetenschappen mw. Nijs,</vraagt-aan>
      </vraagdata>
      <antwoorddata antwoorddatum="13 februari 2003), zie ook Aanhangsel Handelingen nr. 765, vergaderjaar 2003–2003">
         <antwoorder functie="staatssecretaris" ministerie="Onderwijs, Cultuur en Wetenschappen">Nijs</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Welke waarde hebben uws inziens uitwisselingsprogramma’s voor de internationalisering in het onderwijs? </vraag>
      <vraag nummer="2">Vindt u het in de geest van uitwisselingsprogramma’s dat Nederlandse jongeren wel naar het buitenland mogen om daar deel te nemen aan het onderwijs, maar dat het steeds lastiger wordt voor buitenlandse jongeren om in dit verband naar Nederland te komen? </vraag>
      <vraag nummer="3">Hoe beoordeelt u in dit licht dat deelnemers sinds dit jaar niet alleen een gelegaliseerde geboorteakte moeten meenemen, maar dat er tevens een verklaring van ongehuwd zijn moet worden overgelegd, hoewel bij de garantverklaring van de uitwisselingsorganisatie het recht op gezinshereniging al expliciet wordt uitgesloten? </vraag>
      <vraag nummer="4">Hoe beoordeelt u in dit licht dat de prijs van en verblijfsvergunning voor de deelnemers steeg van 56,= in januari 2002 naar 258,= in april 2002 en nu zal stijgen naar 430,=, hetgeen aanmerkelijk hoger is dan de leges die Frankrijk, de Bondsrepubliek Duitsland, België, Oostenrijk, Denemarken en het Verenigd Koninkrijk vragen voor zo’n verblijfsvergunning? </vraag>
      <vraag nummer="5">Welke gevolgen voorziet u voor het voortbestaan van de uitwisselingsprogramma’s en wat gaat u hieraan doen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Uitwisselingsprogramma’s vormen een nuttig instrument om de doelstellingen van het internationaliseringsbeleid te realiseren (zie onder meer de nota «Onderwijs voor Wereldburgers» die in januari 2002 aan uw Kamer is toegezonden). Enerzijds omdat daarmee de wens tot een brede internationale oriëntatie van de Nederlandse lerende kan worden verwezenlijkt. Anderzijds omdat Nederland Kennisland belang heeft bij de bijdrage die buitenlandse studenten en wetenschappers leveren aan onze op kennis gebaseerde economie. Ook komt er een nieuwe toelatingsregeling voor bursalen, ontvangers van stipendia en zelfstandige wetenschappelijk onderzoekers. Het kabinet volgt hiermee het advies van de interdepartementale werkgroep kennismigranten. </antwoord>
      <antwoord nummer="2">De procedures voor buitenlandse studenten die in het kader van deelname aan uitwisselingsprogramma’s naar Nederland willen komen, zijn niet verzwaard. Voor geïdentificeerde knelpunten zoeken de betrokken departementen zoveel mogelijk in onderling overleg naar oplossingen. Maatregelen van het ministerie van Justitie om hierin verbetering te brengen, zoals centralisering van de verkorte mvv-procedure voor studie, lijken enig effect te sorteren. Ook de verlaging van de leges voor jongeren met de Australische, Nieuw-Zeelandse en Canadese nationaliteit die naar Nederland komen in het kader van de werkvakantieprogramma’s (Working Holiday Program en Young Workers Exchange Program) is daarvan een voorbeeld. Zie ook punt 4. </antwoord>
      <antwoord nummer="3">Voor deelnemers aan uitwisselingsprogramma’s geldt dat gezinshereniging expliciet is uitgesloten. Teneinde inzicht te verkrijgen in de gezinssituatie wordt een gelegaliseerde ongehuwdheidverklaring gevraagd. Zo’n verklaring was reeds voor de inwerkingtreding van de nieuwe Vreemdelingenwet 2000 voorwaarde voor het verlenen van een machtiging tot voorlopig verblijf in het kader van uitwisseling. Reeds op 28 juli 2000 is in het Tussentijdsbericht Vreemdelingencirculaire 2000/15 het vereiste van het «ongehuwd zijn» neergelegd. Op grond van het algemeen beleid in de Vreemdelingencirculaire 1994 dient «het ongehuwd zijn» te worden aangetoond met gelegaliseerde bescheiden. De verklaring van ongehuwd zijn wordt gevraagd omdat de verblijfsregeling zich kan lenen voor verkapte vormen van verblijf, bijvoorbeeld arbeidsmigratie. </antwoord>
      <antwoord nummer="4">De minister van Onderwijs, Cultuur en Wetenschappen, de minister voor Vreemdelingenzaken en Integratie en ik zijn op de hoogte van de legesverhogingen. Naast de verhogingen constateer ik dat de leges voor een verblijfsvergunning voor Australische, Nieuw-Zeelandse en Canadese jongeren in het kader van voornoemde werkvakantieprogramma’s per 19 november 2002 zijn vastgesteld op 28 euro (ingaande 1 januari 2003). Van de verhogingen is nog onduidelijk welke kwantitatieve gevolgen zij zullen hebben ten aanzien van de instroom van onder meer visumplichtige studenten (waaronder studenten uit OCW-prioritaire landen alsmede de deelnemers aan het Leonardo- en Socrates-programma uit de EU-kandidaatlidstaten). Op de problematiek van de recentelijk verhoogde leges in den brede zal in antwoord op vragen van de vaste Commissie voor Justitie van 16 januari jl. door de minister voor Vreemdelingenzaken en Integratie separaat worden ingegaan. </antwoord>
      <antwoord nummer="5">Omdat voor de Nederlandse kenniseconomie de instroom van getalenteerde buitenlandse studenten en wetenschappers van essentieel belang blijft, is er tussen de betrokken departementen reeds geruime tijd regelmatig overleg om zodoende samenhang te realiseren tussen (internationaal) onderwijsbeleid enerzijds en vreemdelingenbeleid anderzijds. Hetzelfde geldt, voor zover noodzakelijk, ten aanzien van raakvlakken met bijvoorbeeld arbeidsmarkt- of fiscaal beleid. Uiteraard wordt dit overleg ook in de toekomst gecontinueerd en waar nodig geïntensiveerd om mogelijke problemen rond uitwisseling en de komst van studenten tijdig te onderkennen en aan te pakken. </antwoord>
      <noten afkomstig="antwoord"/>
   </antwoorden>
</kvr>
