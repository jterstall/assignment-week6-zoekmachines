<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bron">Staten-Generaal digitaal</item>
         <item attribuut="RecordIdentifier">sgd:mpeg21:19931994:0001846</item>
         <item attribuut="identifier">http://resolver.kb.nl/resolve?urn=sgd:mpeg21:19931994:0001846&amp;role=xml</item>
         <item attribuut="Permalink">http://resolver.kb.nl/resolve?urn=sgd:mpeg21:19931994:0001846</item>
         <item attribuut="Document-id">0000004357</item>
         <item attribuut="Rechten">Tweede Kamer der Staten-Generaal</item>
         <item attribuut="Vindplaats">Aanhangsel Tweede Kamer 1993-1994 nummer 632</item>
         <item attribuut="SGD-Type">Aanhangsel</item>
         <item attribuut="Type">Kamervragen</item>
         <item attribuut="Kamer">Tweede Kamer</item>
         <item attribuut="Bibliografische_omschrijving">Vragen van het lid Verspaget (PvdA) over Angola.</item>
         <item attribuut="titel">Aanhangsel Tweede Kamer 1993-1994 nummer 632</item>
         <item attribuut="Jaargang">1993_1994</item>
         <item attribuut="Vraagnummer">632</item>
         <item attribuut="Indiener">
            <persoon partij="PvdA">Verspaget</persoon>
         </item>
         <item attribuut="Datum_indiening">1994-06-23</item>
         <item attribuut="Beantwoorder">
            <persoon>Kooijmans</persoon>
         </item>
         <item attribuut="Datum_reaktie">1994-07-08</item>
         <item attribuut="Beginpagina">1283</item>
         <item attribuut="Eindpagina">1284</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1993-1994" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1283" allpagenumbers="1283" vetnummer="" code="" lopendefooter="Tweede Kamer, vergaderjaar 1993-1994, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat 's Gravenhage 1994"/>
      <vraagdata vraagnummer="632" onderwerp="Angola." indiendatum="1994-06-23">
         <vrager partij="PvdA" oorsprong="parlement">Verspaget</vrager>
         <vraagt-aan/>
      </vraagdata>
      <antwoorddata antwoorddatum="1994-07-8">
         <antwoorder functie="minister" ministerie="Buitenlandse Zaken">Kooijmans</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Hoe beoordeelt u de opnieuw verslechterde situatie in Angola? Bent u bereid, ook via de EU, te bevorderen dat UNITA zich conformeert aan de vredesvoorstellen zoals die door de VN zijn ontwikkeld? </vraag>
      <vraag nummer="3">Welke stappen zult u in de EU ondernemen om te bevorderen dat de sancties tegen UNITA strikter worden nageleefd en eventueel uitgebreid indien er voor 30 juni geen vredesakkoord is bereikt? </vraag>
      <vraag nummer="4">Bent u tevens bereid er op aan te dringen dat voorbereidingen worden getroffen om de VN-vredesoperatie in Angola te hervatten? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1" voetnoot="1">In weerwil van Veiligheidsraadresolutie 922 van 31 mei 1994, waarvan de tekst volledigheidshalve hierbij gaat (bijlage 1) <voetnoot nummer="1"/>, zijn de vijandelijkheden in Angola sedertdien toch weer verhevigd. Dientengevolge is de humanitaire situatie de laatste weken ernstig verslechterd. Vanaf 12 juni jl. moesten vrijwel alle noodhulpvluchten worden opgeschort omdat UNITA hiervoor geen toestemming gaf. Als gevolg hiervan slinken de hulpvoorraden snel. Uit de belegerde steden Malange, Kuito en Huambo zijn de meeste hulpverleners geëvacueerd. De onderhandelingen in de Zambiaanse hoofdstad Lusaka tussen delegaties van de Angolese regering en UNITA blijven momenteel steken op de eis van UNITA tot medezeggenschap op alle bestuursniveaus. </antwoord>
      <antwoord nummer="2" voetnoot="1">De EU heeft middels een verklaring dd. 29 juni jl., waarvan de tekst volledigheidshalve hierbij gaat (bijlage 2) <voetnoot nummer="1"/>, grote bezorgdheid uitgesproken over de aanhoudende gevechten en de gevolgen daarvan voor de bevolking in Angola. De verklaring roept beide partijen op met spoed een vredesakkoord te sluiten en dringt er bij UNITA op aan de voorstellen voor nationale verzoening, zoals voorgelegd door de Speciale Vertegenwoordiger van de Secretaris-Generaal van de Verenigde Naties voor Angola en de waarnemerslanden, te aanvaarden. </antwoord>
      <antwoord nummer="3" voetnoot="1">Implementatie van paragraaf 19 van Veiligheidsraadresolutie 864 van 15 september 1993, waarmee de sancties tegen UNITA werden ingesteld, is, mede op basis van de desbetreffende EU-verordening, zowel nationaal als in EU-kader geschied. Veiligheidsraadresolutie 932 van 29 juni jl., waarvan de tekst volledigheidshalve hierbij gaat (bijlage 3) <voetnoot nummer="1"/> en welke het mandaat van UNAVEM II met drie maanden verlengt, roept de twee buurstaten Zaire en Zambia op om te antwoorden op verzoeken van het Sanctiecomité van de Verenigde Naties om informatie te verschaffen over beweerde schendingen van het wapenembargo. Zambia heeft reeds een reactie toegezegd. De Veiligheidsraad heeft zich in resolutie 932 vastbesloten verklaard om de in paragraaf 26 van Veiligheidsraadresolutie 864 genoemde aanvullende sancties op te leggen wanneer UNITA per uiterlijk 31 juli a.s. het hele pakket voorstellen voor nationale verzoening nog niet heeft aanvaard. Zowel in EU– als in VN-kader is bij UNITA vertegenwoordigers hierop aangedrongen. </antwoord>
      <antwoord nummer="4">De voorbereidingen voor UNAVEM III zijn momenteel in internationaal kader gaande. Het Nederlandse contingent wordt weer teruggebracht naar het oorspronkelijke niveau zodra een vredesakkoord is gesloten. </antwoord>
      <noten afkomstig="antwoord"/>
   </antwoorden>
</kvr>
