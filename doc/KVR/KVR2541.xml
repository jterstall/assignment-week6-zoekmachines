<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over afluisteren van telefoongesprekken van werknemers door de Postbank. (Ingezonden 17 januari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2541
</item>
         <item attribuut="Rubriek">Arbeid (Arbeidsomstandigheden) Bedrijfsleven en industrie (Bank- en verzekeringswezen) Communicatie, media en informatievoorziening (Telecommunicatie)</item>
         <item attribuut="Trefwoorden">Postbank Privacy Telefonie Werknemers</item>
         <item attribuut="Vindplaats">Kamervragen met antwoord 1995-1996, nr. 594, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1996-02-14</item>
         <item attribuut="Datum_indiening">1996-01-17</item>
         <item attribuut="Document-id">KVR2541</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1205" allpagenumbers="1205 1206" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="594" onderwerp="" indiendatum="1996-01-17">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1996-02-14">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de berichten, dat de Postbank systematisch telefoongesprekken van werknemers afluistert en registreert, en de uit de registratie verkregen gegevens in functioneringsgesprekken gebruikt? <voetnoot nummer="1"/>
      </vraag>
      <vraag nummer="2">Kent u tevens de bezwaren van de OR van de Postbank dat het personeel niet op de hoogte is gesteld van deze afluistermethode? </vraag>
      <vraag nummer="3">Acht u deze registratie een aanvaardbare methode ter beoordeling van de arbeidsprestaties van de werknemers van de Postbank? </vraag>
      <vraag nummer="4">Deelt u de mening, dat deze handelwijze van de bank strijdig is met de Wet Persoonsregistratie? </vraag>
      <vraag nummer="5">Deelt u de opvatting van een zegsman van de Registratiekamer, dat «vaak onduidelijk is wat kan en niet kan» op grond van de Wet Persoonsregistratie? Zo ja, geeft dit aanleiding tot aanpassing van de wet? </vraag>
      <noten afkomstig="vraag">
         <noot nummer="1" datum="1996-01-17" bron="De Volkskrant">De Volkskrant, 17 januari 1996</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In het ondernemingsraadbulletin van de Postbank van 17 januari jl. heeft de ondernemingsraad te kennen gegeven «volkomen verrast te zijn door de publiciteit rond de vermeende schending van privacy-regels door de Postbank. De ondernemingsraad begrijpt de plotselinge belangstelling voor dit onderwerp niet, omdat het momenteel niet op de agenda staat voor overleg tussen directie en ondernemingsraad. Bovendien zijn er tal van bedrijven waarbij gesprekken voor bepaalde functies worden opgenomen. Het was de ondernemingsraad bekend dat binnen sommige afdelingen in het verleden ten onrechte gebruik is gemaakt van opgenomen telefoongesprekken om medewerkers te beoordelen op hun functioneren. Wanneer medewerkers daarvan niet van tevoren op de hoogte zijn gesteld, is dit een handelwijze die door de ondernemingsraad niet wordt geaccepteerd. Op basis van klachten die de ondernemingsraad van de Postbank in 1994 bereikten, is destijds advies gevraagd aan de Registratiekamer en is overleg gevoerd met het management. Nu er klaarblijkelijk opnieuw klachten zijn over niet afgesproken (en dus ongeoorloofd) gebruik van bandopnamen om het functioneren van medewerkers te controleren, zal de ondernemingsraad daarover in een komende overlegvergadering met de directie spreken. De ondernemingsraad ziet de resultaten van dat komende overleg met vertrouwen tegemoet». </antwoord>
      <antwoord nummer="3 en 4">De Registratiekamer heeft in een persbericht van 22 januari jl. meegedeeld dat zij naar aanleiding van recente berichten in de media en het persbericht van de Postbank van 17 januari jl. over het opnemen van telefoongesprekken van werknemers van de Postbank een onderzoek zal instellen. Onderzocht zal worden wanneer en onder welke voorwaarden telefoongesprekken worden opgenomen, voor welk doel de opnamen worden gebruikt en of daarbij is voldaan aan de bepalingen van de Wet persoonsregistraties. In vervolg op het in 1994 door de Registratiekamer uitgebracht rapport Personeelsinformatiesystemen zullen door de Registratiekamer nadere criteria worden geformuleerd voor de toelaatbaarheid van het opnemen van telefoongesprekken van werknemers. De resultaten van het onderzoek bij de Postbank zullen hierbij worden betrokken. Zodra de resultaten van dit onderzoek bekend zijn, zullen wij u op basis hiervan nader berichten. Overigens merken wij nu reeds op, dat de bescherming van de privacy op de werkplek naar ons oordeel behoort tot de primaire verantwoordelijkheid van werkgevers en werknemers. De Wet persoonsregistraties, de verplichting tot «goed werkgeverschap» in het Burgerlijk Wetboek en de jurisprudentie ter zake geven voor werkgevers en werknemers voldoende aanknopingspunten om hieraan een adequate invulling te geven. Ook wijzen wij in dit verband op de leidraad van de Stichting van de Arbeid «Kunt u mij volgen? Privacy op de werkplek, een leidraad voor ondernemingen» van juli 1994. Deze leidraad verschaft werkgevers voorlichting over de verschillende kanten van de privacy op de werkplek. Bedoelde leidraad is mede gebaseerd op het door de Sociaal-Economische Raad uitgebrachte advies over personeelsvolgsystemen (1993) en op de achtergrondstudie van de Registratiekamer «Personeelsinformatiesystemen, de Wet persoonsregistraties» toegepast. Op basis van genoemd SER-advies heeft het kabinet besloten de ondernemingsraad instemmingsrecht toe te kennen met betrekking tot regelingen ter bescherming van de persoonlijke levenssfeer van werknemers, alsmede over besluiten tot invoering van technische of andere voorzieningen die (mede) gericht zijn op waarneming of controle op aanwezigheid, gedrag of prestaties van werknemers. Dit instemmingsrecht zal worden neergelegd in de Wet op de ondernemingsraden. Een daartoe strekkend wetsvoorstel zal binnenkort aan de Tweede Kamer worden aangeboden. </antwoord>
      <antwoord nummer="5">De Wet persoonsregistraties bevat naast de meer formeel getinte voorschriften zoals de aanmeldingsprocedure, eveneens materie¨le voorschriften. Laatstgenoemde voorschriften geven niet steeds duidelijke gedragsvoorschriften in die zin dat houders nauwkeurig wordt voorgeschreven wat zij nu wel en niet mogen, maar schrijven een kader voor waarbinnen de houder een afweging moet maken alvorens tot het aanleggen van een persoonsregistratie te kunnen overgaan. In deze laatste zin vormt het een precisering van wat voor de publieke sector uit hoofde van algemene beginselen van behoorlijk bestuur reeds geldt, terwijl het in de private sector gaat om een precisering van waartoe private partijen uit hoofde van maatschappelijke zorgvuldigheid jegens elkaar gehouden zijn. Bij de in het kader van de implementatie van de EG-richtlijn bescherming persoonsgegevens op te stellen nieuwe Wet bescherming persoonsgegevens, de opvolger van de WPR, zal hierop uitvoeriger worden ingegaan. </antwoord>
      <noten afkomstig="antwoord"/>
   </antwoorden>
</kvr>
