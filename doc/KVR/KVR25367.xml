<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Buitenlandse Zaken over de geheime gevangenis Bagram in Afghanistan. (Ingezonden 1 maart 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25367
</item>
         <item attribuut="Inhoud">In een geheime gevangenis in Bagram in Afghanistan worden door de Amerikanen zo'n 500 gevangenen onder slechte omstandigheden vastgehouden.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Staats- en bestuursrecht (Grondrechten)</item>
         <item attribuut="Trefwoorden">Afghanistan Gedetineerden Mensenrechten</item>
         <item attribuut="Vindplaats">Kamervragen met antwoord 2005-2006, nr. 1270, Tweede Kamer</item>
         <item attribuut="Vraagnr_bij_indiening">2050608850</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2006-04-14</item>
         <item attribuut="Datum_indiening">2006-03-01</item>
         <item attribuut="Document-id">KVR25367</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2705" allpagenumbers="2705 2706" vetnummer="2050608850" code="0506tkkvr1270" lopendefooter="Tweede Kamer, vergaderjaar 2005–2006, Aanhangsel" filenaam="KVR25367" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1270" onderwerp="" indiendatum="2006-03-1">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="14 april 2006), zie ook Aanhangsel Handelingen nr. 1215, vergaderjaar 2005–2006">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van artikelen over een geheime gevangenis in Bagram in Afghanistan, waar zo’n 500 gevangenen onder slechte omstandigheden worden vastgehouden? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich uw uitspraak van 9 maart 2005 dat het essentieel is de Verenigde Staten onder druk te zetten om hen op andere gedachten te brengen in hun detentiebeleid? <voetnoot nummer="2"/>Deelt u de mening dat dit beleid van druk mislukt is? Indien neen, waarom niet? Zo ja, bent u bereid andere drukmiddelen toe te passen? Zo ja, welke? </vraag>
      <vraag nummer="3">Wat waren de antwoorden die de Amerikaanse autoriteiten u gaven naar aanleiding van uw klachten over de behandeling van gevangenen in Afghanistan? Kunt u dat toelichten? </vraag>
      <vraag nummer="4">Bent u door de Amerikaanse regering ingelicht over andere geheime detentiecentra in Afghanistan? Zo ja, welke zijn dat? </vraag>
      <vraag nummer="5">Deelt u de mening dat gevangenhouding in strijd met het internationaal recht een negatieve invloed heeft op uw eigen inspanningen om Afghanistan te democratiseren? </vraag>
      <vraag nummer="6">Op welke juridische basis detineren Amerikanen Afghaanse gevangenen? </vraag>
      <vraag nummer="7">Bevinden zich ook mensen in deze gevangenis die door Nederlandse militairen gevangen zijn genomen? Zo ja, op welke juridische basis is dat gebeurd en waarom hebt u niet voorkomen dat zij daar werden gedetineerd? Indien neen, waar bevinden door Nederlandse militairen gemaakte gevangenen zich? Bent u bereid juridische hulp voor hen te organiseren? Zo ja, wanneer en op welke wijze? Indien neen, waarom niet? </vraag>
      <noten afkomstig="vraag">
         <noot nummer="1" datum="2006-02-26" bron="de Volkskrant, 27 februari 2006 en New York Times, " titel="A growing Afghan prison rivals bleak Guantanamó">de Volkskrant, 27 februari 2006 en New York Times, «A growing Afghan prison rivals bleak Guantanamó», 26 februari 2006</noot>
         <noot nummer="2" documenttype="Kamerstuk" kamerstuk-id="29 800 V/27 918" documentnummer="97">Kamerstuk 29 800 V/27 918, nr. 97, blz. 6: «De VS denkt na over toelating van speciale, onafhankelijke rapporteurs/experts in de gevangenissen in bijvoorbeeld Bagram en Kandahar en wil daarover in de MRC nader van gedachten wisselen. Individuele personen worden door VS-autoriteiten wel verantwoordelijk gesteld voor hun handelen en zo nodig juridisch vervolgd. Het is ook onacceptabel dat door de Verenigde Staten buiten de Geneefse conventie om een nieuwe categorie van gevangenen wordt geïntroduceerd. Druk van de zijde van de internationale gemeenschap is essentieel om de VS op andere gedachten te brengen. In bilateraal verband, zoals met de VS, vraagt Nederland, evenals EU-collega’s, regelmatig aandacht voor de behandeling van gevangenen.»</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De behandeling van gevangenen is een blijvend punt van aandacht voor de regering. Dit onderwerp zal ook hoog op de bilaterale agenda met de VS blijven figureren. Bij elke voorkomende gelegenheid spreek ik mijn Amerikaanse gesprekspartners erop aan dat het Amerikaanse detentiebeleid in overeenstemming dient te worden gebracht met het internationaal recht. Hierbij dient te worden opgemerkt dat inmiddels in het beleid en de wetgeving van de VS op dit punt een verbod op wrede, onmenselijke en vernederende behandeling, ongeacht nationaliteit van de gedetineerde of locatie van gevangenhouding, is opgenomen. Dit geldt voor al het personeel in dienst van de VS, of zij zich nu binnen de VS bevinden of daarbuiten (het zogenaamde McCain-amendement, opgenomen in de Detainee Treatment Act 2005). </antwoord>
      <antwoord nummer="3 en 6">Volgens de VS zijn deze personen zogenaamde «illegal enemy combatants», die niet vallen onder de categorieën beschermde personen in de Geneefse Conventies. Doorslaggevend voor detentie is volgens de VS de noodzaak te voorkomen dat betrokkenen weer zullen deelnemen aan het gewapend conflict. De VS zijn van mening dat zij zich houden aan de eigen grondwet en aan internationale verplichtingen. </antwoord>
      <antwoord nummer="4">Nederland beschikt niet over informatie betreffende geheime detentiecentra in Afghanistan. De Bagram-gevangenis is overigens geen geheim detentiecentrum. Wel hebben de VS informatie vrijgegeven over personen in Amerikaanse gevangenschap in Irak en Afghanistan. Hierop is reeds in antwoord op de schriftelijke vragen van het lid Karimi over deze kwestie (vergaderjaar 2005–2006, Kamerstuknummr 1207) ingegaan. </antwoord>
      <antwoord nummer="5">Eventuele schendingen van het internationaal recht, in Afghanistan en elders, schaden de inspanningen van de gehele internationale gemeenschap. </antwoord>
      <antwoord nummer="7">Er zijn in Afghanistan door Nederlandse militairen geen personen gevangen genomen en overgedragen aan de VS. U bent over personen die door Amerikaanse militairen zijn gearresteerd na incidenten waarbij Nederlandse militairen betrokken waren, geïnformeerd tijdens het vragenuur van 21 maart jl. (Handelingen TK 2005–20006, 60-3839 t/m 3844) en met de hogergenoemde beantwoording van schriftelijke vragen van het lid Karimi. Zoals gesteld in het antwoord op vraag 2 is de behandeling van gevangenen een blijvend punt van aandacht voor de regering. Het Rode Kruis (ICRC) heeft toegang tot de Bagram-gevangenis. De VS hebben enkele verbeteringen aangebracht naar aanleiding van aanbevelingen van het ICRC. Daarnaast heeft de Afghaanse mensenrechtencommissie (AIHRC) onlangs toegangsrecht verkregen, op basis van een Memorandum of Understanding met de VS. Over de exacte modaliteiten moet nog verder worden onderhandeld tussen AIHRC en de VS. </antwoord>
      <noten afkomstig="antwoord"/>
   </antwoorden>
</kvr>
