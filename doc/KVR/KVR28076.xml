<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dibi (GroenLinks) aan de staatssecretaris van Onderwijs, Cultuur en Wetenschap, mevrouw Dijksma, over chaotische overblijf op scholen . (Ingezonden 12 april 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28076
</item>
         <item attribuut="Inhoud">Vragen naar aanleiding van een bericht in Trouw van 11 april 2007 over het overblijven op basisscholen dat nog steeds niet goed geregeld is. Gevraagd wordt onder andere of de staatssecretaris ervoor wil zorgen dat ook tussenschoolse opvang moet voldoen aan de kwaliteitseisen van de Wet kinderopvang.</item>
         <item attribuut="Rubriek">Basisonderwijs (Overig) Welzijn (Kinderopvang)</item>
         <item attribuut="Trefwoorden">Basisonderwijs Kinderopvang</item>
         <item attribuut="Vindplaats">Kamervragen met antwoord 2006-2007, nr. 1503, Tweede Kamer</item>
         <item attribuut="Vraagnr_bij_indiening">2060712270</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Dibi</persoon>
         </item>
         <item attribuut="Datum_reaktie">2007-05-10</item>
         <item attribuut="Datum_indiening">2007-04-12</item>
         <item attribuut="Document-id">KVR28076</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3189" allpagenumbers="3189 3190" vetnummer="2060712270" code="0607tkkvr1503" lopendefooter="Tweede Kamer, vergaderjaar 2006–2007, Aanhangsel" filenaam="KVR28076" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1503" onderwerp="" indiendatum="2007-04-12">
         <vrager partij="GroenLinks" oorsprong="parlement">Dibi</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Dijksma,</vraagt-aan>
      </vraagdata>
      <antwoorddata antwoorddatum="2007-05-10">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht «Overblijven op school chaotisch»? <voetnoot nummer="1"/>
      </vraag>
      <vraag nummer="2">Deelt u de mening dat het overblijven op school nog steeds niet goed geregeld is en dat snel ingrijpen noodzakelijk is? </vraag>
      <vraag nummer="3">Bent u bereid te regelen dat ook de tussenschoolse opvang moet voldoen aan de kwaliteitseisen van de Wet Kinderopvang? Zo neen, waarom niet? </vraag>
      <vraag nummer="4">Bent u bereid schoolbesturen te verplichten zelf te onderzoeken of er vraag is naar voor-, tussen- en naschoolse opvang, zodat ook minder mondige ouders gehoord worden? </vraag>
      <vraag nummer="5">Bent u bereid uw reactie op het manifest van Conny Bergé en Rineke van Daalen in kopie naar de Kamer te sturen? </vraag>
      <noten afkomstig="vraag">
         <noot nummer="1" datum="2007-04-11" bron="Trouw">Trouw, 11 april 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Nee. Per 1 augustus 2006 is de verantwoordelijkheid voor de tussenschoolse opvang bij het schoolbestuur komen te liggen. Ouders hebben via de oudergeleding in de medezeggenschapsraad instemmingsrecht over de wijze waarop de tussenschoolse opvang wordt vormgegeven. De Inspectie voor het onderwijs ziet erop toe of de afspraken tussen schoolbestuur en MR worden nageleefd. Deze veranderingen hebben er mijns insziens toe geleid dat er meer duidelijkheid is gekomen over wie er nu verantwoordelijk is voor het overblijven, meer helderheid over de ouderbetrokkenheid en meer inzichtelijkheid over het toezicht op het overblijven. De gegevens die mij op dit moment ter beschikking staan staven de berichtgeving over «chaotische toestanden» niet. Uit het onderzoek van de VOO, waarover uw Kamer beschikt, blijkt dat 58% van de ondervraagde schoolleiders geen enkel knelpunt ervaart met betrekking tot de tussenschoolse opvang. Als men wel knelpunten ervaart, liggen deze met name op het vlak van ruimte en/of het aantal vrijwilligers. Ik ben me bewust van de geluiden die in de media klinken. Daarom heb ik u in het Algemeen Overleg van 27 maart al toegezegd een nader onderzoek te laten doen naar de tussenschoolse opvang waarin naast de kosten en de vrijwilligersvergoeding, ook aandacht zal zijn voor mogelijke knelpunten als ruimte en het aantal vrijwilligers. Uit dit onderzoek kan dan blijken op welke schaal situaties zoals in de media geschetst zich voordoen, en wat hiervan de achtergrond is. Zodra de resultaten hiervan bekend zijn, zal ik ze de Kamer doen toekomen. </antwoord>
      <antwoord nummer="3">Het onderbrengen van de tussenschoolse opvang bij de Wet Kinderopvang heeft ingrijpende gevolgen. Ik noem ze 1. De kwaliteitseisen van de Wet kinderopvang verhouden zich lastig tot de eisen die aan onderwijs en aan schoolgebouwen worden gesteld. Wanneer de kwaliteitseisen van beide stelsels zouden gelden, zou de tussenschoolse opvang in veel gevallen niet op school plaats kunnen vinden omdat het voor scholen dan nagenoeg onmogelijk wordt om de tussenschoolse opvang goed te organiseren. De aanpassing van schoolgebouwen zou zeer kostbaar zijn. 2. De kosten voor de overheid zouden sterk stijgen als alle ouders, waarvan de kinderen gebruik maken van tussenschoolse opvang, een tegemoetkoming in de kosten zouden ontvangen. Indien de tussenschoolse opvang geheel gratis zou worden gemaakt zou dit jaarlijks naar schatting ongeveer € 400 mln. kosten. 3. Bij tussenschoolse opvang gaat het om relatief lage bedragen (gebruik is 1 uur per dag). Wanneer via de Wet kinderopvang een tegemoetkoming in de kosten gegeven zou worden, zouden de uitvoeringskosten en de administratieve lasten hierbij niet in verhouding staan tot de tegemoetkoming. In het eerder genoemde algemeen overleg met de Kamer heb ik toegezegd te zullen kijken naar mogelijkheden voor een ketenbenadering met betrekking tot de voor-, tussen-, en naschoolse opvang omdat ik met de indiener van de vragen van mening ben dat die samenhang meerwaarde heeft. </antwoord>
      <antwoord nummer="4">Zoals u weet zijn scholen vanaf 1 augustus 2007 verplicht om buitenschoolse opvang te organiseren indien ouders daar behoefte aan hebben. In een tussentijdse rapportage van EIM geeft ruim 90% van de scholen aan al inzicht te hebben in de behoefte van ouders aan buitenschoolse opvang of bezig is dit inzicht te verkrijgen. Van de scholen die aangeven inzicht te hebben in de behoefte van ouders, heeft 93% dit inzicht verkregen middels een behoeftenonderzoek onder de ouders. Ik concludeer hieruit dat, zonder dat dit verplicht is gesteld, vrijwel alle scholen een behoeftenonderzoek hebben gedaan onder de ouders. Ook minder mondige ouders hebben dus de kans gehad hun wensen kenbaar te maken. </antwoord>
      <antwoord nummer="5">In reactie op het manifest ga ik binnenkort het gesprek aan met de opstellers ervan. Ik zal de Kamer vervolgens informeren over mijn reactie op het manifest. </antwoord>
      <noten afkomstig="antwoord"/>
   </antwoorden>
</kvr>
