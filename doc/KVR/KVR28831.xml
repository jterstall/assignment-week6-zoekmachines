<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Bommel en Van Dijk (beiden SP) aan de minister van Onderwijs, Cultuur en Wetenschap en de staatsecretaris van Buitenlandse Zaken over «De Nationale Eurometer». (Ingezonden 18 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28831
</item>
         <item attribuut="Inhoud">Vragen naar aanleiding van het tv-programma 'De Nationale Eurometer' (Omroep Max, 13 juni 2007). Indieners vragen zich af waarom het programma subsidie heeft kunnen krijgen aangezien dit onderwerp in het geheel niet voorkomt op de lijst van prioritaire onderwerpen van het Europafonds 2007. Indieners vinden een discussie over de euro geen onderwerp waaraan, zoals nu is gebeurd, een fors deel van het voor de eerste helft van 2007 beschikbare subsidiebedrag aan zou moeten worden gespendeerd. Verder vragen ze de bewindslieden of in het programma een evenwichtig beeld is gegeven van de introductie van de euro.</item>
         <item attribuut="Rubriek">Communicatie, media en informatievoorziening (Radio en televisie) Internationale betrekkingen (Europese Unie)</item>
         <item attribuut="Trefwoorden">EMU Subsidies Televisie</item>
         <item attribuut="Vindplaats">Kamervragen met antwoord 2006-2007, nr. 2192, Tweede Kamer</item>
         <item attribuut="Vraagnr_bij_indiening">2060718530</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
            <persoon partij="SP">Van Dijk</persoon>
         </item>
         <item attribuut="Datum_reaktie">2007-07-16</item>
         <item attribuut="Datum_indiening">2007-06-18</item>
         <item attribuut="Document-id">KVR28831</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4643" allpagenumbers="4643 4644" vetnummer="2060718530" code="0607tkkvr2192" lopendefooter="Tweede Kamer, vergaderjaar 2006–2007, Aanhangsel" filenaam="KVR28831" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2192" onderwerp="" indiendatum="2007-06-18">
         <vrager partij="SP" oorsprong="parlement">Van Bommel</vrager>
         <vrager partij="SP" oorsprong="parlement">Van Dijk</vrager>
         <vraagt-aan>de minister van Onderwijs, Cultuur en Wetenschap en de staatsecretaris van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-07-16">
         <antwoorder functie="staatssecretaris" ministerie="Buitenlandse Zaken">Timmermans</antwoorder>
         <mede-antwoorder>de minister van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het televisieprogramma de «Nationale Eurometer»? <voetnoot nummer="1"/>
      </vraag>
      <vraag nummer="2">Hoe is het mogelijk dat dit programma voor subsidie in aanmerking kon komen aangezien dit onderwerp in het geheel niet voorkomt op de lijst van prioritaire onderwerpen van het Europafonds 2007? </vraag>
      <vraag nummer="3">Vindt u een discussie over de euro op dit moment in die mate belangrijk dat ruim € 225.036 van de voor de eerste helft van 2007 beschikbare 1,1 miljoen euro als subsidie kan worden verleend voor dit programma? Kunt u uw antwoord toelichten? </vraag>
      <vraag nummer="4">Hoeveel heeft het programma in totaal gekost? Zijn met de bijdrage uit het Europafonds bijna alle kosten gedekt? </vraag>
      <vraag nummer="5">Deelt u de mening dat in dit programma een evenwichtig beeld is gegeven van de gevolgen van de introductie van de euro? Kunt u uw antwoord toelichten? </vraag>
      <noten afkomstig="vraag">
         <noot nummer="1" datum="2007-06-13" bron="Omroep Max">Omroep Max, 13 juni 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het is juist dat in het beleidsvoornemen voor het Europafonds 2007 een zevental onderwerpen is aangemerkt als prioritair voor dit jaar. Projecten die zich op een of meer van deze onderwerpen richten, komen met voorrang in aanmerking voor subsidie. Dit wil echter niet zeggen, dat projecten waarin andere dan de prioritaire onderwerpen centraal staan, niet voor subsidieverlening in aanmerking kunnen komen. Indien een projectvoorstel voldoet aan de voorwaarden die in het beleidsvoornemen voor het Europafonds zijn vastgesteld, kan het voldoende kwalificeren om te worden gehonoreerd. </antwoord>
      <antwoord nummer="3">Doel van het Europafonds is om organisaties uit het maatschappelijk middenveld in staat te stellen de discussie over de Europese Unie naar eigen inzicht te voeren. Het ministerie heeft daarbij geen invloed op het soort projecten waar subsidie voor wordt aangevraagd, noch op de thema’s die daarin aan de orde komen. Bij het beoordelen van de subsidieaanvragen geldt, dat de kwaliteit van het projectvoorstel doorslaggevend is. De aanvraag van IdtV Film &amp; Video Productions B.V., Omroep MAX en Nederland 1 voor «De Nationale Eurometer» voldeed aan de subsidievoorwaarden. De euro is een maatschappelijk zeer relevant onderwerp, dat veel Nederlanders dagelijks bezighoudt. Op grond van deze overweging is besloten de gevraagde subsidie te verlenen. </antwoord>
      <antwoord nummer="4">De subsidie uit het Europafonds bedraagt maximaal € 225.036 op een totale begroting van € 444.368. De overige kosten zijn gedekt door IdTV en Omroep MAX. </antwoord>
      <antwoord nummer="5">Het is niet aan de overheid om een inhoudelijk oordeel te vellen over televisie-uitzendingen. Dit verdraagt zich niet met de vrijheid van meningsuiting, zoals neergelegd in artikel 7 van de Grondwet, een van de grondbeginselen van onze democratie. De desbetreffende omroepinstelling is zelf verantwoordelijk voor de vorm en inhoud van televisieprogramma’s. Vanuit mijn verantwoordelijk als subsidiegever moet ik wel beoordelen of de doelstelling van het project is gerealiseerd. De subsidieaanvrager formuleert de doelstelling van De Nationale Eurometer als volgt: «Het project beoogt een breed publiek te informeren over de feitelijke invloed van de euro op de koopkracht en de invloed die iedere consument daar zelf op heeft door koopgedrag en omgang met geld in het algemeen». Ik wacht met belangstelling de eindevaluatie af en zie deze met vertrouwen tegemoet. </antwoord>
      <noten afkomstig="antwoord"/>
   </antwoorden>
</kvr>
