<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bakker, Giskes en Dittrich (allen D66) aan de ministers voor Grote Steden- en Integratiebeleid, van Financiën en van Justitie over de veiligheid van elektronisch bankieren. (Ingezonden 6 september 2000); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12387
</item>
         <item attribuut="Inhoud">Vragen n.a.v. berichtgeving (Documentaire Hackers, RTL4) dat telebankieren bij de ABN AMRO niet veilig is.</item>
         <item attribuut="Rubriek">Bedrijfsleven en industrie (Bank- en verzekeringswezen) Communicatie, media en informatievoorziening (Netwerken) Criminaliteit en openbare orde (Informatiebeveiliging) Geld (Betalingsverkeer)</item>
         <item attribuut="Trefwoorden">Bankwezen Computernetwerken Elektronisch betalingsverkeer Gegevensbeveiliging</item>
         <item attribuut="Vindplaats">Kamervragen met antwoord 2000-2001, nr. 60, Tweede Kamer</item>
         <item attribuut="Vraagnr_bij_indiening">2990015320</item>
         <item attribuut="Afkomstig_van">Grote Steden- en Integratiebeleid (GSI) Financiën (FIN) Justitie (JUS)</item>
         <item attribuut="Indiener">
            <persoon partij="D66">Bakker</persoon>
            <persoon partij="D66">Giskes</persoon>
            <persoon partij="D66">Dittrich</persoon>
         </item>
         <item attribuut="Datum_reaktie">2000-10-04</item>
         <item attribuut="Datum_indiening">2000-09-06</item>
         <item attribuut="Document-id">KVR12387</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="121" allpagenumbers="121 122 123" vetnummer="2990015320" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12387" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="60" onderwerp="" indiendatum="2000-09-6">
         <vrager partij="D66" oorsprong="parlement">Bakker</vrager>
         <vrager partij="D66" oorsprong="parlement">Giskes</vrager>
         <vrager partij="D66" oorsprong="parlement">Dittrich</vrager>
         <vraagt-aan>de ministers voor Grote Steden- en Integratiebeleid, van Financiën en van Justitie</vraagt-aan>
      </vraagdata>
      <antwoorddata antwoorddatum="2000-10-4">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder>de ministers van Financiën, van Justitie en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de berichtgeving <voetnoot nummer="1"/>dat de veiligheid van het telebankieren bij de ABN AMRO ernstig te wensen overlaat? </vraag>
      <vraag nummer="2">Wat is de stand van zaken met betrekking tot de invoering van de elektronische handtekening? Acht u het denkbaar dat de elektronische handtekening ook gebruikt kan worden – behalve voor het (elektronische) verkeer tussen overheid en burger – voor het (elektronische) commerciële verkeer, zoals tussen bank en klant? </vraag>
      <vraag nummer="3">Bent u van mening dat het van groot belang is om de veiligheid en de integriteit van de communicatie op internet te waarborgen, opdat de ontwikkeling van nieuwe vormen van elektronische dienstverlening en het gebruik ervan niet wordt belemmerd? </vraag>
      <vraag nummer="4">Wat is de stand van zaken met betrekking tot andere beveiligingstechnieken die de betrouwbaarheid en veiligheid van het elekronische gegevensverkeer moeten waarborgen, zoals public key infrastructure (encryptie) en biometrische identificatie, zoals inmiddels in het paspoort zal worden toegepast? Welke rol kunnen zij vervullen in de veiligheid en betrouwbaarheid van het elektronische commerciële verkeer? </vraag>
      <vraag nummer="5">Vindt u dat het verstandig zou zijn als banken op dit punt meer zouden samenwerken en dat de Vereniging van Banken en De Nederlandsche Bank hier een coördinerende rol in zouden vervullen? Bent u bereid dit op korte termijn te bevorderen? Hoe oordeelt u over de opvatting van de Consumentenbond dat het thuisbankieren bij deze bank zou dienen te worden stopgezet zolang de veiligheid niet kan worden gegarandeerd? </vraag>
      <vraag nummer="6">Over welke expertise terzake beschikt het ministerie van Justitie, respectievelijk het Openbaar Ministerie? Kan een overzicht worden gegeven van de mensen en middelen die inmiddels ter beschikking staan voor het elektronisch rechercheren? Wordt voldoende prioriteit gegeven aan het opsporen van «digitale» fraude en aan de handhaving van de toepasselijke wetgeving? </vraag>
      <noten afkomstig="vraag">
         <noot nummer="1" datum="2000-09-3" bron="Documentaire Hackers, RTL4,">Documentaire Hackers, RTL4,, 3 september 2000, 22.45 uur</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Op 13 december 1999 is de richtlijn met betrekking tot de elektronische handtekening totstandgekomen. De achtergrond bij deze regelgeving is het waarborgen van het vertrouwen in de elektronische handel door middel van een geharmoniseerd juridisch raamwerk met betrekking tot de rechtskracht van elektronische handtekeningen. De Europese richtlijn voorziet in het bevorderen van het gebruik van elektronische handtekeningen in open systemen door een wettelijke erkenning van de bewijskracht van handtekeningen die op basis van een gekwalificeerd certificaat gezet zijn. De invoering van de elektronische handtekening wordt geregeld in een wetsvoorstel, waarmee de EU-richtlijn inzake de elektronische handtekening wordt geïmplementeerd. Dit wetsvoorstel bevindt zich thans in de consultatiefase. Verder kan er nog worden gewezen op het TTP.NL-traject (initiatief van V&amp;W, EZ en bedrijfsleven), dat zich richt op de totstandkoming van een vrijwillig accreditatie- en certificatiemechanisme voor TTP’s ofwel Certification Service Providers. Deze organisaties geven certificaten voor elektronische handtekeningen uit. Op dit moment wordt door de Taskforce PKI overheid gewerkt aan het invoeren van een Public Key Infrastructure voor gebruik door de overheid, ondermeer in haar relatie met de burgers. Voor dit domein Overheid–Burger wordt bezien welke certificaten daarvoor het meest geschikt zijn. Het ligt voor de hand daarbij zoveel mogelijk aan te sluiten bij datgene dat in de markt verkrijgbaar is, en voldoet aan de veiligheidseisen die aan dergelijke mechanisme van vertrouwen gesteld moeten worden. Het is zeer wel denkbaar dat aan een dergelijke goed-beveiligde elektronische handtekening door het bedrijfsleven tevens waarde wordt toegekend. Het gaat dan immers om de digitale identiteit die door de overheid wordt gegeven, analoog aan het papieren paspoort. Het conventionele paspoort speelt nu ook in vele contacten tussen bank en klant een rol (bijvoorbeeld bij het openen van een rekening, huren van een auto, kopen van een huis etc.). Binnen het project Nieuwe Generatie Reisdocumenten wordt een haalbaarheidsonderzoek gedaan naar de mogelijkheid om de opvolger van de Europese identiteitskaart geschikt te maken voor elektronische identificatie en het zetten van een elektronische handtekening. Het gaat om een document dat zowel geschikt is voor identificatie als het zetten van een handtekening. Voor wat betreft de identificatie zal naar verwachting zoveel mogelijk aangesloten worden bij de praktijk van identificatie met het fysieke reisdocument. Dit betekent dat in een bepaald aantal gevallen het gebruik van een dergelijk document wettelijk verplicht is (bijvoorbeeld bij het openen van een bankrekening). In het kader van het haalbaarheidsonderzoek worden pilots uitgevoerd. In Delft zijn vergaande voorbereidingen om de komende maanden van start te gaan met een pilot samen met de sociale zekerheidssector waarbij maximaal 500 uitkeringsgerechtigden de beschikking krijgen over hoogwaardige apparatuur om op afstand diensten af te nemen waarbij elektronische identificatie en de elektronische handtekening nodig zijn. De apparatuur bestaat uit een hoogwaardige smartcard beveiligd met public key techniek en een biometrisch kenmerk en de bijbehorende kaart- en biometrielezer. </antwoord>
      <antwoord nummer="3">Ja. Het kabinet heeft dan ook besloten tot meerdere activiteiten die bijdragen tot verbetering van de veiligheid en de integriteit van de communicatie op internet, zoals in de nota «De Digitale Delta», is aangekondigd. Zo heeft het kabinet in haar brief van 23 december jl. melding gemaakt van het voornemen om een Taskforce PKI overheid in te stellen om voor dat gebied waar de overheid directe interne betrokkenheid heeft, namelijk haar eigen communicatie en verwerking, maatregelen te treffen om deze veiligheid en integriteit zo goed mogelijk in te vullen. Verder wordt door V&amp;W een onderzoek naar de kwetsbaarheid van Internet uitgevoerd, dat eind 2000 moet uitmonden in concrete beleidsaanbevelingen. Daarnaast heeft V&amp;W het voortouw genomen de voorlichting en informatieoverdracht over veilig Internetgebruik vanuit de overheid onderling beter af te stemmen en zonodig te verbeteren. Een breed communicatietraject wordt daartoe thans voorbereid. Als een van de implementatieprojecten in het kader van het door V&amp;W thans in uitvoering zijnde onderzoek naar de kwetsbaarheid van Internet (KWINT) is voorzien in onderzoek naar de actuele stand van zaken over de betrouwbaarheid en veiligheid van het elektronische gegevensverkeer. Dit wordt dus een van de vervolgacties op het KWINT-onderzoek. Encryptie zal daarvan expliciet onderdeel uitmaken. De Ministerraad heeft de minister voor GSI gevraagd om, naar aanleiding van de virusproblematiek, een notitie op te stellen waarin de aanpak van informatiebeveiliging in een breder kader wordt geplaatst en meer samenhang in de diverse activiteiten binnen de rijksoverheid te bevorderen. De notitie wordt in november in de MR besproken. </antwoord>
      <antwoord nummer="4">Een breed scala aan cryptografische en technische voorzieningen is inmiddels beschikbaar om berichtenverkeer adequaat te beveiligen. Van belang is in dit verband dat binnen Nederland overeenstemming wordt verkregen over de eisen van de public key infrastructure (PKI). De eisen voor een PKI voor de overheid zullen naar verwachting in het najaar gereed zijn. Naast de kostenafweging dienen marktpartijen en overheid in dit verband een eigen afweging te maken tussen de aard van de risico’s en de preventieve, detecterende c.q. correctieve maatregelen die kunnen worden gebruikt om deze risico’s te beheersen. Aangezien de aard van het elektronisch berichtenverkeer kan uiteenlopen van het sturen van een korte informatieve mail, tot het raadplegen van openbare overheidsgegevens dan wel het plaatsen van een online-aandelenorder kan verwacht worden dat verschillende technieken in verschillende combinaties zullen worden toegepast. Daarnaast geldt voor de mogelijke toepasselijkheid van technieken dat van belang is of ze ook voor grootschalig gebruik geschikt zijn. Zoals gezegd wordt door de Taskforce PKI overheid gewerkt aan het in 2002 ter beschikking krijgen van een goed en beter beveiligd mechanisme voor communicatie door een PKI. Voor het opslaan van de sleutels wordt nu bezien of en in hoeverre smartcards daarvoor een mogelijk drager zouden kunnen zijn. Een voor de hand liggende kandidaat is dan de 3 e generatie van het reisdocument: de smartcard met, eventueel, biometrie en digitale sleutels. Verwacht mag worden dat een dergelijk document, uitgebreid met de mogelijkheid van digitale identificatie, ook een belangrijke rol kan vervullen in de veiligheid en betrouwbaarheid van het elektronische commerciële verkeer, naast de kansen en mogelijkheden die voor een betere publieke dienstverlening geboden worden. </antwoord>
      <antwoord nummer="5" voetnoot="1">Onder de hoede van de Nederlandse Vereniging van Banken functioneert al sinds begin jaren negentig de Commissie Informatiebeveiliging (CIBEV), waarin alle banken betrokken zijn. Genoemde commissie, waarin onderwerpgebonden De Nederlandsche Bank ook zitting heeft, vormt het forum waarin gemeenschappelijke technische afspraken (minimumeisen voor bepaalde systemen) worden gemaakt over beveiliging van berichtenverkeer. De genoemde afspraken laten elke bank een bepaalde mate van eigen implementatievrijheid (vandaar de geconstateerde verschillen tussen ABN-AMRO, ING Bank en Rabobank), maar bevorderen een accuraat niveau van beveiliging voor de sector als geheel. Waar de CIBEV zich met name op het beleidsmatige gebied begeeft, is de operationele monitoring van elektronische inbraken een taak voor de fraudeafdelingen van de individuele banken. Tussen deze afdelingen bestaat uitvoerig contact, waarbij veelal de afdeling informatiebeveiliging van Interpay Nederland een coördinerende rol speelt. Daarnaast functioneert binnen de Nederlandse Vereniging van Banken het zogenaamde bancaire fraudeloket dat als contactpunt naar het OM optreedt. De coördinatie van activiteiten op dit gebied kan dan ook bevredigend worden genoemd. In algemene zin kan het kabinet zich vinden in de opvatting dat gebruikers die handelen conform de gebruiksinstructies welke krachtens contractvoorwaarden van toepassing zijn, gevrijwaard dienen te blijven van schade die het onbedoelde gevolg is van een inbreuk op de inrichting van het betreffende product of systeem. In de concrete situatie die aan de vraag ten grondslag ligt kan geconstateerd worden dat de klanten nader zijn geïnformeerd over de fraude, de mogelijkheden om deze te voorkomen en de mogelijkheid om de in te zenden betaalopdracht te controleren. Daarnaast heeft de ABN-AMRO Bank bekendgemaakt <voetnoot nummer="1"/>dat indien alle gebruikers, ondanks zorgvuldig gebruik van HomeNet en van hun computer, toch het slachtoffer zouden worden van een elektronische inbraak zoals door RTL 4 werd gedemonstreerd, de bank de eventueel daardoor ontstane schade voor zijn rekening neemt. De maatregelen die de ABN-AMRO Bank heeft genomen sluiten daarmee goed aan op het uitgangspunt van de Consumentenbond, die in meer brede zin beoogde te voorkomen dat de rekeninghouders schade zouden kunnen lopen. </antwoord>
      <antwoord nummer="6">Binnen het openbaar ministerie bestaat de commissie Computercriminaliteit, die zich bezighoudt met beleidsadvisering en -ontwikkeling op het gebied van informatie- en communicatietechnologie bezien vanuit het strafrechtelijk en strafvorderlijk kader. Deze commissie volgt de ontwikkelingen in de rechtspraak op dit terrein en fungeert als vraagbaak voor het openbaar ministerie in het algemeen. De commissie is thans doende met de ontwikkeling van opleidingstrajecten voor het openbaar ministerie en de zittende magistratuur. De leden van de commissie Computercriminaliteit participeren in diverse overlegstructuren en samenwerkingsverbanden tussen overheid en bedrijfsleven. Op het gebied van het digitaal rechercheren (door de vraagstellers elektronisch rechercheren genoemd) is een aantal zaken te noemen. Er zijn binnen de Nederlandse politie op dit moment zeven bureaus Digitale Expertise, die de regio’s ondersteunen bij onderzoeken waar dergelijke expertise vereist is. De bureaus zijn ondergebracht bij een aantal regiokorpsen. In totaal zijn er op dit regionale niveau 49 FTE werkzaam. Daarnaast is er bij het Korps Landelijke Diensten een project Digitaal Rechercheren ingesteld (de «cybercops»), dat zich bezighoudt met surveillance op het Internet, onderzoek en ontwikkeling, en digitaal rechercheonderzoek naar misdrijven waarbij ICT een belangrijke rol heeft gespeeld. Binnen dit project zijn in totaal 22 FTE werkzaam. Bij het Nederlands Forensisch Instituut tenslotte is nog eens 17 FTE beschikbaar voor forensisch computeronderzoek. Onlangs is door Inpact een onderzoek afgerond naar aard, ernst en aanpak in Nederland van criminaliteit en cyberspace. De conclusie van dit onderzoek was dat de huidige richting die politie en openbaar ministerie hebben ingeslagen op hoofdlijnen adequaat is, maar het tempo waarin zij zich aanpassen aan een veranderende omgeving te traag is. Zoals de minister van Justitie aangaf in het overleg met uw Kamer naar aanleiding van het kabinetsstandpunt «Handhaven op niveau» (TK 1999–2000, 26 800 VI) wordt op dit moment binnen het ministerie van Justitie vorm en inhoud gegeven aan het handhavingsbeleid ten aanzien van ICT criminaliteit. Zoals toegezegd in het twee-minuten-debat van 12 september jongstleden naar aanleiding van eerdergenoemde kabinetsnotitie kunt u voor de zomer van 2001 hierover een notitie verwachten. Hierbij zal ook aandacht besteed worden aan de investeringen die voor een adequate handhaving van deze vorm van criminaliteit nodig zijn. </antwoord>
      <noten afkomstig="antwoord">
         <noot nummer="1" datum="2000-09-7" bron="ABN AMRO, brief betreffende veiligheid elektronisch bankieren aan HomeNet- gebruikers">ABN AMRO, brief betreffende veiligheid elektronisch bankieren aan HomeNet-gebruikers, 7 september 2000</noot>
      </noten>
   </antwoorden>
</kvr>
