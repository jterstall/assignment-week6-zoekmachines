<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Algra (CDA) aan de minister van Binnenlandse Zaken en Koninkrijksrelaties over opsporingsapparatuur. (Ingezonden 21 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22923
</item>
         <item attribuut="Inhoud">Vragen over de conclusie van de Raad van Hoofdcommissarissen dat de huidige opsporingsapparatuur verouderd zou zijn en over het geld dat beschikbaar is voor investeringen in technische opsporingsmogelijkheden.</item>
         <item attribuut="Rubriek">Strafrecht en strafprocesrecht (Opsporingsonderzoek)</item>
         <item attribuut="Trefwoorden">Opsporingen</item>
         <item attribuut="Vindplaats">Kamervragen met antwoord 2004-2005, nr. 1562, Tweede Kamer</item>
         <item attribuut="Vraagnr_bij_indiening">2040510970</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Algra</persoon>
         </item>
         <item attribuut="Datum_reaktie">2005-05-03</item>
         <item attribuut="Datum_indiening">2005-03-21</item>
         <item attribuut="Document-id">KVR22923</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3329" allpagenumbers="3329 3330" vetnummer="2040510970" code="0405tkkvr1562" lopendefooter="Tweede Kamer, vergaderjaar 2004–2005, Aanhangsel" filenaam="KVR22923" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1562" onderwerp="" indiendatum="21maart 2005">
         <vrager partij="CDA" oorsprong="parlement">Algra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-05-3">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u op de hoogte van de conclusie van de Raad van Hoofdcommissarissen dat de huidige opsporingsapparatuur verouderd is? </vraag>
      <vraag nummer="2">Loopt de Nederlandse politie hiermee internationaal gezien achter? </vraag>
      <vraag nummer="3">Is in de vorig jaar overeengekomen afspraken met de politiekorpsen voldoende rekening gehouden met de extra investeringen voor technische opsporingsmogelijkheden? </vraag>
      <vraag nummer="4">Als binnen de eerder genoemde afspraken hiervoor onvoldoende geld is bestemd, hoe wilt u de moderne opsporingsapparatuur dan financieren? </vraag>
      <vraag nummer="5">Overweegt u een versnelde investering in moderne opsporingsapparatuur voor de politie? </vraag>
      <vraag nummer="6">Hoe staat het met de koppeling van databestanden, waaraan u in 2004 de hoogste prioriteit heeft gegeven? </vraag>
      <vraag nummer="7">Is deze koppeling nog onvoldoende gerealiseerd? </vraag>
      <vraag nummer="8">Wanneer zal sprake zijn van een landelijk functionerend informatiesysteem ten behoeve van de opsporing? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. In het rapport «Spelverdeler in de opsporing, een visie op forensische opsporing» stelt de Raad van Hoofdcommissarissen dat het forensisch onderzoek binnen de Nederlandse politie geen gelijke tred heeft gehouden met nieuwe ontwikkelingen in de technologie. </antwoord>
      <antwoord nummer="2">In de Verenigde Staten, Australië, Groot-Brittannië en Canada zijn de afgelopen twee jaar visiedocumenten verschenen over forensisch onderzoek. Met (de uitwerking van) het rapport «Spelverdeler in de opsporing, een visie op forensische opsporing» schaart de Nederlandse politie zich bij deze koplopers. In het najaar van 2005 informeren de minister van Justitie en ik uw Kamer over een samenhangend pakket maatregelen ter versterking van forensisch onderzoek. Dit pakket maatregelen wordt gebaseerd op het rapport «Spelverdeler in de opsporing, een visie op forensische opsporing», de resultaten van een onderzoek van het WODC op het terrein van forensische opsporing, de resultaten van de evaluatie van de pilot «landelijke sporendatabank» en de resultaten van het project «forensische samenwerking in de opsporing». </antwoord>
      <antwoord nummer="3 t/m5">Ik hecht veel belang aan een adequate uitrusting van het politieapparaat. In de periode 2002–2008 is 158 miljoen euro beschikbaar voor kwaliteitsverbetering, waaronder kwaliteitsverbetering op het terrein van forensisch, technisch onderzoek. Technologische ontwikkelingen dienen daarbij in een breed perspectief te worden bezien. Zo valt voor andere taakgebieden van de politie naast opsporing – bijvoorbeeld handhaving en toezicht – te denken aan het gebruik van intelligente camera’s en beeldbewerking. Zoals aangegeven in de beantwoording van vraag 2, informeer ik uw Kamer in het najaar van 2005 over een samenhangend pakket maatregelen ter versterking van forensisch onderzoek. Daarbij wordt aandacht besteed aan de financiële consequenties van die maatregelen. Daarbij beoogt de nieuwe «Stimuleringsregeling taakuitvoering» intelligente taakuitvoering te stimuleren, waarbij zeker ook wordt gedacht aan technologische toepassingen. Dit jaar is een budget van € 3,4 miljoen beschikbaar. In dit verband wijs ik u tevens op de komende beantwoording van de vragen van het lid Van der Laan (D66) met kenmerk 2040511050 over forensische opsporing, die in aanvulling op de vragen van het lid Algra zijn gesteld. </antwoord>
      <antwoord nummer="6 t/m 8">De belemmeringen van de uitwisseling van opsporingsinformatie tussen de korpsen zijn nog niet weggenomen, omdat het project voor de ontwikkeling van één landelijk informatiesysteem voor de opsporing ernstig is vertraagd. Het doel van dit project is het koppelen van de bestanden van de korpsen. Deze vertraging was voor de korpsbeheerders, de korpschefs, de minister van Justitie en mij, vertegenwoordigd in de Regieraad ICT Politie, aanleiding om stevig in te grijpen in de aanpak, de sturing en de organisatie van het project. De Regieraad heeft besloten om de ontwikkeling van één landelijk opsporingssysteem in een aantal stappen te verdelen. De ambitie van één landelijk opsporingssysteem als vervanging van de huidige, regionale systemen blijft gehandhaafd. De eerste stap behelst het rechtstreeks toegang te geven van de medewerkers van de Infodesks tot de informatie in een aantal bestaande systemen van alle korpsen. Deze stap is een omslag in het verbeteren van de informatie-uitwisseling tussen de korpsen. De Regieraad heeft het plan van aanpak voor de eerste stap goedgekeurd. De eerste stap wordt dit jaar, in 2005, gerealiseerd. Binnenkort worden de overige stappen gepland. De korpsen zullen een grotere rol in het project gaan spelen. De voorzitter van de board Opsporing van de Raad van Hoofdcommissarissen wordt de voorzitter van de stuurgroep van het project. Een nieuwe projectleider is aangetrokken. In het AO Georganiseerde criminaliteit op 10 maart 2004 heb ik al aangekondigd dat ik uw Kamer zo spoedig mogelijk nader zal informeren over het project. </antwoord>
      <noten afkomstig="antwoord"/>
   </antwoorden>
</kvr>
