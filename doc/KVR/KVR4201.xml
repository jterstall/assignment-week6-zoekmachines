<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over het mogelijk ontslag van kolonel Luyten. (Ingezonden 19 november 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4201
</item>
         <item attribuut="Inhoud">Vragen over het tijdelijk ontheffen van de Belgische liaisonofficier uit zijn functie.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">België Criminaliteit Opsporingen</item>
         <item attribuut="Vindplaats">Kamervragen met antwoord 1996-1997, nr. 522, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-01-15</item>
         <item attribuut="Datum_indiening">1996-11-19</item>
         <item attribuut="Document-id">KVR4201</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1071" allpagenumbers="1071 1072" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="522" onderwerp="" indiendatum="1996-11-19">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="1997-01-15">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is de Belgische liaisonofficier in Nederland, kolonel H. Luyten, ontheven van zijn functie? <voetnoot nummer="1"/>
      </vraag>
      <vraag nummer="2">Zo ja, waarom? </vraag>
      <vraag nummer="3">Heeft kolonel Luyten sinds 1993 inzage gehad in Nederlandse opsporingsdossiers bij de CRI? Zo ja, hoeveel maal? </vraag>
      <vraag nummer="4">Over welke lopende Nederlandse opsporingsonderzoeken heeft kolonel Luyten informatie verschaft en is aan hem informatie verstrekt? Om hoeveel onderzoeken gaat het? </vraag>
      <vraag nummer="5">Gaat u na of lopende Nederlandse opsporingsonderzoeken door kolonel Luyten kunnen zijn geschaad? </vraag>
      <noten afkomstig="vraag">
         <noot nummer="1" datum="1996-11-16" bron="NRC Handelsblad">NRC Handelsblad, 16 november 1996</noot>
      </noten>
   </vragen>
   <antwoorden aantal="4">
      <antwoord nummer="1 en 2">Nee. Blijkens een persbericht van de Belgische Minister van Binnenlandse kolonel Luyten zelf, «om het onderzoek alle mogelijkheden op goed verloop te bieden», verzocht om tijdelijk van zijn functie te worden ontheven. Dit verzoek is ingewilligd. </antwoord>
      <antwoord nummer="3">De term «opsporingsdossier» die door de vragensteller wordt gehanteerd, kan aanleiding tot verwarring geven. Bij de divisie CRI wordt, behoudens Interpoldossiers, vrijwel niet gewerkt met dossiers over opsporingsonderzoeken. Informatie naar aanleiding van een concreet verzoek, wordt schriftelijk verstrekt. Er wordt geen inzage in de (Interpol)dossiers gegeven. De informatie wordt aan de hand van met name in geautomatiseerde systemen opgeslagen gegevens, schriftelijk verstrekt. Wel worden dossiers gemaakt van opsporingsverzoeken (signaleringen). Deze dossiers zijn voor intern gebruik. Ook in deze dossiers wordt geen inzage verstrekt aan buitenlandse liaisons. </antwoord>
      <antwoord nummer="4">Het antwoord op deze vraag zou slechts kunnen worden gegeven na een uitvoerige inventarisatie bij de politie en het openbaar ministerie in geheel Nederland. Daarbij zou alle geautomatiseerd opgeslagen informatie handmatig moeten worden uitgeplozen of het informatie betreft die aan of door kolonel Luyten is verstrekt, alsmede of de betreffende onderzoeken nog lopen. De afdeling Liaisons bij de divisie CRI behandelt informatieverzoeken van buitenlandse liaisons over in het buitenland of in Nederland lopende onderzoeken. In geval van een in Nederland lopend onderzoek, heeft de divisie CRI vaak slechts een verwijsfunctie naar het regiokorps waar het onderzoek loopt, dan wel naar het betrokken openbaar ministerie. Indien het een buitenlandse liaison bekend is bij welk politiekorps het onderzoek loopt, staat het hem vrije daarover rechtstreeks in contact met de politie te treden. Deze praktijk is zeker niet ongebruikelijk. De uitwisseling van informatie onttrekt zich alsdan geheel aan het blikveld van de divisie CRI. Ten behoeve van het verkrijgen van managementinformatie is over het jaar 1995 door de divisie CRI een telling verricht per land van het aantal door de afdeling Liaisons afgehandelde verzoeken. Daarbij bleek dat aan België 116 verstrekkingen werden gedaan. (Daaronder niet begrepen de eventueel op ressortelijk niveau gedane verstrekking door de afdelingen Recherche Informatie van de divisie CRI (ARI’s). Daarnaast is in 51 gevallen, meestal op verzoek van een regiokorps, informatie aan België verstrekt uit het NCID-register. Deze verstrekkingen werden gedaan met de vereiste toestemming van het openbaar ministerie. Er wordt naar gestreefd dat binnenkort in te voeren automatiseringsontwikkelingen (BBS) binnen de divisie CRI, het meer dan thans mogelijk zullen maken om met behulp van het wettelijk voorgeschreven «Internationale rechtshulpregister», overzichten te produceren van de afdoening van rechtshulpverzoeken, voorzover dit de divisie CRI regardeert. </antwoord>
      <antwoord nummer="5">Nee. Er zijn mij geen concrete aanwijzingen bekend dat kolonel Luyten zich met betrekking tot concrete opsporingsonderzoeken laakbaar heeft gedragen, dan wel dat hij laakbare contacten met criminele personen of organisaties heeft gehad. </antwoord>
      <noten afkomstig="antwoord"/>
   </antwoorden>
</kvr>
