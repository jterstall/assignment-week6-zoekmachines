<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) over een Amerikaanse bijdrage aan het IMF. (Ingezonden 12 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6895
</item>
         <item attribuut="Rubriek">Geld (Overig)</item>
         <item attribuut="Trefwoorden">IMF</item>
         <item attribuut="Vindplaats">Kamervragen met antwoord 1997-1998, nr. 1053, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">1998-04-06</item>
         <item attribuut="Datum_indiening">1998-03-12</item>
         <item attribuut="Document-id">KVR6895</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2159" allpagenumbers="2159 2160" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6895" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1053" onderwerp="" indiendatum="1998-03-12">
         <vrager partij="PvdA" oorsprong="parlement">Koenders</vrager>
         <vraagt-aan/>
      </vraagdata>
      <antwoorddata antwoorddatum="1998-04-6">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Hebt u kennisgenomen van het besluit van de bankencommissie van het Amerikaanse Huis van Afgevaardigden met betrekking tot het beschikbaar stellen van $18 mrd aan het IMF? </vraag>
      <vraag nummer="2">Hoe beoordeelt u de eis van het Huis dat het Departement van Financiën elk half jaar uitgebreid en gedetailleerd rapporteert aan het Congres over alle Amerikaanse voorstellen aan het IMF? Bent u voorstander van een soortgelijke regeling voor Nederland? </vraag>
      <vraag nummer="3">Hoe beoordeelt u de eis van een geïntensiveerde conditionaliteit met betrekking tot arbeidsomstandigheden, milieubescherming en corruptie? Hoe verhoudt deze eis zich tot het door Nederland voorgestane beleid? </vraag>
      <vraag nummer="4">Hoe beoordeelt u de eisen met betrekking tot de lastenverdeling tussen commerciële banken en het IMF bij crisissituaties? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. Deze goedkeuring betreft zowel de quotaverhoging en de New Arrangements to Borrow (de nieuwe leenfaciliteit voor het IMF), als bilaterale bijdragen aan de hulppakketten voor Indonesië en Korea. </antwoord>
      <antwoord nummer="2">Het besluit van de bankencommissie van het Amerikaanse Huis van Afgevaardigden was slechts een eerste stap van wat thans lijkt op een politiek ingewikkeld goedkeuringsproces in het Amerikaanse Congres. De uitslag hiervan mag op zijn vroegst eind april worden verwacht. Gezien de voorlopige aard van genoemd besluit kunnen hieraan naar het inzicht van de Nederlandse regering derhalve nog geen definitieve conclusies worden getrokken over Amerikaanse goedkeuring van genoemde bijdragen, noch over een eventuele wijziging in het Amerikaanse beleid ten aanzien van het IMF. De eis van de bankencommissie moet gezien worden in het licht van de uiterst kritische houding in delen van het Amerikaanse Congres ten aanzien van financiële bijdragen aan het IMF en aan multilaterale organisaties in het algemeen. Het vormt tevens onderdeel van een serie voorgestelde aanpassingen in het Amerikaanse beleid ten aanzien van het IMF, in het kader van de goedkeuring van de quotaverhoging, die onderwerp zijn van hevige politieke discussie. In Nederland wordt de Kamer op hoofdlijnen geïnformeerd over het Nederlandse beleid in de internationale financiële instellingen, waaronder het IMF. Dit gebeurt halfjaarlijks door verzending aan de Kamer van een geannoteerde agenda voor de voorjaars- en najaarsvergaderingen van het Interim Comité van het IMF, en van de verslagen van die vergaderingen. Vanzelfsprekend staat de regering daarnaast open voor aanvullend overleg met de Kamer over Nederlandse beleidsvoorstellen in het IMF en zoals recentelijk heeft plaatsgevonden over de financiële crisis in Azië en de rol van het IMF daarbij. </antwoord>
      <antwoord nummer="3">Het IMF verbindt aan het beschikbaar stellen van zijn financiële middelen geen conditionaliteit op het terrein van arbeidsomstandigheden en milieubescherming. Hoewel deze zaken van groot belang kunnen zijn voor een duurzame en sociaal evenwichtige economische ontwikkeling en daarom zeker aandacht verdienen, behoren deze niet tot de doelstellingen van het IMF. Het mandaat van het IMF concentreert zich op het volgen en beoordelen van het macro-economische beleid van zijn lidstaten en het voorkomen van verstorende onevenwichtigheden op de betalingsbalansen van lidstaten door het beschikbaar stellen van financiële middelen. Oprekking van dit mandaat tot arbeids- en milieukwesties zou niet alleen mogelijk op juridische problemen stuiten, maar ook de effectiviteit van het Fonds in de dialoog met zijn lidstaten kunnen ondermijnen. Wel besteedt het Fonds aandacht aan arbeidsomstandigheden en milieu voorzover dit relevant is voor het slagen van het macro-economische aanpassingsprogramma. Daarnaast is de laatste jaren, ook bij de internationale financiële instellingen, het inzicht gegroeid dat corruptie een zeer ontwrichtende werking kan hebben op de economische ontwikkeling van lidstaten. Vanuit dit inzicht heeft het IMF begin 1997 een serie richtlijnen opgesteld ten aanzien van «good governance», die onder andere ingaan op de omgang met corruptie in landen waar het IMF actief is. Als onderdeel van dit recent geformuleerde IMF-beleid kan het Fonds de kredietverlening in het kader van een IMF-programma stopzetten indien door wijdverbreide corruptie het voeren van een verantwoord economisch beleid wordt gefrustreerd. </antwoord>
      <antwoord nummer="4">De Nederlandse regering verwelkomt de stellingname van de bankencommissie ten aanzien van de lastenverdeling tussen de officiële gemeenschap (waaronder het IMF) en commerciële crediteuren bij de beheersing van financiële crises. Zoals verwoord in de brief aan de Tweede Kamer van 27 januari jl. inzake de financiële crisis in Zuidoost-Azië is Nederland van mening dat de lasten van eventuele toekomstige crises evenwichtiger dienen te worden verdeeld. Dit dient niet alleen de financiële integriteit van de internationale financiële instellingen, maar is tevens van belang om marktpartijen er toe aan te zetten roekeloos leengedrag te vermijden. Nederland zal zich daarom tijdens de komende voorjaarsvergadering van het Interim Comité van het IMF sterk maken voor het inventariseren van mogelijkheden om commerciële crediteuren in een vroeger stadium bij de oplossing van financiële crises te betrekken. </antwoord>
      <noten afkomstig="antwoord"/>
   </antwoorden>
</kvr>
