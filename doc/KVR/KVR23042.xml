<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en De Wit (beiden SP) aan de ministers van Financiën en van Justitie over de «rapportagegedreven boekhoudmethode» van Ahold. (Ingezonden 6 april 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23042
</item>
         <item attribuut="Inhoud">Vragen naar aanleiding van bericht in NRC Handelsblad van 2 april 2005 dat Ahold in de jaren 2001-2004 afspraken maakte met leveranciers om rond de rapportagedagen van Ahold betalingen te vertragen zodat naar de buitenwereld toe een gunstiger beeld werd grecreëerd van de kaspositie, liquiditeit en het werkkapitaal van het concern. Is er sprake van boekhoudfraude?</item>
         <item attribuut="Rubriek">Bedrijfsleven en industrie (Accountancy en administratie) Bedrijfsleven en industrie (Ondernemingen) Criminaliteit en openbare orde (Fraude)</item>
         <item attribuut="Trefwoorden">Bedrijfsresultaten Fraude Ondernemingen</item>
         <item attribuut="Vindplaats">Kamervragen met antwoord 2004-2005, nr. 1670, Tweede Kamer</item>
         <item attribuut="Vraagnr_bij_indiening">2040512100</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2005-05-19</item>
         <item attribuut="Datum_indiening">2005-04-06</item>
         <item attribuut="Document-id">KVR23042</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3561" allpagenumbers="3561 3562" vetnummer="2040512100" code="0405tkkvr1670" lopendefooter="Tweede Kamer, vergaderjaar 2004–2005, Aanhangsel" filenaam="KVR23042" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1670" onderwerp="" indiendatum="2005-04-6">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">De Wit</vrager>
         <vraagt-aan>de ministers van Financiën en van Justitie</vraagt-aan>
      </vraagdata>
      <antwoorddata antwoorddatum="19 mei 2005), zie ook Aanhangsel Handelingen nr. 1534, vergaderjaar 2004–2005">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hebt u kennisgenomen van de publicatie over de «rapportagegedreven boekhoudmethode» van Ahold? <voetnoot nummer="1"/>
      </vraag>
      <vraag nummer="2">Wat is uw mening over de door Ahold in de jaren 2001 – 2004 gebruikte methode om door middel van afspraken met leveranciers rond de rapportagedata van Ahold betalingen te vertragen zodat naar de buitenwereld toe een gunstiger beeld van de kaspositie, de liquiditeit en het werkkapitaal van het concern werd gecreëerd? </vraag>
      <vraag nummer="3">Is hier naar uw mening sprake van fraude? Zo neen, waarom niet? </vraag>
      <vraag nummer="4">Hoe beoordeelt u het rapportagegedreven handelen van Ahold, waarbij onder meer analisten, beleggers en banken een te positief beeld van de organisatie is voorgeschoteld? </vraag>
      <vraag nummer="5">Past deze handelswijze van Ahold in de door de regering zo gepropageerde corporate governance strategie? </vraag>
      <vraag nummer="6" voetnoot="2">Hoe beoordeelt u het optreden van de top van Ahold in de richting van de Amerikaanse Securities and Exchange Commission (SEC), het Nederlandse Openbaar Ministerie (OM) en de zogeheten «volgers»(beleggers, analisten) nu diezelfde top achteraf <voetnoot nummer="2"/>deze boekhoudmethode als twijfelachtig heeft omschreven? </vraag>
      <vraag nummer="7">Wat is uw oordeel over deze handelwijze nu bedoelde boekhoudmethode ook werd toegepast én ontdekt tijdens de onderhandelingen met de SEC en het OM? Werd niet ten onrechte een beeld naar buiten gebracht dat Ahold haar interne controle en interne beheersing van haar organisatie op orde had? </vraag>
      <vraag nummer="8">Gaat het OM nader onderzoek doen naar aanleiding van de publicatie van deze nieuwe Ahold-kwestie? Zo neen, waarom niet? </vraag>
      <vraag nummer="9">Indien nader onderzoek achterwege blijft, neemt het OM dan desalniettemin contact op met Ahold teneinde te bezien welke de feiten zijn en welke documenten daaraan ten grondslag liggen, alsmede om antwoord te krijgen op de vraag waarom deze kwestie – welke speelde tijdens de schikkingsonderhandelingen met het OM – niet onder de aandacht van het OM is gebracht? </vraag>
      <vraag nummer="10">Is bedoelde publicatie voor het OM aanleiding de met Ahold getroffen schikking te heroverwegen? Zo neen, waarom niet? </vraag>
      <vraag nummer="11">Indien heroverweging van deze schikking niet mogelijk is, bent u dan bereid te bewerkstelligen (door middel van aanpassing van de betreffende richtlijn) dat in de toekomst in soortgelijke zaken een proefperiode kan worden opgelegd/afgesproken en dat dan tevens de gevolgen worden afgesproken in het geval van recidive of het bekend worden van nieuwe feiten tijdens de proefperiode? </vraag>
      <vraag nummer="12">Is het u bekend dat Ahold in het eerste onderzoek naar boekhoudfraude eerst intern onderzoek heeft laten doen, dat de desbetreffende stukken op enig moment vrijwillig aan het OM zijn overgedragen, en dat de nieuwe kwestie is ontstaan tijdens de schikkingsonderhandelingen? Deelt u de mening dat dit een voorbeeld is van de stelling dat het OM zeer voorzichtig moet zijn om de resultaten van «private investigations», zoals bij Ahold, over te nemen nu de juistheid en volledigheid van de rapportage van dit soort onderzoeken moeilijk zijn vast te stellen? </vraag>
      <noten afkomstig="vraag">
         <noot nummer="1" datum="2005-04-2" bron="NRC Handelsblad">NRC Handelsblad, 2 april 2005</noot>
         <noot nummer="2">zie noot 1</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2 en 4">Na de publicatie van het bewuste artikel in NRC Handelsblad heb ik Ahold gevraagd enkele feitelijkheden op een rij te zetten. Op basis hiervan heb ik niet het vermoeden dat het in de berichtgeving genoemde betaalgedrag van Ahold (het later betalen van crediteuren na balansdatum) heeft geleid tot een onjuiste rapportage over haar kaspositie, liquiditeit en werkkapitaal. In de tussentijdse cijfers en in de jaarrekeningen werden de kaspositie en openstaande handelscrediteuren correct verantwoord, omdat de betreffende bedragen op dat moment ook daadwerkelijk in kas waren c.q. aan handelscrediteuren verschuldigd waren. Ook over het werkkapitaal – in de persberichten van Ahold gedefinieerd als het verschil tussen vlottende activa (debiteuren en voorraden, maar kasmiddelen niet inbegrepen) en vlottende passiva – werd, voorzover ik kan nagaan, juist gerapporteerd in de financiële berichten. De tussentijdse cijfers en de jaarrekeningen gaven aldus een juist beeld op de relevante balansdata. Wel is, als gevolg van de wijziging in het betaalgedrag, de kasstroom in 2000 eenmalig gunstig beïnvloed. Echter, door het afschaffen van het uitgestelde betaalgedrag in 2004 is de kasstroom eenmalig negatief beïnvloed. Financieel analisten behoren te weten dat de omvang van de kasstroom in een periode afhankelijk is van het betaalgedrag van de vennootschap. Het staat een vennootschap vrij om haar leveranciers later te betalen en daarover afspraken te maken. De latere betaling regardeert slechts de contractuele relatie tussen Ahold en haar leveranciers. Hoogstens kan worden afgevraagd of het betaalgedrag van Ahold zich wel verdroeg met het principe van ethisch ondernemen. Het bestuur van Ahold heeft echter maatregelen getroffen om het betaalgedrag aan te passen toen het door de Interne Accountantsdienst hiervan op de hoogte werd gesteld (zie de beantwoording van vraag 5). </antwoord>
      <antwoord nummer="3">Het Openbaar Ministerie heeft ook de berichtgeving bestudeerd en daags na publicatie daarvan Ahold om opheldering verzocht omtrent de in de berichtgeving omschreven feiten. Bestudering van de berichtgeving en de door Ahold gegeven reactie leidden het Openbaar Ministerie niet tot de conclusie dat er een redelijk vermoeden is van een in Nederland gepleegd strafbaar gesteld feit. </antwoord>
      <antwoord nummer="5">Volgens Ahold werd het huidige bestuur van Ahold eind juli 2004 door rapportage van de Interne Accountantsdienst op de hoogte gebracht van de praktijk en heeft het bestuur van Ahold op 5 augustus 2004 besloten de praktijk te beëindigen, alhoewel het de mening was toegedaan dat de betaalpraktijk niet illegaal was en niet in strijd was met de verslaggevingsvoorschriften. Het Ahold-bestuur was van mening dat het bewuste betaalgedrag in het huidige corporate governance tijdsgewricht onwenselijk is vanuit het oogpunt van het ook in de gedragscode van Ahold verankerde principe van ethisch ondernemen. </antwoord>
      <antwoord nummer="6 en 7">Het Openbaar Ministerie was niet op de hoogte van de in de berichtgeving omschreven feiten. Het Openbaar Ministerie heeft Ahold na de publicatie laten weten daardoor onaangenaam verrast te zijn. Ahold heeft het Openbaar Ministerie daarop bericht dat de beslissing het desbetreffende betaalgedrag te staken is genomen vóór aanvang van de besprekingen met het Openbaar Ministerie. Die praktijk is door Ahold om die reden dan ook niet gemeld. </antwoord>
      <antwoord nummer="8">Verwezen zij naar het antwoord op vraag 3. Er bestaat geen redelijk vermoeden van enig in Nederland gepleegd strafbaar feit. Er zal dan ook geen strafrechtelijk onderzoek kunnen worden gedaan. Aangezien het een betaalgedrag betreft dat kennelijk in de Verenigde Staten van Amerika werd toegepast heeft het Openbaar Ministerie direct na bekendmaking de Securities and Exchange Commission (SEC) ingelicht. </antwoord>
      <antwoord nummer="9">Verwezen zij naar de antwoorden op de vragen 3, 6 en 7. </antwoord>
      <antwoord nummer="10 en 11">Neen. Het transactieaanbod ex artikel 74 van het Wetboek van Strafrecht van 29 september 2004 is gedaan met betrekking tot een aantal misdrijven die in een tenlastelegging zijn vastgelegd. Het thans naar buiten gebrachte betaalgedrag houdt hier geen verband mee. </antwoord>
      <antwoord nummer="12">Uit het antwoord op de vragen 6 en 7 moge blijken dat Ahold ontkent dat de nieuwe kwestie is ontstaan tijdens de schikkingsonderhandelingen. In het eerste halfjaar van 2004 heeft het bestuur van Ahold Financial Services aan PricewaterhouseCoopers (PwC) de vraag voorgelegd of de desbetreffende praktijk van het later betalen van crediteuren zich in het huidige tijdsgewricht verdraagt met principes van ethisch ondernemen. PwC had in 2003 een zeer uitgebreid forensisch onderzoek bij Ahold en haar werkmaatschappijen uitgevoerd en werd in 2004 door Ahold geraadpleegd ten aanzien van getroffen herstelmaatregelen. Het is mij onduidelijk wat in dit verband wordt bedoeld met «private investigations». Nadat Ahold medio april 2003 diverse stukken aan de Officier van Justitie overhandigd had, heeft het Openbaar Ministerie geheel zelfstandig een strafrechtelijk onderzoek uitgevoerd. Daarbij zijn diverse dwangmiddelen jegens Ahold aangewend. Zo heeft op 5 juli 2003 een omvangrijke doorzoeking plaatsgevonden op het hoofdkantoor van Ahold op grond van artikel 96c van het Wetboek van Strafvordering. Daarnaast is onder leiding van het Openbaar Ministerie een groot aantal werknemers van Ahold als getuige gehoord, waaronder een aantal leden van de (huidige) raad van bestuur. De bewering dat resultaten overgenomen zijn van een voorafgaand door Ahold uitgevoerd onderzoek, mist derhalve feitelijke grondslag. </antwoord>
      <noten afkomstig="antwoord"/>
   </antwoorden>
</kvr>
