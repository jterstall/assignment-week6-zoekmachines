<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) aan de ministers van Justitie, van Binnenlandse Zaken en Koninkrijksrelaties en van Verkeer en Waterstaat over de vergunning van het beveiligingsbedrijf To serve and Protect. (Ingezonden 7 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17314
</item>
         <item attribuut="Inhoud">Vragen over het opzeggen van het contract van het particuliere beveiligingsbedrijf 'To Serve And Protect', dat sinds maart 2002 onder meer de NS-stations Amsterdam Lelylaan en Sloterdijk heeft beveiligd tegen berovingen van treinreizigers, en de U-bochtconstructie waarmee dezelfde beveiligers weer door de NS zijn ingehuurd.</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Particuliere bewakings- en beveiligingsdiensten) Verkeer, vervoer en waterstaat (Openbaar vervoer)</item>
         <item attribuut="Trefwoorden">Openbaar vervoer Openbare orde en veiligheid Particuliere beveiligingsdiensten</item>
         <item attribuut="Vindplaats">Kamervragen met antwoord 2002-2003, nr. 877, Tweede Kamer</item>
         <item attribuut="Vraagnr_bij_indiening">2020305320</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">2003-03-06</item>
         <item attribuut="Datum_indiening">2003-01-07</item>
         <item attribuut="Document-id">KVR17314</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1837" allpagenumbers="1837 1838" vetnummer="2020305320" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17314" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="877" onderwerp="" indiendatum="2003-01-7">
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en van Verkeer en Waterstaat</vraagt-aan>
      </vraagdata>
      <antwoorddata antwoorddatum="6 maart 2003), zie Aanhangsel Handelingen nr. 692, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Waarom is de vergunning ingetrokken van het beveiligingsbedrijf To serve and Protect dat sinds maart 2002 onder meer de NS-stations Lelylaan en Sloterdijk heeft beveiligd tegen berovingen van treinreizigers? </vraag>
      <vraag nummer="2">Heeft over dit voornemen tijdig met de NS overleg plaatsgevonden zodat een goede voorziening kon worden getroffen om de veiligheid effectief te blijven behartigen? Zo neen, waarom is daarvan afgezien? Zo ja, wat is door de NS gedaan om het gat dat zou gaan vallen daadwerkelijk te voorkomen? </vraag>
      <vraag nummer="3">Kan worden aangegeven in welke mate het bedrijf er het afgelopen jaar in is geslaagd het aantal berovingen en andere criminaliteit op de stations en in de treinen succesvol terug te dringen? </vraag>
      <vraag nummer="4" voetnoot="1">Worden door de NS «via een U-bocht» <voetnoot nummer="1"/>dezelfde beveiligers opnieuw ingehuurd en zo ja, waarom is zo’n constructie nodig? </vraag>
      <vraag nummer="5">Kunt u garanderen dat hetzelfde niveau van beveiliging zal worden gerealiseerd als met To serve and Protect het geval was? Zo neen, waarom niet? </vraag>
      <vraag nummer="6">Waarom is aanvankelijk het werk van To serve and Protect gedoogd? </vraag>
      <noten afkomstig="vraag">
         <noot nummer="1" datum="2003-12-27" bron="Het Parool">Het Parool, 27 december 2003</noot>
      </noten>
   </vragen>
   <antwoorden aantal="6">
      <antwoord nummer="1">Op 7 maart 2002 is afwijzend beslist op het verzoek van de vennootschap onder firma To Serve and Protect om verlenging van de vergunning voor de instandhouding van een particulier beveiligingsbedrijf. Deze beslissing is genomen omdat een van de personen belast met de leiding van het bedrijf niet voldeed aan de eis van betrouwbaarheid die krachtens artikel 7 van de Wet particuliere beveiligingsorganisaties en recherchebureaus aan leidinggevenden en medewerkers van een particulier beveiligingsbedrijf wordt gesteld. De criteria voor het bepalen van de betrouwbaarheid staan vermeld in de circulaire particuliere beveiligingsorganisaties en recherchebureaus van 16 maart 1999 (Stcrt. 1999, 60). Het bezwaarschrift tegen voormeld besluit, waaraan schorsende werking is verleend, is niet ontvankelijk verklaard omdat de v.o.f. niet meer bestond. Het verzoek om een vergunning voor de instandhouding van een particulier beveiligingsbedrijf van de nieuw opgerichte besloten vennootschap To Serve and Protect is op 6 december 2002 afgewezen eveneens wegens het niet voldoen aan de betrouwbaarheidseis van een leidinggevende. Hangende de beslissing op voormeld verzoek is dit bedrijf toestemming verleend beveiligingswerkzaamheden te blijven verrichten. Dat is gedaan om het bedrijf de gelegenheid te geven wijziging te brengen in de leiding. To Serve and Protect b.v. is tijdig meegedeeld dat aan een bezwaarschrift tegen de weigering van de vergunning geen schorsende werking zou worden verleend. Het verzoek om een voorlopige voorziening is afgewezen, waarbij de rechtbank tevens heeft overwogen dat verzoeker ruimschoots de tijd heeft gehad om de bedrijfsvoering aan te passen aan de gegeven omstandigheden. </antwoord>
      <antwoord nummer="2">Het betrokken beveiligingsbedrijf heeft de problemen met de vergunning in een vroeg stadium met de NS besproken. Volgens de NS heeft het wegvallen van het bedrijf na 6 december 2002 niet tot problemen geleid omdat andere beveiligingsbedrijven de werkzaamheden konden overnemen. </antwoord>
      <antwoord nummer="3">De inschakeling van genoemd beveiligingsbedrijf is een van de maatregelen geweest die in de loop van 2002 zijn genomen ter verhoging van de veiligheid op de stations en in de omgeving van de stations. Andere maatregelen waren bijvoorbeeld het afsluiten van een aantal toegangen van de stations door de NS, verhoging van de aanwezigheid van de politie op en rond de stations, samenwerking met het Gemeentelijk Vervoer Bedrijf, het opknappen en schoonmaken van de stations en het voeren van enkele grote acties in de omgeving. Voorts wordt binnen de regio Amsterdam-Amstelland gewerkt volgens de doelgroepgerichte daderaanpak waarbij de jeugd in Amsterdam-West een belangrijke prioriteit heeft. Dit heeft geleid tot geïntensiveerde opsporing en plaatsing van jongeren in instellingen als Den Engh en Glenn Mills. Gebleken is dat de dreiging van een mogelijke plaatsing een preventieve werking heeft voor een belangrijk deel van de doelgroep en de omgeving. Voormelde maatregelen hebben geleid tot een drastische afname van overlast en criminaliteit op de stations en in de omgeving daarvan. Uit klanttevredenheidsonderzoek en mails van reizigers blijkt de NS dat de reizigers de stations Lelylaan en Sloterdijk positiever beoordelen op het punt van de sociale veiligheid. </antwoord>
      <antwoord nummer="4">De particuliere beveiligers die de NS thans inzet, zijn in dienst van Always Alert Security waaraan eind 2002 een vergunning voor de instandhouding van een particulier beveiligingsbedrijf is verleend. Aan deze vergunning is de voorwaarde verbonden dat de persoon vermeld in het antwoord op vraag 1 op geen enkele wijze betrokken zal zijn bij de werkzaamheden van het bedrijf. Op de naleving van deze voorwaarde wordt toezicht gehouden. </antwoord>
      <antwoord nummer="5">Zoals geantwoord op vraag 3 is de verhoging van de veiligheid op de stations het gevolg van samenwerking van verschillende partners en het nemen van een aantal maatregelen waaronder de inzet van een particulier beveiligingsbedrijf. De samenwerking tussen partners is nog steeds gaande en ook de maatregelen zijn van kracht. Er is geen aanleiding aan te nemen dat het veiligheidsniveau op en rond de stations zal veranderen ten gevolge van de inzet van een ander beveiligingsbedrijf. </antwoord>
      <antwoord nummer="6">Verwezen zij naar het antwoord op vraag 1. </antwoord>
      <noten afkomstig="antwoord"/>
   </antwoorden>
</kvr>
