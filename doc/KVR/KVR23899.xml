<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma en De Pater-van der Meer (beiden CDA) aan de minister van Verkeer en Waterstaat over de maximumsnelheid voor een personenauto met caravan. (Ingezonden 12 juli 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23899
</item>
         <item attribuut="Inhoud">Vragen naar aanleiding van artikel over 'te lage' maximumsnelheid voor een personenauto met caravan in Nederland, in Kampeer en Caravankampioen. Indieners bepleiten verhoging van maximumsnelheid van 80 naar 90 kilometer per uur, mede gezien praktijk in de landen rondom Nederland.</item>
         <item attribuut="Rubriek">Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Motorrijtuigen Verkeersveiligheid</item>
         <item attribuut="Vindplaats">Kamervragen met antwoord 2005-2006, nr. 3, Tweede Kamer</item>
         <item attribuut="Vraagnr_bij_indiening">2040518110</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Atsma</persoon>
            <persoon partij="CDA">De Pater-van der Meer</persoon>
         </item>
         <item attribuut="Datum_reaktie">2005-09-20</item>
         <item attribuut="Datum_indiening">2005-07-12</item>
         <item attribuut="Document-id">KVR23899</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5" allpagenumbers="5 6" vetnummer="2040518110" code="0506tkkvr3" lopendefooter="Tweede Kamer, vergaderjaar 2005–2006, Aanhangsel" filenaam="KVR23899" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="3" onderwerp="" indiendatum="12juli 2005">
         <vrager partij="CDA" oorsprong="parlement">Atsma</vrager>
         <vrager partij="CDA" oorsprong="parlement">De Pater-van der Meer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-09-20">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kunt u aangeven welke argumenten ten grondslag liggen aan de toegestane maximumsnelheid voor een personenauto met caravan in Nederland van 80 kilometer per uur. </vraag>
      <vraag nummer="2">Wat is de toegestane maximumsnelheid voor een personenauto met caravan in de ons omringende landen? Waarom mogen deze auto’s in veel landen sneller rijden dan in Nederland? </vraag>
      <vraag nummer="3">Is het u bekend dat auto-caravancombinaties in Nederland veel worden ingehaald door vrachtwagens en touringcars, waardoor regelmatig gevaarlijke situaties ontstaan? </vraag>
      <vraag nummer="4">Hoe oordeelt u over de suggestie om de maximum toegestane snelheid voor een personenauto met caravan te verhogen naar 90 kilometer per uur? Bent u bereid stappen in die richting te nemen? Zo neen, wat vindt u van de argumenten van «verkeersofficier» Spee om de toegestane snelheid te verhogen? </vraag>
      <noten afkomstig="vraag">
         <noot nummer="1"/>
         <noot nummer="1">Kampeer en Caravankampioen 2005, nr. 4</noot>
      </noten>
   </vragen>
   <antwoorden aantal="4">
      <antwoord nummer="1">De argumenten om het maximum te beperken tot 80 km/h betreffen de verkeersveiligheid. Veel automobilisten zijn niet gewend aan het rijden met een caravan of andere aanhanger. Zij doen dat meestal maar een paar dagen per jaar. Het weggedrag van de auto is met aanhanger heel anders dan men gewend is, vooral als op een onverwachte situatie moet worden gereageerd. Ook is de remweg van een combinatie aanzienlijk langer dan van een soloauto. De kans op problemen bij een hogere snelheid wordt nog vergroot als de caravan te zwaar of onjuist is beladen, wat nogal eens voorkomt, zoals uit controles langs de weg blijkt. </antwoord>
      <antwoord nummer="2">Met name op autosnelwegen zijn de verschillen aanzienlijk. Er is hier en daar ook verschil tussen geremde en ongeremde aanhangers. De range loopt van 60 km/u voor een ongeremde aanhanger in Noorwegen en Finland tot een algemene maximum snelheid van 130 km/u in Frankrijk. Verder komen snelheden van 70, 80, 90, 96, 100 en 120 km/u voor. Duitsland heeft 80 km/u (100 voor door de TÜV goedgekeurde combinaties) en België 120 km/u. Zie voor een uitgebreid overzicht de volgende website van de ANWB: http://www.anwb.nl/published/ anwbcms/content/pagina/kamperen/ caravans-en-vouwwagens/ maximumsnelheden.nl.html. Ik heb geen inzicht in de overwegingen die in de verschillende landen hebben geleid tot de daar geldende snelheden. </antwoord>
      <antwoord nummer="3">Ik heb begrepen dat dit inhalen voorkomt. Er hebben mij geen signalen bereikt dat het tot ongevallen heeft geleid. Voor zover ik kan nagaan is de voornaamste bron van problemen tussen bestuurders van vrachtwagens en van auto’s met caravans niet zozeer dat de maximum snelheid voor de caravanrijders te laag is als wel dat zij vaak langzamer rijden dan is toegestaan en vrachtauto’s juist wat sneller. Veel snelheidsmeters hebben een afwijking naar boven. Een vrachtautochauffeur is doorgaans goed op de hoogte van de werkelijke snelheid van zijn auto bij een bepaalde stand van de snelheidsmeter en houdt hier rekening mee. Sommige chauffeurs rijden daarnaast een paar kilometer sneller dan is toegestaan omdat ze weten dat bij snelheidscontroles door de politie rekening wordt gehouden met voorgeschreven marges in de meetapparatuur. Dat kan dan resulteren in een werkelijke snelheid van rond de 85 km/h, terwijl de voor hem rijdende auto met caravan 80 km/h op de teller heeft staan, maar in werkelijkheid misschien maar 75 km/h of nog minder rijdt. Het resultaat is dat de vrachtautochauffeur vindt dat hij nodeloos wordt opgehouden en de bestuurder van de auto met caravan dat hij wordt opgeduwd. Tevens kan dit tot inhaalmanoeuvres leiden. </antwoord>
      <antwoord nummer="4">Voor auto’s met aanhanger en voor vrachtauto’s geldt dezelfde maximum snelheid. Mede gelet op de antwoorden op de vragen 1 en 3 zie ik niet welk probleem in relatie tot inhalen door vrachtauto’s wordt opgelost door een verhoging van de maximum snelheid voor auto’s met een caravan of andere aanhanger. Ik heb ook geen reden om aan te nemen dat we wat de verkeersveiligheid betreft beter af zijn als auto’s met caravans vrachtauto’s gaan inhalen dan als het omgekeerde gebeurt. Daarnaast zou er een probleem worden gecreëerd voor de handhaving van de maximum snelheid. Doordat aanhangwagens vanaf 750 kg maximum totaalgewicht een eigen kenteken hebben, is bij een differentiatie in maximum snelheid tussen verschillende voertuigsoorten met aanhangers geen elektronische handhaving mogelijk voor combinaties met zo’n aanhanger. In het genoemde interview met de heer Spee heb ik gelezen dat hij er wel eens voor heeft gepleit op 120 kilometerwegen vrachtwagens, bussen en auto’s met een aanhanger 90 te laten rijden om de onderlinge snelheidsverschillen kleiner te maken. Bussen die daarvoor zijn goedgekeurd mogen inmiddels 100 rijden. Mijn ambtsvoorganger heeft in zijn reactie op de motie Oplaat reeds gemeld dat uit een oogpunt van bescherming van het milieu en de verkeersveiligheid een verhoging van de maximum snelheid van vrachtauto’s niet aan de orde is. Zeker het milieuargument heeft inmiddels nog aan kracht gewonnen. Het is dan ook niet wenselijk om op deze manier snelheden te harmoniseren. </antwoord>
      <noten afkomstig="antwoord"/>
   </antwoorden>
</kvr>
