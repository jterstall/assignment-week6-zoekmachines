<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Waalkens en Gill'ard (beiden PvdA) aan de staatssecretaris van Economische Zaken en de ministers van Landbouw, Natuur en Voedselkwaliteit, voor Ontwikkelingssamenwerking en van Financiën over de export van goedkoop vlees. (Ingezonden 20 juli 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29184
</item>
         <item attribuut="Inhoud">Vragen naar aanleiding van tv-uitzending Netwerk (18 juli 2007), over de desastreuze gevolgen voor de lokale boeren en markten van de export van goedkoop Nederlands kippenvlees naar o.a. Ghana, waardoor lokale boeren failliet en regionale markten kapot gaan. Indiener stelt dat, als we de Millennium Development Goals (MDG's) willen halen in 2015 de ontwikkelingslanden de gelegenheid moeten hebben de eigen markten te kunnen afschermen tegen goedkope en handelsverstorende importen om daarmee hun lokale en regionale markten op te kunnen bouwen. Heeft het IMF, zoals in de reportage werd gesteld, er bij Ghana op aangedrongen om geen import tarieven voor goedkoop Nederlands kippenvlees in te voeren?</item>
         <item attribuut="Rubriek">Handel en economie (Export) Ontwikkelingssamenwerking (Ontwikkelingshulp Afrika) Veeteelt (Pluimvee) Veeteelt (Vlees)</item>
         <item attribuut="Trefwoorden">Export Ghana Ontwikkelingssamenwerking Pluimvee Vlees</item>
         <item attribuut="Vindplaats">Kamervragen met antwoord 2006-2007, nr. 2510, Tweede Kamer</item>
         <item attribuut="Vraagnr_bij_indiening">2060721610</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Waalkens</persoon>
            <persoon partij="PvdA">Gill'ard</persoon>
         </item>
         <item attribuut="Datum_reaktie">2007-08-28</item>
         <item attribuut="Datum_indiening">2007-07-20</item>
         <item attribuut="Document-id">KVR29184</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5307" allpagenumbers="5307 5308" vetnummer="2060721610" code="0607tkkvr2510" lopendefooter="Tweede Kamer, vergaderjaar 2006–2007, Aanhangsel" filenaam="KVR29184" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2510" onderwerp="" indiendatum="2007-07-20">
         <vrager partij="PvdA" oorsprong="parlement">Waalkens</vrager>
         <vrager partij="PvdA" oorsprong="parlement">Gill'ard</vrager>
         <vraagt-aan>de staatssecretaris van Economische Zaken en de ministers van Landbouw, Natuur en Voedselkwaliteit, voor Ontwikkelingssamenwerking en van Financiën</vraagt-aan>
      </vraagdata>
      <antwoorddata antwoorddatum="2007-08-28">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder>de minister van Landbouw, Natuur en Voedselkwaliteit, de minister voor Ontwikkelingssamenwerking en de minister van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u de uitzending van Netwerk <voetnoot nummer="1"/>gezien over de desastreuze gevolgen voor de lokale boeren en markten van de export van goedkoop Nederlands kippenvlees naar o.a. Ghana, waardoor lokale boeren failliet en regionale markten kapot gaan? </vraag>
      <vraag nummer="2">Deelt u de mening dat als we de Millennium Development Goals (MDG’s) willen halen in 2015 de ontwikkelingslanden de gelegenheid moeten hebben de eigen markten te kunnen afschermen tegen goedkope en handelsverstorende importen om daarmee hun lokale en regionale markten op te kunnen bouwen? </vraag>
      <vraag nummer="3">In de reportage werd gesteld dat het IMF er bij Ghana op aan heeft gedrongen om geen import tarieven voor goedkoop Nederlands kippenvlees in te voeren. Is dit waar? Zo ja, wat vindt u daarvan? </vraag>
      <vraag nummer="4">Is het waar dat het IMF vaak als voorwaarde voor steun stelt dat ontwikkelingslanden hun markten volledig open moeten stellen? </vraag>
      <vraag nummer="5">Wat zijn de instructies voor onze bewindvoerder bij de IMF in dit soort gevallen? </vraag>
      <vraag nummer="6">Deelt u de mening, mochten er geen specifieke instructies zijn, dat bij het stellen van dit type voorwaarden op z’n minst een toets van dit soort voorwaarden gesteld zou moeten worden over de effecten van exporten voor de lokale producenten en regionale markten? </vraag>
      <vraag nummer="7">Deelt u de mening dat de EU gesubsidieerde exporten van landbouwproducten naar lage loon- en ontwikkelingslanden handelsverstorend werken en dat deze zo snel mogelijk gestopt dienen te worden? </vraag>
      <vraag nummer="8">Bent u bereid om met het Nederlands agrarisch bedrijfsleven in overleg te treden en hun te vragen hun exporten naar zwakke regio’s met name in Afrika opnieuw tegen het licht te houden en ze te vragen om, daar waar het deze verwoestende effecten heeft op de lokale boeren en regionale markten, hun exporten te stoppen? </vraag>
      <noten afkomstig="vraag">
         <noot nummer="1" datum="2007-07-18" bron="Netwerk">Netwerk, 18 juli 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De Nederlandse inzet is erop gericht maximaal bij te dragen aan het behalen van de Millennium Development Goals (MDG’s) in 2015. In de visie van de regering is internationale handel hiervoor een belangrijk instrument. Het vergroten van het aandeel van ontwikkelingslanden in de internationale handel is daarom essentieel. In het kader van de WTO-Doha ronde en in het kader van de Economic Partnership Agreements (EPA’s) voert de Europese Commissie, mede namens Nederland, onderhandelingen met ontwikkelingslanden over handelsliberalisering. Uitgangspunt hierbij is dat rekening wordt gehouden met het ontwikkelingsniveau van de onderhandelingspartner. De Europese inzet in de onderhandelingen is daarom gericht op asymmetrie: de EU en andere rijke landen bieden verregaande marktopening en concessies aan, in ruil voor gedeeltelijke en langzamere openstelling van de markten van ontwikkelingslanden. Nederland is daarnaast voorstander van een speciaal vrijwaringsmechanisme in de Economic Partnership Agreements (EPA’s) op basis waarvan ontwikkelingslanden zich tijdelijk kunnen beschermen tegen mogelijke onvoorziene negatieve gevolgen van handelsliberalisering, zoals extreme prijsschommelingen, overvloedige invoer, en het in gevaar komen van voedselzekerheid of de rurale ontwikkeling. Ik wil benadrukken dat de mogelijkheid om de markt (tijdelijk) af te kunnen schermen belangrijk kan zijn voor ontwikkelingslanden, maar geen panacee is voor economische ontwikkeling. De Nederlandse inzet richt zich dan ook tevens op in dit kader essentiële onderwerpen als de opbouw van capaciteit en kennis in ontwikkelingslanden (het wegnemen van de zogeheten supply side constraints) en het wegnemen van de handelsbelemmeringen tussen ontwikkelingslanden om juist de regionale handel te bevorderen. </antwoord>
      <antwoord nummer="3">Neen, het is niet waar dat het IMF er bij Ghana op heeft aangedrongen om specifiek op goedkoop Nederlands kippenvlees gerichte tarieven niet in te voeren. Wel heeft het IMF bij de onderhandelingen over een nieuw Poverty Reduction Growth Facility (PRGF)-programma in 2003 Ghana erop gewezen dat het verhogen van de tarieven op een aantal producten, waaronder kippenvlees, de groei- en armoedebestrijdingsstrategie van het land zou kunnen schaden vanwege de negatieve effecten op de koopkracht van de arme bevolking en de concurrentiepositie van de betreffende sectoren op de lange termijn. De verhoging van deze tarieven is echter geen belangrijk punt van discussie geweest bij de onderhandelingen tussen de Ghanese overheid en het IMF. Ook zijn er in het PRGF-programma geen specifieke condities opgenomen over de verhoging van de tarieven. Het lijkt er daarom op dat het IMF weinig invloed heeft gehad op het besluit van de Ghanese overheid om de verhogingen niet in te voeren. Overigens heeft Ghana ook na het verstrijken van het PRGF-programma eind 2006 de tarieven op kippenvlees niet verhoogd. </antwoord>
      <antwoord nummer="4">Neen, in met name in landen met restrictieve handelregimes kennen IMF-programma’s vaak voorwaarden op het terrein van handel, maar volledige opening van markten is in de regel niet vereist. Overigens was, zoals blijkt uit het antwoord op vraag 3, in het geval van Ghana sprake van een negatief advies van het IMF t.a.v. een verhoging van de tarieven en niet van voorwaarden die Ghana verplichtten reeds bestaande tarieven te verlagen of af te schaffen. </antwoord>
      <antwoord nummer="5">De Nederlandse regering is van mening dat er in het algemeen op toegezien moet worden dat voorwaarden in IMF-programma’s zich beperken tot het kernmandaat van het IMF en dat deze de soevereine verantwoordelijkheid van landen zelf niet in de weg staan. De regering is hierbij geen voorstander van algemene instructies, aangezien de omstandigheden van land tot land verschillen en daarom vragen om landenspecifieke IMF-programma’s. Deze lijn wordt uitgedragen aan de bewindvoerder van de kiesgroep waar Nederland deel van uitmaakt. </antwoord>
      <antwoord nummer="6">Zie de antwoorden bij 4 en 5. Het IMF is over het algemeen geen voorstander van het opwerpen van handelsverstorende barrières, maar sluit in specifieke gevallen het verhogen van toegepaste tarieven niet à priori uit. Het IMF houdt bij de beoordeling van de wenselijkheid van dergelijke barrières rekening met de effecten op de binnenlandse economie. Er is hiermee dus impliciet sprake van een toets van dit soort voorwaarden. Nederland steunt het IMF in deze benadering. </antwoord>
      <antwoord nummer="7">Ik ben het met u eens dat gesubsidieerde exporten van landbouwproducten handelsverstorend kunnen werken. In het onderhavige geval is echter geen sprake van gesubsidieerde export. Er worden sinds 9 april 2003 geen exportrestituties verleend op de uitvoer van pluimveevleesproducten naar Ghana of andere West-Afrikaanse landen. Voor andere landbouwproducten worden nog wel in beperkte mate exportrestituties verleend, wanneer zij naar bepaalde landen worden geëxporteerd. Ontwikkelingslanden worden daarbij over het algemeen ontzien. Nederland steunt de inzet van de EU de nog resterende exportrestituties uiterlijk in 2013 volledig uit te faseren. Dit aanbod is zoals bekend door de EU in de WTO gedaan, op voorwaarde van afschaffing van parallelle vormen van exportsteun door andere WTO-leden. In juni jl. heeft de Europese Landbouwraad voorts besloten om alle resterende exportrestituties voor groenten en fruit per 1 januari 2008 af te schaffen en ook alle resterende exportrestituties voor zuivelproducten zijn medio juni, mede naar aanleiding van hoge prijzen op de internationale markt, tot nul gereduceerd. </antwoord>
      <antwoord nummer="8">Neen. Uiteindelijk is het al dan niet afschermen van de markt een politieke beslissing die de regering van het desbetreffende land zelf dient te nemen. Het is de verantwoordelijkheid van het betreffende land om bij een dergelijke beslissing de verschillende binnenlandse belangen van regering, consumenten, lokale boeren en regionale markten tegen elkaar af te wegen. Daarbij kan worden opgemerkt dat goedkope invoer bovendien ook een belangrijke koopkrachtverbetering kan betekenen. Ik zie tegen die achtergrond geen reden om met het Nederlandse agrarisch bedrijfsleven in overleg te treden. Ontwikkelingslanden hebben conform WTO-regels de ruimte om hun eigen producenten via invoerrechten te beschermen. Dit is bijvoorbeeld in het verleden voor kippenvlees gebeurd door Kameroen. Daarbij komt dat de onderhavige problematiek Europees handelsbeleid betreft en het niet effectief zou zijn om als Nederlandse overheid eigenstandig iets op dit gebied te ondernemen. </antwoord>
      <noten afkomstig="antwoord"/>
   </antwoorden>
</kvr>
