<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretarissen van Financiën en van Onderwijs, Cultuur en Wetenschap, mevrouw Van der Laan, over de berging van het VOC-schip de Rooswijk. (Ingezonden 16 maart 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25491
</item>
         <item attribuut="Inhoud">Indiener vraagt onder meer waarin de interpretatie van het ministerie van Financiën, dat de berging interpreteerde als een noodzakelijke archeologische opgraving, verschilde van die van het ministerie van Onderwijs, Cultuur en Wetenschap, en of er vaker sprake is van interpretatieverschillen tussen die ministeries als het gaat om historische scheepsvondsten (zie ook Aanhangsel van de Handelingen II, 2005-2006, 887).</item>
         <item attribuut="Rubriek">Cultuur en taal (Overig) Geschiedenis en geografie (Archeologie)</item>
         <item attribuut="Trefwoorden">Archeologie Cultuur Schepen</item>
         <item attribuut="Vindplaats">Kamervragen met antwoord 2005-2006, nr. 1374, Tweede Kamer</item>
         <item attribuut="Vraagnr_bij_indiening">2050609760</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-05-01</item>
         <item attribuut="Datum_indiening">2006-03-16</item>
         <item attribuut="Document-id">KVR25491</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2927" allpagenumbers="2927 2928 2929" vetnummer="2050609760" code="0506tkkvr1374" lopendefooter="Tweede Kamer, vergaderjaar 2005–2006, Aanhangsel" filenaam="KVR25491" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1374" onderwerp="" indiendatum="2006-03-16">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretarissen van Financiën en van Onderwijs, Cultuur en Wetenschap, mevrouw Van der Laan,</vraagt-aan>
      </vraagdata>
      <antwoorddata antwoorddatum="1 mei 2006), zie ook Aanhangsel Handelingen nr. 1214, vergaderjaar 2005–2006">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de staatssecretaris vsn Onderwijs, Cultuur en Wetenschap, mw</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Herinnert u zich de Kamervragen van 28 december 2005 over de berging van het VOC-schip de Rooswijk en de daarop door u gegeven antwoorden? <voetnoot nummer="1"/>
      </vraag>
      <vraag nummer="2">Kunt u aangeven waaruit het in het antwoord beschreven verschil in interpretatie tussen de ministeries van Financiën en van Onderwijs, Cultuur en Wetenschap bestond? </vraag>
      <vraag nummer="3">Is de interpretatie van het ministerie van Financiën onderbouwd met bevindingen en adviezen van archeologen? En de interpretatie van het ministerie van Onderwijs, Cultuur en Wetenschap? Zo ja, welke archeologen? Zo neen, is dat gebruikelijk? </vraag>
      <vraag nummer="4">Zijn er vaker verschillen in interpretatie tussen de ministeries als het gaat om historische scheepsvondsten? Wie geeft de doorslag als er sprake is van interpretatieverschillen? </vraag>
      <vraag nummer="5">Deelt u de mening dat het ministerie van Onderwijs, Cultuur en Wetenschap leidend zou moeten zijn als het gaat om archeologische vondsten? Is dat nu het geval? </vraag>
      <vraag nummer="6">Was er sprake van bedreiging van de vindplaats? Zo ja, wat is ondernomen om deze bedreiging weg te nemen? </vraag>
      <vraag nummer="7">Is bij de berging van het VOC-schip de Rooswijk zorg gedragen voor – naast het bergen van waardevolle objecten – het bergen van vergankelijk materiaal? Zo ja, wordt het vondstcomplex – zoals gebruikelijk bij archeologische opgravingen – bijeen gehouden? </vraag>
      <vraag nummer="8">Waarom is gekozen voor een berging door de Britse berger Cowan? Zijn eerdere ervaringen met deze berger geen aanleiding voor een extra kritische beoordeling? </vraag>
      <vraag nummer="9">Zijn er meer contracten van de Nederlandse Staat met de Britse berger Cowan voor de berging van maritiem erfgoed? Zo ja, welke zijn dat en zijn deze contracten nog van kracht? </vraag>
      <vraag nummer="10">Waarom is er geen verdrag over de VOC met het Verenigd Koninkrijk zoals met Australië? </vraag>
      <vraag nummer="11">Wanneer verwacht u het beleidskader «Nederlandse historische scheepsvondsten en scheepsvindplaatsen» gereed te hebben? Wordt het beleidskader voorgelegd aan de Kamer? </vraag>
      <vraag nummer="12">Hoeveel schepen zijn er gelokaliseerd? Is er sprake van het op al dan niet korte termijn bergen van een of meerdere schepen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="887" documentjaargang="2005-2006">Aanhangsel Handelingen, nr. 887, vergaderjaar 2005–2006.</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">Het verschil in interpretatie ging over de noodzakelijkheid van een archeologische opgraving in relatie tot het beleidskader. Het ministerie van Financiën meent dat het contract binnen het beleidskader gesloten is, daar het ging om een in het beleidskader in art. 16 omschreven situatie namelijk een vindplaats waarvan verstoring onontkoombaar was (door te verwachten plundering, illegale berging en/of tenietgaan van de vindplaats) en eigendomsoverdracht de beste wijze was om de archeologische kwaliteit van de werkzaamheden en het bijeenhouden van opgravingdocumentatie en roerende monumenten ex situ te garanderen. Het betrof hier meer een reddingsoperatie van een bijzondere scheepsvondst dan een vindplaats waarbij de vondst niet het gevaar liep verloren te gaan. De risico’s van het tenietgaan respectievelijk weghalen en hiermee de objecten en kennis uit het verleden niet veilig kunnen stellen, dwongen tot spoedig handelen. Het ministerie van Onderwijs, Cultuur en Wetenschap meent dat de criteria zoals opgenomen in de bijlage van het beleidskader voor de afweging behoud in of ex situ vooraf niet zijn gehanteerd. Het ministerie van Onderwijs, Cultuur en Wetenschap was niet betrokken bij het oordeel of het hier ging om een situatie zoals omschreven in art. 16 van het beleidskader. </antwoord>
      <antwoord nummer="3">Ja, het ministerie van Financiën heeft hierover regelmatig gecommuniceerd met Britse archeologen van het bergingsteam en de contracthouder van het VOC-schip de Rooswijk. Nee, het ministerie van OCW/de ROB is niet ingeschakeld bij de interpretatie. Nee, dit is niet gebruikelijk. </antwoord>
      <antwoord nummer="4">In het verleden zijn vaker verschillen in interpretatie aan de orde geweest. Deze vormden mede de aanleiding voor het opstellen van een interdepartementaal beleidskader, dat op 26 april 2002 (28 000 V, nr. 62) aan de Tweede Kamer is gestuurd. In het beleidskader is opgenomen dat de drie betrokken bewindspersonen gezamenlijk een besluit nemen. </antwoord>
      <antwoord nummer="5">De ministeries van Financiën, van Onderwijs, Cultuur en Wetenschap en van Buitenlandse Zaken zijn gezamenlijk verantwoordelijk voor het beleid ten aanzien van Nederlandse historische scheepsvondsten en scheepsvindplaatsen in den vreemde. Met de sinds enige tijd opgerichte Interdepartementale commissie waarin deze ministeries zitting hebben, wordt er naar gestreefd processen in goede samenwerking te laten verlopen. De rollen van het ministerie van Financiën, het ministerie van Onderwijs, Cultuur en Wetenschap en het ministerie van Buitenlandse Zaken zijn verschillend, ook bij archeologische vondsten. De minister van Financiën is op grond van artikel 32 van de Comptabiliteitswet verantwoordelijk voor het privaatrechtelijk beheer van goederen die aan de Staat toebehoren dan wel zijn toevertrouwd. De minister van Onderwijs, Cultuur en Wetenschap is verantwoordelijk voor het cultuurbeleid waaronder begrepen de analyse van het cultuurhistorisch aspect van de archeologische vondst. De minister van Buitenlandse Zaken is verantwoordelijk voor de analyse van de mogelijke consequenties van de archeologische vondst voor de betrekkingen tussen de betreffende kuststa(a)t(en). </antwoord>
      <antwoord nummer="6">De Rooswijk is vergaan in de Goodwin Sands, wateren waarin vele schepen (ook andere dan VOC-schepen) zijn vergaan. De kans dat de vondst van een VOC-schip onopgemerkt blijft is uitgesloten. De resten van dit wrak waren al door een Engelse duiker gevonden en er waren reeds objecten aan land gebracht. Hiermee bestond het risico voor plundering. Het is moeilijk om tegen het risico van plundering redelijke maatregelen te treffen. Dit risico bracht met zich mee dat spoedig handelen geboden was. Daarom heeft het ministerie van Financiën een contract gesloten. </antwoord>
      <antwoord nummer="7">Ja, naast zilverstaven en munten is ook een bijzonder grote hoeveelheid vergankelijk materiaal, waaronder vele gebruiksvoorwerpen, geborgen. Overigens komt 75% van hetgeen geborgen wordt toe aan de contractpartner. Voor wat betreft het aandeel van de Nederlandse Staat wordt bij de verdeling bekeken op welke wijze wordt omgegaan met de voorwerpen en bij welke musea deze worden opgenomen. Het advies hierover waaraan ROB/NISA nu werkt, zal door de betrokken departementen in de interdepartementale commissie zorgvuldig worden gehanteerd. </antwoord>
      <antwoord nummer="8">De Nederlandse Staat stelt geen geld beschikbaar voor de berging van schepen en gaat er ook niet actief naar op zoek. Sommige bergers melden zich als ze een wrak hebben gevonden en vragen om een contract met de Staat. Als het in zo’n geval gaat om een VOC-schip in de territoriale wateren van een ander land, wordt nagegaan of dat land de rechten van de Nederlandse Staat erkent. In het geval van Engeland is dat aan de orde. Binnen het geldende beleidskader sluit Financiën/Domeinen vanuit de taak zorg te dragen voor het privaatrechtelijke vermogensbeheer van de Staat, een contract met een berger, waarbij voor de Nederlandse Staat een percentage van de vondst is bedongen. Bij de verdeling van de vondst wordt in overleg bepaald, wat, gezien de cultuurhistorische context, de meest gewenste claim ten behoeve van het aandeel van de Staat is. Zo komt archeologisch erfgoed beschikbaar voor Nederlandse onderzoekers en voor musea en hun publiek. Zoals ook bij de beantwoording van de vragen van 29 december 2005 van het lid Gerkens is gesteld, is de interdepartementale commissie gestart met het verder uitwerken van het beleidskader «Nederlandse historische scheepsvondsten en scheepsvindplaatsen in den vreemde» in uitvoeringsprocedures. Ten aanzien van de Rooswijk heeft de Britse berger Cowan zich gemeld. Eerdere ervaringen zijn geen aanleiding geweest voor een extra kritische beoordeling. </antwoord>
      <antwoord nummer="9">Ja, naast het onderhavige contract voor VOC-schepen in de Goodwin Sands is er het contract inzake het VOC-schip ’t Vliegent Hert, dat nog van kracht is. </antwoord>
      <antwoord nummer="10">Eerder is er geen aanleiding geweest voor een verdrag met het Verenigd Koninkrijk. De mogelijkheden voor een regeling door middel van een verdrag of anderszins worden momenteel verkend. </antwoord>
      <antwoord nummer="11">Het beleidskader «Nederlandse historische scheepsvondsten en scheepsvindplaatsen in den vreemde» is op 26 april 2002 (28 000 V, nr. 62) aan de Tweede Kamer gestuurd. </antwoord>
      <antwoord nummer="12">In totaal zijn er wereldwijd 315 VOC schepen geïnventariseerd, waarvan 43 in Britse kustwateren. Nee, voorzover nu bekend is hiervan op dit moment geen sprake. </antwoord>
      <noten afkomstig="antwoord"/>
   </antwoorden>
</kvr>
