<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over de griepepidemie. (Ingezonden 23 januari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15091
</item>
         <item attribuut="Inhoud">De viroloog M. Osterhaus stelt dat de Nederlandse overheid meer voorzorgsmaatregelen zou moeten nemen om de bevolking te bescherming tegen een wereldwijde griepepidemie.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Inentingen Preventieve gezondheidszorg</item>
         <item attribuut="Vindplaats">Kamervragen met antwoord 2001-2002, nr. 648, Tweede Kamer</item>
         <item attribuut="Vraagnr_bij_indiening">2010204890</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2002-02-18</item>
         <item attribuut="Datum_indiening">2002-01-23</item>
         <item attribuut="Document-id">KVR15091</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1359" allpagenumbers="1359 1360" vetnummer="2010204890" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15091" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="648" onderwerp="" indiendatum="2002-01-23">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-02-18">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de uitlating van viroloog M. Osterhaus dat de Nederlandse overheid meer voorzorgsmaatregelen zou moeten nemen om de bevolking te beschermen tegen een wereldwijde griepepidemie? <voetnoot nummer="1"/>Wat vindt u van deze uitspraak? Welke voorzorgsmaatregelen heeft u tot op heden genomen? Acht u deze maatregelen voldoende? </vraag>
      <vraag nummer="2" voetnoot="2">Is het bericht van NRC Handelsblad, waarnaar wordt verwezen in Trouw, waar dat uw ministerie een contract voor vier miljoen doses influenzavaccins heeft? <voetnoot nummer="2"/>Voor wie zijn deze vaccins bestemd? Welke criteria hanteert u bij de toewijzing van deze vaccins? Streeft u naar het beschikbaar komen van vaccins voor de totale bevolking? Zo neen, waarom niet? </vraag>
      <vraag nummer="3">Welke risico’s zijn verbonden aan het gebruik van vaccins? Wat is uw mening over het voorhanden hebben van antivirale middelen die toegepast kunnen worden als mensen eenmaal besmet zijn? </vraag>
      <vraag nummer="4">Bent u voorts op de hoogte van de uitlating van de Utrechtse hoogleraar dr. F. van Knapen van de hoofdafdeling Voedingsmiddelen van Dierlijke oorsprong dat nieuwe levensgevaarlijke influenza’s, die van dieren razendsnel op mensen kunnen overslaan, er onherroepelijk aankomen? Wat vindt u van deze uitlating? Geven dergelijke uitspraken aanleiding uw beleid ten aanzien van de vaccins te veranderen? </vraag>
      <noten afkomstig="vraag">
         <noot nummer="3"/>
         <noot nummer="1" datum="2002-01-21" bron="De Telegraaf">De Telegraaf, 21 januari 2002</noot>
         <noot nummer="2" datum="2002-01-21" bron="Trouw">Trouw, 21 januari 2002</noot>
         <noot nummer="3" datum="2002-01-19" bron="Algemeen Dagblad">Algemeen Dagblad, 19 januari 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja, ik ben hiervan op de hoogte. Er bestaat in Nederland reeds een solide structuur, zowel nationaal als internationaal (WHO en EU), voor de opvang van epidemieën. In juni dit jaar heb ik u daar nog nader over geïnformeerd, via mijn standpunt op de positionering van de Landelijke Coördinatiestructuur Infectieziektebestrijding (LCl). Tevens wordt al enige tijd geanticipeerd op de mogelijkheid van een grieppandemie. Er is op dit moment een concept van een nationaal draaiboek gereed. Hierin is aangegeven welke activiteiten ondernomen zullen worden als zich een pandemie voordoet en hoe de taakverdeling is tussen de verschillende verantwoordelijke partijen. Op decentraal niveau worden door de regio Utrecht, de onderdelen uit dit draaiboek die behoren tot de regionale verantwoordelijkheden, nader uitgewerkt. Deze uitwerking dient als model voor alle regio’s in Nederland. In dit regionale model wordt met name aandacht besteed aan de organisatie van de (gezondheids)zorg in een situatie van een grote toestroom van patiënten. Het gaat hierbij hoofdzakelijk om de vraag hoe de beschikbare schaarse zorg, zo efficiënt mogelijk ingezet kan worden. Tevens wordt aandacht besteed aan een zo goed mogelijke verdeling van deze schaarse zorg. Het garanderen van voldoende hoeveelheden (genees)middelen vraagt nog nadere aandacht (zie ook mijn antwoord op de volgende vragen). </antwoord>
      <antwoord nummer="2">Ja, dit is waar. Het aantal is zelfs iets hoger, namelijk 4,5 mln. Het betreft optiecontracten met de leveranciers van de vaccins voor de jaarlijkse vaccinatiecampagne. Dit betekent dat op het moment dat de leveranciers in staat zijn het vaccin te produceren dat gericht is tegen het pandemische virus, zij de hoeveelheid vaccins zullen leveren voor de Nederlandse markt die tijdens het «normale» griepseizoen afgeleverd worden. Deze vaccins zijn in eerste instantie bestemd voor de medische risicogroepen. De GR heeft op 10 april 2000 advies uitgebracht over de groepen die op medische gronden met prioriteit in aanmerking komen voor vaccinatie. Deze risicogroepen zijn beschreven in het GR advies van 10 april 2001. lk heb het advies van de GR overgenomen. Hierover heb ik u op 15 november 2000 geïnformeerd. lndien de kenmerken van de pandemie daar aanleiding toe geven, kunnen veranderingen plaatsvinden in de wijze van prioritering. Zo kunnen bijvoorbeeld maatschappelijke functies in hun continuïteit worden bedreigd, op het moment dat een groot percentage van de bevolking getroffen wordt. In het concept van het nationale draaiboek heb ik de belangrijkste maatschappelijke functies benoemd. Een prioritering tussen deze groepen is nog niet gemaakt. Wél ben ik van mening dat gezondheidswerkers (artsen, verpleegkundigen) hoge prioriteit moeten krijgen. Dit geldt met name voor de gezondheids- werkers die verantwoordelijk zijn voor vaccinatie van de bevolking. Het hangt af van de kenmerken van het pandemische virus en daarmee van de ziektelast, of het zinvol is om in een pandemische situatie vaccin voor de gehele bevolking te produceren. Op het moment dat het vaccin beschikbaar is, zullen inspanningen gepleegd worden om zoveel mogelijk vaccins te produceren als nodig is om de bevolking op een verantwoorde manier te beschermen. Het is helaas niet mogelijk om uit voorzorg nu al voldoende vaccins voor de gehele bevolking te produceren. We kunnen namelijk op dit moment nog geen vaccin ontwikkelen dat werkzaam is tegen het pandemische virus, omdat nu nog niet bekend is hoe dit virus eruit zal zien. Het aantal vaccins dat via een optiecontract geregeld wordt, kan niet verhoogd worden. De productiefaciliteiten van de industrie zijn namelijk gericht op de reguliere jaarlijkse afzet van vaccins. Snelle uitbreiding van de productiecapaciteit is met de huidige productietechnieken nauwelijks mogelijk. </antwoord>
      <antwoord nummer="3">De risico’s op bijwerkingen zijn gering en niet anders dan de bijwerkingen van de vaccins die gebruikt worden voor het jaarlijkse vaccinatieprogramma. De werkzaamheid van de zogenaamde tweede generatie antivirale middelen (neuraminidaseremmers) is lange tijd omstreden geweest. De laatste tijd lijkt er wel meer wetenschappelijk bewijs te komen dat gebruik van deze middelen de ziekteduur kan bekorten en de ernst van de griep kan verminderen. Het is dan ook te verwachten dat het gebruik van deze middelen, de ernstige complicaties die het gevolg zijn van infectie met het virus, kunnen verminderen. Het RIVM heeft recentelijk in een scenario-studie berekend, dat onder aannames, het aantal dodelijke slachtoffers gereduceerd kan worden tijdens een pandemie. Daarom zal ik, het liefst in samenwerking met andere Europese landen, onderzoeken of er mogelijkheden zijn om de beschikbaarheid van deze middelen tijdens een pandemie te kunnen garanderen. </antwoord>
      <antwoord nummer="4">Ja, ik ben hiervan op de hoogte. Voortdurend bestaat de kans dat nieuwe influenzavirussen van vogelsoorten overgaan op mensen. Het virus wat in 1997 in Hong Kong tot gevolg had dat duizenden kippen werden afgeslacht, is daar het bewijs van. Als dit weer gebeurt kan dit leiden tot een pandemie. Wanneer dit zal gebeuren is echter niet te voorspellen. Zoals uit bovenstaande blijkt is er een voortdurende inspanning noodzakelijk om deze virussen in een vroegtijdig stadium op te sporen en te vernietigen. Hiervoor bestaat een effectief internationaal surveillancesysteem, waaraan Nederland actief deelneemt. De uitlating van de Utrechtse hoogleraar dr. F. van Knapen leiden niet tot een wijziging van het door mij reeds ingezette beleid, zoals in het voorgaande uiteengezet, ten aanzien van de voorbereidingen op een pandemie. </antwoord>
      <noten afkomstig="antwoord"/>
   </antwoorden>
</kvr>
