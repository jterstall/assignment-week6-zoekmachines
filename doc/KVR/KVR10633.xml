<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Van der Hoeven (beiden CDA) aan de staatssecretaris van Sociale Zaken en Werkgelegenheid, dhr. Hoogervorst, over onduidelijkheid over loonkostensubsidie wet REA. (Ingezonden 17 mei 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10633
</item>
         <item attribuut="Rubriek">Arbeid (Subsidies) Arbeid (Werknemers) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">Arbeidsongeschiktheid Gehandicapte werknemers Subsidies Ziekteverzuim</item>
         <item attribuut="Vindplaats">Kamervragen met antwoord 1999-2000, nr. 337, Tweede Kamer</item>
         <item attribuut="Vraagnr_bij_indiening">2989912960</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Van der Hoeven</persoon>
         </item>
         <item attribuut="Datum_reaktie">1999-11-23</item>
         <item attribuut="Datum_indiening">1999-05-17</item>
         <item attribuut="Document-id">KVR10633</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="703" allpagenumbers="703 704" vetnummer="2989912960" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10633" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="337" onderwerp="" indiendatum="1999-05-17">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Van der Hoeven</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="23 november 1999), zie ook Aanhangsel Handelingen nr. 1874, vergaderjaar 1998–1999">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van de inhoud van de brief van 4 november 1998 die het Lisv aan u heeft geschreven over de concept-Lisv regels wet REA? <voetnoot nummer="1"/>
      </vraag>
      <vraag nummer="2">Wat is uw oordeel over de inhoud van deze brief? </vraag>
      <vraag nummer="3">Deelt u de opvatting van het Lisv dat het Lisv niet bevoegd is tot het stellen van beleidsregels, inzake loonkostensubsidie? </vraag>
      <vraag nummer="4">Zo ja, wie is dan wel bevoegd? </vraag>
      <vraag nummer="5">Welke oorzaken liggen ten grondslag aan het feit dat deze beleidsregels nog steeds niet zijn vastgesteld? </vraag>
      <vraag nummer="6">Is het u bekend dat bijvoorbeeld de Stichting De Brug in Heerlen als direct gevolg van deze competentiekwestie nog 400 000 gulden tegoed heeft van Cadans? </vraag>
      <vraag nummer="7">Acht u het acceptabel dat als gevolg van het ontbreken van desbetreffende beleidsregels genoemde stichting in financiële problemen dreigt te geraken? </vraag>
      <vraag nummer="8">Doet zich naar uw weten een soortgelijke situatie voor bij andere organisaties? </vraag>
      <vraag nummer="9">Welke maatregelen zult u op zeer korte termijn nemen om tot de gewenste en noodzakelijke beleidsregels te komen? </vraag>
      <noten afkomstig="vraag">
         <noot nummer="1" datum="1999-11-4" bron="Brief Lisv">Brief Lisv, 4 november 1999, kenmerk V&amp;G/GS/25127</noot>
      </noten>
   </vragen>
   <antwoorden aantal="6">
      <antwoord nummer="1">Ja. Deze brief heeft betrekking op de concept-regeling van het Lisv inzake de werkgeverssubsidies. In deze concept-regeling formuleerde het Lisv-secretariaat nadere regels voor toekenning van een pakket op maat in plaats van een standaard (her)plaatsingsbudget. Het Lisv-bestuur heeft mij de hierin gemaakte keuze met betrekking tot de loonkostensubsidie als onderdeel van het pakket op maat voorgelegd met het verzoek om een beleidsmatig oordeel. </antwoord>
      <antwoord nummer="2">De brief van het Lisv betreft in het bijzonder vragen met betrekking tot de nadere uitwerking van de afbakening tussen het standaardbudget en het pakket op maat. Gegeven de taak van het Lisv als opdrachtgever van de uitvoeringsinstellingen, acht ik het uit een oogpunt van consistentie in de regelgeving passend dat mij daarover een oordeel wordt gevraagd wanneer dit naar de mening van het Lisv wenselijk is. </antwoord>
      <antwoord nummer="3 en 4">Nee, deze opvatting deel ik niet. Doordat de loonkostensubsidie deel kan uitmaken van een pakket op maat hebben deze beleidsregels gevolgen voor de verstrekking van de loonkostensubsidie. De onderhavige regeling geeft deels invulling aan de in art. 17 lid 4 WREA neergelegde delegatiebevoegdheid en deels aan de discretionaire bevoegdheid voor het Lisv die voortvloeit uit art. 18 lid 1 WREA. Dit neemt overigens niet weg dat het Lisv in alle gevallen bevoegd is tot het stellen van beleidsregels op die punten waar de toepassing van de regelgeving nadere aanwijzingen behoeft. Deze beleidsregels hebben niet het karakter van een algemeen verbindend voorschrift, maar dienen als richtlijn voor de uitvoering. De uitvoeringsinstellingen zijn uit hoofde van de contractrelatie met het Lisv verplicht deze richtlijnen te volgen. </antwoord>
      <antwoord nummer="5, 6 en 7">De ook mij gemelde problemen van de Stichting De Brug zijn mede aanleiding geweest voor nader overleg met het Lisv over de door het Lisv-bestuur aan mij voorgelegde concept-regeling. Inmiddels heeft het Lisv-bestuur de regeling werkgeverssubsidies op 19 mei jl. vastgesteld en aan de uvi’s toegezonden. Op mijn verzoek heeft het Lisv navraag gedaan naar de ernst van de problemen bij de Stichting De Brug. Het Lisv-secretariaat heeft onlangs medegedeeld dat zowel van de kant van de uitvoeringsinstelling als van de stichting is meegedeeld dat de problemen vrijwel zijn opgelost. In goed overleg tussen de betrokken uitvoeringsinstelling en de stichting zijn afspraken gemaakt over de afhandeling van aanvragen, hetgeen inmiddels heeft geresulteerd in het inlopen van de achterstand in aantal en omvang van de betalingen. </antwoord>
      <antwoord nummer="8">Ik heb geen signalen ontvangen over het bestaan van een soortgelijke problematiek bij andere organisaties. </antwoord>
      <antwoord nummer="9">Zie mijn antwoord op vraag 5. </antwoord>
      <noten afkomstig="antwoord"/>
   </antwoorden>
</kvr>
