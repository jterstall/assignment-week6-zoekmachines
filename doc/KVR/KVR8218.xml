<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) en het lid Bijleveld-Schouten (CDA) aan de staatssecretaris van Sociale Zaken en Werkgelegenheid, dhr. Hoogervorst, over de AOW-uitkering bij samenwonen. (Ingezonden 23 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8218
</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">AOW</item>
         <item attribuut="Vindplaats">Kamervragen met antwoord 1998-1999, nr. 360, Tweede Kamer</item>
         <item attribuut="Vraagnr_bij_indiening">2989902040</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-11-20</item>
         <item attribuut="Datum_indiening">1998-10-23</item>
         <item attribuut="Document-id">KVR8218</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="731" allpagenumbers="731 732" vetnummer="2989902040" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8218" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="360" onderwerp="" indiendatum="1998-10-23">
         <vrager partij="GroenLinks" oorsprong="parlement">Rosenmöller</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="1998-11-20">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u ervan op de hoogte dat een alleenstaande AOW-gerechtigde te maken krijgt met verlaging van zijn AOW-uitkering indien hij gaat samenwonen? </vraag>
      <vraag nummer="2">Is het u bekend dat geen toeslag op de AOW-uitkering wordt verstrekt indien betrokkene gaat samenwonen met een partner die zich uit het buitenland in Nederland vestigt? Klopt het dat van toeslagverlenging zelfs geen sprake is indien de partner geen eigen inkomen heeft? </vraag>
      <vraag nummer="3">Kunt u zich voorstellen dat een AOW-gerechtigde die met deze situatie wordt geconfronteerd de Algemene Ouderdomswet op dit punt als ongerijmd en onrechtvaardig ervaart, nu hij wel de financiële zorg voor een partner op zich neemt, maar een inkomenskorting ter grootte van 20% van het WML oploopt? </vraag>
      <vraag nummer="4">Bent u van mening dat bij de «verzelfstandiging» van de uitkeringsrechten in de AOW deze consequentie onvoldoende is overzien? </vraag>
      <vraag nummer="5">Bent u met de indieners van oordeel dat het in gevallen als hier aan de orde redelijk is het uitkeringsniveau op tenminste 70% te houden en bent u bereid de wet indien nodig in die zin aan te passen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Ja, ervan uitgaande dat hier sprake is van iemand die niet voor de AOW verzekerd is geweest. Het recht op en de hoogte van de toeslag is – evenals het AOW-pensioen zelf – in de eerste plaats afhankelijk van de verzekeringsopbouw van de jongere partner en in de tweede plaats van inkomen uit of in verband met arbeid in het bedrijfs- of beroepsleven van die partner. Het principe is dat de toeslag net als het later aan die persoon toe te kennen AOW-pensioen wordt berekend met inachtneming van de (niet-)verzekerde periodes van die jongere partner, zodat hierin een evenwichtige doorloop is. </antwoord>
      <antwoord nummer="3, 4 en 5">De geschetste situatie is een logisch uitvloeisel van de verzelfstandiging van de AOW waarin ervoor gekozen is het kostwinnersprincipe te verlaten. Bij de behandeling van het betreffende wetsvoorstel is destijds deze consequentie onderkend en aanvaard als uitvloeisel van de gekozen systematiek, waarbij elk der partners wordt geacht een inbreng te leveren in het huishoudinkomen. De hoogte van het AOW-pensioen is afhankelijk van de situatie of iemand alleenstaand is, alleenstaande ouder, dan wel met een ander – gehuwd of ongehuwd – een gezamenlijke huishouding vormt. Een alleenstaande ontvangt een AOW-pensioen dat is gebaseerd op 70% van het netto minimumloon. Dit is hoger dan het individuele gehuwdenpensioen omdat hij immers de schaalvoordelen van het gezamenlijk voeren van een huishouding mist. In geval van partners/gehuwden wordt voor ieder zelfstandig beoordeeld of aanspraak bestaat op het AOW-gehuwdenpensioen. Het gehuwdenpensioen is gebaseerd op 50% van het netto minimumloon. Het uitgangspunt is dat beide partners in principe economisch zelfstandig moeten zijn en dus beiden een inbreng leveren in het gezinsinkomen. Indien het gezinsinkomen toch onder het sociaal minimum blijft kan uiteraard een aanvulling worden verleend vanuit de Algemene Bijstandswet. In de lijn van die gedachte van economische zelfstandigheid van de partners is inmiddels in de wet vastgelegd dat de AOW-toeslag niet meer wordt toegekend vanaf januari 2015. Tot aan de invoering van de gelijke behandeling van mannen en vrouwen in de AOW per 1 januari 1985 bestond de systematiek dat gehuwdenpensioen alleen aan de man werd toegekend, maar dat de niet-verzekerde jaren van de echtgenote wel tot korting op het AOW-pensioen leidden. Deze korting kende een begrenzing in die zin dat aan de man nooit minder werd toegekend dan hij zou krijgen indien hij ongehuwd zou zijn. Dit is dus in wezen de systematiek die thans opnieuw bepleit wordt. Bij de wijziging van 1985 is er echter welbewust voor gekozen om deze systematiek te verlaten. Herinvoering zou er in mijn optiek op neer komen dat er in deze gevallen een soort kostwinnerstoeslag ter grootte van 20% WML wordt geïntroduceerd. De toenmalige Staatssecretaris De Graaf verwoordde het blijkens de Handelingen als volgt: «...het in deze situatie minimaal verlenen van een ongehuwdenpensioen zou werken als een inkomensonafhankelijke toeslag voor niet-verzekerden». De Tweede Kamer was dus op de hoogte van de consequenties van dit wetsvoorstel, inclusief de casus die in onderhavige vragen wordt geschetst. Zeker ook gelet op de afschaffing van de AOW-toeslag in 2015, zoals die reeds in de wet is vastgelegd, acht ook ik dit niet wenselijk. </antwoord>
      <noten afkomstig="antwoord"/>
   </antwoorden>
</kvr>
