<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) over de nevenfuncties van de Directeur-Generaal Algemene Bestuursdienst bij het ministerie van Binnenlandse Zaken en Koninkrijksrelaties. (Ingezonden 8 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7823
</item>
         <item attribuut="Inhoud">Betreft de bestedingen van het ministerie bij de bedrijven Narwal en Alofs en Partners, en evt. uitbreiding van de meldingsplicht in het ARAR inzake zakelijke banden (aandeelhouderschappen) van partners van ambtenaren. Deze Kamervraag dient ter aanvulling op Aanhangsel nr. 24 (1998-1999).</item>
         <item attribuut="Rubriek">Inkomen en rechtspositie (Overig) Staats- en bestuursrecht (Ministeries)</item>
         <item attribuut="Trefwoorden">Ambtsmisdrijven Binnenlandse Zaken en Koninkrijksrelaties (ministerie) Nevenfuncties Rechtspositie overheidspersoneel</item>
         <item attribuut="Vindplaats">Kamervragen met antwoord 1998-1999, nr. 21, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-09-18</item>
         <item attribuut="Datum_indiening">1998-09-08</item>
         <item attribuut="Document-id">KVR7823</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="43" allpagenumbers="43 44" vetnummer="2979816390" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7823" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="21" onderwerp="" indiendatum="1998-09-8">
         <vrager partij="SP" oorsprong="parlement">Kant</vrager>
         <vraagt-aan/>
      </vraagdata>
      <antwoorddata antwoorddatum="1998-09-18">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Welke bedragen zijn door het ministerie van Binnenlandse Zaken en Koninkrijksrelaties en door andere departementen sinds 1990 besteed bij de bedrijven Narwal en Alofs en Partners? Indien er sprake is van een grote discrepantie tussen de bestedingen van BZK en de andere ministeries: hoe valt dit te rijmen met de reactie van het ministerie van BZK dat de zakelijke banden van de Directeur-Generaal (DG) Algemene Bestuursdienst geen invloed hebben gehad op de bestedingen bij genoemde bedrijven? </vraag>
      <vraag nummer="2">Bent u van mening dat zakelijke banden in de vorm van een aandeelhouderschap de functievervulling van ambtenaren evenzeer kunnen raken als nevenwerkzaamheden? Zo ja, bent u bereid het Algemeen Rijksambtenarenreglement (ARAR) in deze zin aan te passen? </vraag>
      <vraag nummer="3">Bent u van mening dat zakelijke banden van de partner van een ambtenaar de functievervulling in vergelijkbare mate kunnen raken als zakelijke banden van de ambtenaar zelf? Zo ja, bent u bereid de bestaande meldingsplicht conform art. 61 ARAR uit te breiden tot zakelijke banden van de partner? </vraag>
      <vraag nummer="4" voetnoot="1">Heeft de DG haar zakelijke banden, met inbegrip van haar aandeelhouderschappen, aangemeld bij de minister? Zo neen, deelt u de mening dat dit strijdig is met het kabinetsstandpunt verwoord in de brief over nevenwerkzaamheden ambtsdragers en ambtenaren <voetnoot nummer="1"/>, waarbij expliciet wordt aangegeven dat het begrip «de functievervulling kunnen raken» zo ruim mogelijk dient te worden opgevat? </vraag>
      <vraag nummer="5">Welke consequenties verbindt u aan de uitspraken van de voormalig secretaresse van de DG, dat zij in opdracht van de DG onder werktijd correspondentie voor Narwal heeft behandeld? </vraag>
      <vraag nummer="6" voetnoot="2">Kunt u de stand van zaken aangeven bij de implementatie van de gewijzigde regelgeving met betrekking tot de integriteit van ambtenaren bij de verschillende departementen? <voetnoot nummer="2"/>Op welk moment zal de implementatie worden voltooid? </vraag>
      <vraag nummer="7" voetnoot="3">Kunt u aangeven of de aangekondigde centrale registratie voor nevenfuncties van topambtenaren al is gecompleteerd? <voetnoot nummer="3"/>
      </vraag>
      <vraag nummer="8">Heeft het kabinet al een besluit genomen over het openbaar maken van het register van nevenfuncties van topambtenaren? Zo ja, welk? Zo neen, bent u bereid om de Kamer hierover op korte termijn te berichten? </vraag>
      <noten afkomstig="vraag">
         <noot nummer="4"/>
         <noot nummer="1" documenttype="Kamerstuk" kamerstuk-id="25 918" documentnummer="1" documentpagina="8">Kamerstuk 25 918, nr. 1, pag. 8</noot>
         <noot nummer="2">Idem, p. 3</noot>
         <noot nummer="3">Idem, p. 8</noot>
         <noot nummer="4">Idem, p. 9</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van de leden Kamp en Luchtenveld, ingediend 4 september jl. </toelichting>
   <antwoorden aantal="5">
      <antwoord nummer="1">Uit het geautomatiseerde bestand, dat teruggaat tot 1995, blijkt dat door het ministerie van Binnenlandse Zaken en Koninkrijksrelaties bij de Narwal in de periode 1995–heden f 523 028,29 is besteed. Totaal werd in die periode voor f 12 mln uitgegeven aan opleidingen en trainingen door het ministerie. Bij Alons en partners is in de periode 1995–heden f 993 729,07 besteed op een totaal van f 84 mln aan uitgaven aan inhuur van externen. Een overzicht van uitgaven aan genoemde organisaties vóór 1995 is niet op korte termijn te geven. Er zijn overigens geen indicaties dat ten opzichte van de periode 1995–heden grote afwijkingen van bovenstaande verhouding is te verwachten. Ik heb geen inzicht in de bestedingen van andere ministeries bij de Narwal en bij Alons en partners. </antwoord>
      <antwoord nummer="2 en 3">In het Algemeen Overleg met de Vaste Commissie voor Binnenlandse Zaken op 17 december 1997 is toegezegd te bezien in hoeverre de UN Code of Conduct aanleiding geeft voor nadere maatregelen omtrent het voorkomen en verbieden van financieel-zakelijke belangenverstrengeling bij werknemers, die werkzaam zijn in de publieke dienst. Daarnaast heeft ook een aantal departementale werkgevers mij laten weten het zinvol te achten om met betrekking tot beleggingstransacties in de privé-sfeer stringente regels vast te stellen voor bepaalde groepen ambtenaren, vergelijkbaar met hetgeen is vastgelegd voor nevenfuncties in artikel 125 Ambtenarenwet en artikel 61 ARAR. Naar aanleiding van interdepartementaal overleg hierover, en de intentie, die uit de UN Code of Conduct spreekt, wordt de opportuniteit onderzocht voor wijziging van de Ambtenarenwet om voor nader te bepalen groepen overheidswerknemers een verplichte melding en registratie van financiële belangen te kunnen invoeren. Over de uitkomst van dit onderzoek zal ik Uw kamer informeren. </antwoord>
      <antwoord nummer="4">Betrokkene heeft haar zakelijke banden bij mij aangemeld, met inbegrip van haar ene prioriteitsaandeel bij Alons en partners dat zij aanhoudt in verband met de zeggenschap in het bedrijf voor het geval de heer Alons, haar echtgenoot, zou komen te overlijden. Het ene aandeel in de Narwal dat betrokkene bij wijze van symbolisch gebaar van enkele van haar medewerkers had ontvangen, en waarvan zij inmiddels afstand heeft gedaan, was mij bekend, doch niet formeel gemeld. Naar aanleiding van de herziene regelgeving inzake nevenfuncties is ten aanzien van Alons en partners schriftelijk vastgelegd dat mevrouw Plesch noch het bureau ABD opdrachten verstrekt aan Alons en partners. Dit is ook niet gebeurd. </antwoord>
      <antwoord nummer="5">Geen. </antwoord>
      <antwoord nummer="6, 7 en 8">Op dit moment wordt de laatste hand gelegd aan een rapportage over de uitvoering van de motie-Kamp. In bovengenoemd Algemeen Overleg is toegezegd over de uitvoering van de motie te rapporteren. De motie verzoekt de regering de ministeries een kader aan te reiken voor het opvolgen van de aanbevelingen van de Algemene Rekenkamer, die ervoor pleit richtlijnen op te stellen ter ondersteuning van het departementale integriteitbeleid. Deze rapportage zal onder meer inzage geven in de implementatie van gewijzigde regelgeving terzake binnen de ministeries. Het is mijn streven deze rapportage na bespreking in de Ministerraad begin oktober Uw Kamer te doen toekomen. In de aangehaalde brief van 2 maart 1998 (kamerstuk 25 918, nr. 1) wordt in algemene zin opgemerkt dat voor SG’s, DG’s en soms directeuren een centrale registratie voor nevenfuncties zal worden gevoerd, terwijl dat voor de overige ambtenaren over het algemeen decentraal zal gebeuren. Overeenkomstig de toezegging in de hierboven genoemde brief zal op korte termijn bezien worden of er aanleiding is om de regelgeving voor bepaalde categorieën ambtenaren, bijvoorbeeld topambtenaren, zodanig te wijzigen dat wel tot openbaarmaking van nevenfuncties kan worden overgegaan. </antwoord>
      <noten afkomstig="antwoord"/>
   </antwoorden>
</kvr>
