<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ten Hoopen (CDA) aan de minister van Economische Zaken over het geld van het Europese globaliseringsfonds. (Ingezonden 6 juli 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29146
</item>
         <item attribuut="Inhoud">Vragen naar aanleiding van bericht 'Geld voor globalisering blijft in kas' in de Volkskrant van 29 juni 2007, over het uitblijven van aanvragen voor het fonds.</item>
         <item attribuut="Rubriek">Bedrijfsleven en industrie (Subsidies) Handel en economie (Mededinging) Internationale betrekkingen (Europese Unie)</item>
         <item attribuut="Trefwoorden">EU Internationale handel Mededinging Subsidies</item>
         <item attribuut="Vindplaats">Kamervragen met antwoord 2006-2007, nr. 2472, Tweede Kamer</item>
         <item attribuut="Vraagnr_bij_indiening">2060720220</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Ten Hoopen</persoon>
         </item>
         <item attribuut="Datum_reaktie">2007-08-23</item>
         <item attribuut="Datum_indiening">2007-07-06</item>
         <item attribuut="Document-id">KVR29146</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5227" allpagenumbers="5227 5228" vetnummer="2060720220" code="0607tkkvr2472" lopendefooter="Tweede Kamer, vergaderjaar 2006–2007, Aanhangsel" filenaam="KVR29146" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2472" onderwerp="" indiendatum="2007-07-6">
         <vrager partij="CDA" oorsprong="parlement">Ten Hoopen</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2007-08-23">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Geld voor globalisering blijft in de kas»? <voetnoot nummer="1"/>
      </vraag>
      <vraag nummer="2">Wat is uw reactie op de mededeling dat bedrijven niet in de rij staan om aanvragen in te dienen bij het globaliseringsfonds met een jaarlijks budget van 500 miljoen euro? </vraag>
      <vraag nummer="3">Deelt u de mening dat dit aantoont dat het globaliseringsfonds zijn meerwaarde niet kan waarmaken? </vraag>
      <vraag nummer="4">Aan welke condities moeten de aanvragen voor het globaliseringsfonds voldoen? Vindt u deze condities toereikend, gegeven het uitblijven van aanvragen voor het globaliseringsfonds? </vraag>
      <vraag nummer="5">Wat gebeurt er met het budget, jaarlijks 500 miljoen, van het globaliseringsfonds als dit aan het eind van dit jaar nog steeds nagenoeg onaangesproken is? </vraag>
      <vraag nummer="6">Deelt u de mening dat het globaliseringsfonds een «verkeerd signaal» geeft en bovendien niet werkt? </vraag>
      <vraag nummer="7">Gaat u zich in Europees verband inzetten om het jaarlijkse budget van het globaliseringsfonds te verlagen? </vraag>
      <noten afkomstig="vraag">
         <noot nummer="1" datum="2007-06-29" bron="de Volkskrant">de Volkskrant, 29 juni 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het Europese globaliseringsfonds (EGF) is in de eerste plaats een noodfonds, slechts bedoeld voor gevallen van massaontslag gerelateerd aan de effecten van globalisering. Nederland heeft zich van meet af aan terughoudend opgesteld ten aanzien van het EGF. Om te garanderen dat het fonds alleen gebruikt wordt in uitzonderlijke gevallen, zijn, op aandringen van onder andere Nederland, daarom strikte voorwaarden opgesteld waaraan lidstaten moeten voldoen om in aanmerking te komen voor een bijdrage uit het Fonds. Voorts duidt een beperkt beroep op het Fonds voor mij op een krachtige ontwikkeling van de Europese economie. Het beperkte gebruik van het Fonds verbaast mij op dit moment van goede economische prestaties in de Europese Unie dan ook niet. </antwoord>
      <antwoord nummer="3">Het globaliseringsfonds is opgericht om financiële steun te verlenen ten behoeve van een snelle reïntegratie van werknemers die zijn ontslagen als gevolg van globalisering. Aangezien het EGF nog slechts 7 maanden functioneert, acht ik het te vroeg voor conclusies ten aanzien van de meerwaarde van dit fonds. </antwoord>
      <antwoord nummer="4">Ten eerste dient er sprake te zijn van tenminste 1000 gedwongen ontslagen in een onderneming (met inbegrip van leveranciers of afnemers), of een regionale bedrijfstak. Vervolgens moet aangetoond worden dat de ontslagen het gevolg zijn van toegenomen concurrentiedruk door globalisering (bijvoorbeeld het verschuiven van arbeid naar staten buiten de Europese Unie). De financiële steun uit het EGF mag alleen aangewend worden om ontslagen werknemers door middel van individuele dienstverlening weer aan het werk te helpen. Tenslotte moeten de activiteiten een aanvulling vormen op het structuurbeleid van de Europese Unie en op de reguliere maatregelen van de lidstaat. Naar mijn mening zijn deze condities toereikend voor het functioneren als noodfonds. </antwoord>
      <antwoord nummer="5">Het Europese globaliseringsfonds wordt gefinancierd door middel van overgebleven marges onder de plafonds van de Financiële Perspectieven van het voorgaande begrotingsjaar en uit decommitteringen (geannuleerde kredieten) van de twee voorgaande begrotingsjaren. Het maximum van het fonds bedraagt vijfhonderd miljoen euro per jaar. Indien dit budget in een bepaald jaar niet volledig wordt benut, blijft dit bedrag staan voor het volgende jaar en wordt het door middel van de eerdergenoemde financieringsmethode aangevuld tot wederom maximaal vijfhonderd miljoen euro. Uiteraard geldt dat hoe minder uit het Fonds wordt uitgekeerd, hoe minder er het volgend jaar hoeft te worden aangevuld en dat daarmee het overschot van de EU-begroting des te hoger zal uitvallen. Daarmee zal de teruggave die Nederland van de Europese Unie ontvangt ook hoger uitvallen. Nederland zal in dat kader dan ook blijven streven naar een strikte budgetdiscipline binnen de Europese Unie. </antwoord>
      <antwoord nummer="6">Bij de totstandkoming van het Europese globaliseringsfonds heeft Nederland erop ingezet dat de verantwoordelijkheid voor aanpassing aan de globalisering in eerste instantie bij de bedrijven zelf ligt, aangezien adaptatie aan langetermijnontwikkelingen een vanzelfsprekend onderdeel is van een gezonde bedrijfsstrategie. Daarnaast moet het EGF de prikkel voor structurele economische hervormingen niet wegnemen. De huidige vormgeving van het Fonds komt m.i. hieraan voldoende tegemoet. Aangezien het EGF per 2007 van start is gegaan, zou het prematuur zijn om reeds te concluderen dat het EGF niet werkt. </antwoord>
      <antwoord nummer="7">Het EGF is sinds 2007 ingegaan. Medio 2007 reeds inzetten op verlaging van het budget zou voorbarig zijn. De Nederlandse regering zal zich wél blijven inzetten voor een strikte toepassing van de regels voor het EGF, zodat het EGF alleen wordt ingezet in die situaties waarvoor het bedoeld is. </antwoord>
      <noten afkomstig="antwoord"/>
   </antwoorden>
</kvr>
