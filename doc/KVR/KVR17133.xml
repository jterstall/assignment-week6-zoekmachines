<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister van Onderwijs, Cultuur en Wetenschappen over het dragen van hoofddoekjes in de klas. (Ingezonden 14 januari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17133
</item>
         <item attribuut="Rubriek">Basisonderwijs (Leerlingen) Staats- en bestuursrecht (Grondrechten)</item>
         <item attribuut="Trefwoorden">Discriminatie Godsdiensten Leerlingen</item>
         <item attribuut="Vindplaats">Kamervragen met antwoord 2002-2003, nr. 738, Tweede Kamer</item>
         <item attribuut="Vraagnr_bij_indiening">2020305610</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2003-02-05</item>
         <item attribuut="Datum_indiening">2003-01-14</item>
         <item attribuut="Document-id">KVR17133</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1551" allpagenumbers="1551 1552" vetnummer="2020305610" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17133" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="738" onderwerp="" indiendatum="2003-01-14">
         <vrager partij="GroenLinks" oorsprong="parlement">Azough</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-02-5">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het bericht «Geen verbod op hoofddoek in de klas»? <voetnoot nummer="1"/>
      </vraag>
      <vraag nummer="2">Klopt het dat u heeft gezegd dat het niet verkeerd is als een school leerlingen verbiedt een hoofddoekje te dragen in de klas? </vraag>
      <vraag nummer="3">Bent u op de hoogte van de opvattingen van de Commissie Gelijke Behandeling (CBG) en het Meldpunt Discriminatie Amsterdam (MDA) over het dragen van een hoofddoekje in de klas? </vraag>
      <vraag nummer="4">Deelt u bij nader inzien hun mening dat het weren van leerlingen met een hoofddoekje in strijd is met de wet, in het bijzonder de vrijheid van godsdienst? </vraag>
      <vraag nummer="5">Vindt u dat het dragen van een hoofddoekje iets anders is dan het dragen van een pet of muts, vanwege de godsdienstige motivatie voor het dragen van een hoofddoekje? </vraag>
      <vraag nummer="6">Vindt u dat het dragen van een hoofddoekje niemand kwaad doet en geen belemmering vormt voor het onderwijs of de veiligheid van de leerling? </vraag>
      <vraag nummer="7">Vindt u dat de belangen van de leerlinge met het hoofddoekje op de basisschool Timotheus worden geschaad door haar uit de klas te verwijderen? Wat betekent dit volgens u voor de integratie? </vraag>
      <vraag nummer="8">Bent u bereid om op uw uitspraak terug te komen? Zo neen, waarom niet? Kunt u daarbij ingaan op de argumenten van de CBG en het MDA? Zo ja, bent u bereid dit duidelijk kenbaar te maken? Bent u dan ook bereid om actie te ondernemen in de richting van deze school om er voor te zorgen dat de leerlinge weer terug kan keren in de klas? </vraag>
      <noten afkomstig="vraag">
         <noot nummer="1" datum="2003-01-11" bron="De Volkskrant">De Volkskrant, 11 januari 2003</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ik heb gezegd dat het bevoegd gezag van een school, en daarmee bedoelde ik gezien de context waarbinnen de vraag werd gesteld, een basisschool uitgaande van een levensbeschouwelijke grondslag, over het al dan niet dragen van een hoofddoek bij reglement afspraken moeten kunnen maken en dat leerlingen en hun ouders zich dan aan deze afspraken moeten houden. Ik heb echter tevens – zij het kort – aangegeven dat deze vrijheid van een bevoegd gezag wel aan bepaalde voorwaarden is gebonden. Ik zal dit nader toelichten. Allereerst heeft een instelling voor bijzonder onderwijs de vrijheid om bij de toelating en ten aanzien van de deelname van leerlingen aan het onderwijs eisen te stellen indien deze gelet op het doel van de instelling noodzakelijk zijn voor de verwezenlijking van de grondslag van die instelling (zie artikel 7, tweede lid van de Algemene wet gelijke behandeling). Het beleid van het bevoegd gezag met betrekking tot de toelating en de deelname moet dan wel een consistent op religieuze of levensbeschouwelijke gronden berustend beleid zijn. Indien het bevoegd gezag niet consistent met dit beleid omgaat, wordt de kans om met succes een beroep te doen op bovenstaand artikel kleiner. Kenbaarheid kan hierbij een belangrijke rol spelen (bijvoorbeeld het melden van de identiteit in de schoolgids). Tenslotte heb ik in algemene zin gesproken: in een concreet geval (of conflict) gaat het primair steeds om het bevoegd gezag, de ouders en leerlingen en de Medezeggenschapsraad die immers het instemmingsrecht heeft bij de vaststelling in een reglement en de opname van bedoelde regels in de schoolgids. Indien men er op schoolniveau niet uitkomt, kan betrokkene, behalve naar de klachtencommissie van de school, naar de Commissie Gelijke Behandeling en/of de rechter gaan. </antwoord>
      <antwoord nummer="3">Ik heb kennisgenomen van de opvattingen van de Commissie Gelijke Behandeling en van het Meldpunt Discriminatie Amsterdam zoals verwoord in de Volkskrant van 11 januari jl. en ik ben op de hoogte van de relevante jurisprudentie van de Commissie. </antwoord>
      <antwoord nummer="4">Zoals uit mijn antwoord onder 2. blijkt, ben ik zeker niet van mening dat het weren van een leerling met een hoofddoekje op een school met bijzonder onderwijs altijd in strijd met «de wet» is. </antwoord>
      <antwoord nummer="5">Ja. </antwoord>
      <antwoord nummer="6">Ik verwijs voor mijn standpunt en de nadere motivering naar mijn antwoord op vraag 2. </antwoord>
      <antwoord nummer="7">Ik vind het (uiteraard) op meerdere gronden onwenselijk dat een leerlinge uit de klas wordt verwijderd. Inmiddels is het probleem tussen de betrokken ouder en het schoolbestuur gelukkig al opgelost en is de leerlinge weer teruggekeerd in de les. </antwoord>
      <antwoord nummer="8">Om redenen zoals aangegeven onder 2. ben ik niet bereid om op mijn uitspraak terug te komen. Ik verwijs verder naar het antwoord op vraag 7. </antwoord>
      <noten afkomstig="antwoord"/>
   </antwoorden>
</kvr>
