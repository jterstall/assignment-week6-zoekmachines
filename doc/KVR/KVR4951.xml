<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M. B. Vos (GroenLinks) en Stellingwerf (RPF) over genetisch gemanipuleerd voedsel. (Ingezonden 10 april 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4951
</item>
         <item attribuut="Inhoud">Vragen over het voorstel van de Europese Commissie om alle voedingsmiddelen die genetisch gemanipuleerde grondstoffen bevatten te etiketteren, de invoer van genetisch gemanipuleerde maïs uit de Verenigde Staten, het aangetroffen DNA in de witte bloedlichaampjes en organen vanmuizen die genetisch gemanipuleerd voedsel hadden gegeten, en de aanvraag van het bedrijf Ciba Geigy om toelating van genetisch veranderde maïs op de Nederlandse markt.</item>
         <item attribuut="Rubriek">Consument (Levensmiddelen) Consument (Productinformatie) Consument (Voedings- en productveiligheid) Gezondheidszorg (Genetische manipulatie) Wetenschap en technologie (Toegepast onderzoek)</item>
         <item attribuut="Trefwoorden">Biotechnologie Levensmiddelen Productinformatie</item>
         <item attribuut="Vindplaats">Kamervragen met antwoord 1996-1997, nr. 1229, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">M. B. Vos</persoon>
            <persoon partij="RPF">Stellingwerf</persoon>
         </item>
         <item attribuut="Datum_reaktie">1997-05-22</item>
         <item attribuut="Datum_indiening">1997-04-10</item>
         <item attribuut="Document-id">KVR4951</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2513" allpagenumbers="2513 2514" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1229" onderwerp="" indiendatum="1997-04-10">
         <vrager partij="GroenLinks" oorsprong="parlement">M. B. Vos</vrager>
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="22 mei 1997) Zie ook Aanhangsel Handelingen nr. 1188, vergaderjaar 1996–1997">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de ministers van Landbouw, Natuurbeheer en Visserij en Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft de Europese Commissie het voorstel gedaan, dat alle voedingsmiddelen die genetisch gemanipuleerde grondstoffen bevatten, geëtiketteerd dienen te worden? <voetnoot nummer="1"/>Stelt de Commissie in dit verband voor de Novel Food-verordening aan te passen? </vraag>
      <vraag nummer="2">Zult u instemmen met dit voorstel van de Europese Commissie? Zo neen, waarom niet? </vraag>
      <vraag nummer="3">Deelt u de mening, dat op grond van het voorstel van de Europese Commissie het Nederlandse beleid dient te worden aangescherpt? </vraag>
      <vraag nummer="4" voetnoot="2">Hebt u kennis genomen van de opvatting van het Europees Parlement, dat een einde moet worden gemaakt aan de invoer van genetisch gemanipuleerde maïs uit de Verenigde Staten, omdat onduidelijk is welke effecten deze maïs zal hebben voor de volksgezondheid en het milieu? <voetnoot nummer="2"/>
      </vraag>
      <vraag nummer="5" voetnoot="3">Kent u de resultaten van onderzoek van Dorfler en Schubbert van de Universiteit van Keulen, dat vreemd DNA kan worden gevonden in de witte bloedlichaampjes en organen van muizen na het eten van genetisch gemanipuleerd voedsel? <voetnoot nummer="3"/>Bevestigt dit uw onderzoek naar uw mening de opvatting dat over de lange termijn risico’s van genetische manipulatie nog weinig met zekerheid kan worden gezegd? Welke conclusies trekt u uit de bevindingen van de genoemde onderzoekers? </vraag>
      <vraag nummer="6">Bent u bereid, evenals Oostenrijk en Luxemburg, op grond van Artikel 16 van Verordening 90/220 een verbod af te kondigen op de verkoop en het gebruik van genetisch gemanipuleerde maïs in Nederland? Zo neen, waarom niet? </vraag>
      <vraag nummer="7">Heeft u momenteel een aanvraag van het bedrijf Ciba Geigy in behandeling, dat een genetisch veranderde maïssoort in Nederland op de markt wil brengen? Betreft dit dezelfde maïssoort als momenteel vanuit de VS in de EU wordt ingevoerd? Op welke termijn verwacht u over deze toelatingsaanvraag een besluit te nemen? </vraag>
      <noten afkomstig="vraag">
         <noot nummer="4"/>
         <noot nummer="1" datum="1997-04-3" bron="NRC Handelsblad">NRC Handelsblad, 3 april 1997</noot>
         <noot nummer="2" datum="1997-04-9" bron="de Volkskrant en Trouw">de Volkskrant en Trouw, 9 april 1997</noot>
         <noot nummer="3" datum="1997-02-26" bron="Frankfurter Rundschau">Frankfurter Rundschau, 26 februari 1997</noot>
         <noot nummer="4" datum="1997-04-4" bron="Agrarisch Dagblad">Agrarisch Dagblad, 4 april 1997</noot>
      </noten>
   </vragen>
   <antwoorden aantal="7">
      <antwoord nummer="1">De Europese Commissie heeft in het kader van Richtlijn 90/220/EG inzake het in het milieu brengen van genetisch gemodificeerde organismen (ggo’s) een voorstel gedaan om Annex III bij die richtlijn te wijzigen. Onderdeel daarvan is een voorstel tot informatievoorziening waaronder etikettering bij producten die ggo’s bevatten. Het betreft hier dus geen voorstel in het kader van de in de vraag 1 genoemde «Novel Food Verordening». </antwoord>
      <antwoord nummer="2">Met het voorstel inzake etikettering kan de regering in algemene zin zeker instemmen, zij het dat de tekst van het voorstel moet worden aangescherpt om onduidelijkheden te voorkomen. Tegen deze achtergrond heeft Nederland dan ook ingestemd met het verzoek van België om het zogenoemde «artikel 21» comité over dit voorstel bijeen te roepen, opdat zo snel mogelijk beslissingen kunnen worden genomen. Ter toelichting op het onderwerp «informatievoorziening en etikettering» nog het volgende. De Nederlandse regering is van mening dat er twee redenen zijn om op een etiket of in vervoersdocumenten van producten te vermelden dat dat product ggo’s bevat. Enerzijds is dat ter informatie van gebruikers en consumenten en anderzijds is dat om handhaving van ggo-regelgeving te versterken. Met nadruk zij hier onderstreept dat een dergelijke vermelding niets zegt over de veiligheid van het ggo, die veiligheid hangt af van de aard van de aangebrachte genetische modificatie. Bovendien wordt een ggo-product alleen toegelaten wanneer het veilig kan worden toegepast. Het vermelden ten behoeve van de handhaving van milieuregelgeving (in Nederland is dat het Besluit genetisch gemodificeerde organismen) dient te geschieden in het kader van Richtlijn 90/220/EG. De Europese Commissie staat op het standpunt dat onder de huidige tekst van Richtlijn 90/220/EG het niet mogelijk is te eisen dat wordt vermeld dat een product ggo’s bevat of kan bevatten. Om die belemmering op te heffen – en dus etikettering mogelijk te maken – heeft zij bovengenoemd voorstel gedaan. Omdat een dergelijk voorstel geen terugwerkende kracht heeft, is aan de bedrijven wier dossiers op dit moment in behandeling zijn, gevraagd om op vrijwillige basis op of bij hun producten te vermelden dat die ggo’s bevatten. </antwoord>
      <antwoord nummer="3">Nee. Zoals in vraag 1 aangegeven betreft het een etiketteringseis in het kader van de richtlijn 90/220/EG. Dit leidt niet tot een wijziging van de etiketteringsvereisten in de novel food verordening. Als het voorstel van de Europese Commissie wordt aangenomen, dan is Nederland verplicht dit in haar wet- en regelgeving te implementeren. </antwoord>
      <antwoord nummer="4">Ja. </antwoord>
      <antwoord nummer="5">Het aangehaalde onderzoek betreft een experiment waarbij kleine deeltjes lichaamvreemd DNA, zoals dat onderdeel uitmaakt van ons dagelijkse voedselpakket, tijdelijk wordt aangetroffen in witte bloedlichaampjes die betrokken zijn bij het afweersysteem (Proceedings National Academy of Sciences, USA, Vol.94, pag. 961–966, February 1997). Deze witte bloedlichaampjes kunnen na verspreiding via het bloed tot maximaal 18 uur na de consumptie aangetroffen worden in lever en milt. De onderzoekers suggereren dat de gevonden resultaten te maken hebben met de afweerfuncties. De mechanismen van het afweersysteem zijn zeer complex. Er is dus geen sprake van onderzoek op grond waarvan een wijziging van inzichten is verkregen inzake de veiligheid van ggo’s, maar eerder van een (mogelijk) nader inzicht in de wijze waarop het afweersysteem zou kunnen functioneren. </antwoord>
      <antwoord nummer="6">Op grond van Richtlijn 90/220/EG kunnen Lidstaten het gebruik of de verkoop van producten die op grond van die richtlijn zijn toegelaten, tijdelijk verbieden indien die Lidstaat gegronde redenen heeft om te verwachten dat het product gevaar oplevert voor mens of milieu. Die Lidstaat brengt de Commissie en de overige Lidstaten van zijn met redenen omklede beslissing op de hoogte. De Europese Commissie neemt binnen drie maanden een besluit volgens een in de richtlijn vastgestelde procedure. Nederland heeft geen inhoudelijk bezwaar tegen de toelating van deze maïs, omdat er naar ons inzicht geen onacceptabele veiligheidsrisico’s voor mens en milieu verbonden zijn aan de marktintroductie van dit product. Bovendien hebben de Lidstaten, die wel een verbod hebben afgekondigd, geen nieuwe, inhoudelijke argumenten aangevoerd, die niet in de door Nederland uitgevoerde risico-analyse aan bod zijn gekomen. Overigens kan deze maïs in Nederland nog niet worden verhandeld als product voor menselijke consumptie omdat daarvoor nog een toestemming op grond van de Nederlandse novel food regelgeving vereist is (zie ook het antwoord op vraag 7). Bovendien is het thans niet toegestaan deze maïs te verbouwen, omdat het ras (nog) niet is geregistreerd in de Europese of nationale rassenlijst. </antwoord>
      <antwoord nummer="7">Ja. Bij de Staatssecretaris van VWS is door de firma CIBA/GEIGY een aanvraag ingediend voor een ontheffing van art. 2 van de Warenwetregeling Toelating nieuwe voedingsmiddelen. Het betreft hier inderdaad de genetisch gemodificeerde maïs, die inmiddels in de EU een toelating heeft in het kader van de richtlijn 90/220/EG. Verwacht wordt dat de Voorlopige Commissie Veiligheid Nieuwe Voedingsmiddelen binnen enkele weken haar advies aan de Staatssecretaris zal uitbrengen, waarna op korte termijn een besluit over eventuele toelating genomen zal worden. </antwoord>
      <noten afkomstig="antwoord"/>
   </antwoorden>
</kvr>
