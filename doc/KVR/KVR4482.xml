<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over de vrijwillige schoolbijdrage. (Ingezonden 14 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4482
</item>
         <item attribuut="Inhoud">Vragen over MBO's die studenten hun stagegeld aan school laten afdragen en dit door de vrijwillige schoolbijdrage 'verplicht' stellen.</item>
         <item attribuut="Rubriek">Beroepsonderwijs en volwasseneneducatie (Overig)</item>
         <item attribuut="Trefwoorden">Beroepsonderwijs Stages</item>
         <item attribuut="Vindplaats">Kamervragen met antwoord 1996-1997, nr. 796, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1997-03-06</item>
         <item attribuut="Datum_indiening">1997-02-14</item>
         <item attribuut="Document-id">KVR4482</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1627" allpagenumbers="1627 1628" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="796" onderwerp="" indiendatum="">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1997-03-6">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van de bevindingen van de MBO Nederland Groep dat veel MBO’s misbruik maken van de onwetendheid van MBO-studenten en hun ouders door studenten te verplichten hun stagegeld aan school af te dragen en door de vrijwillige schoolbijdrage «verplicht» te stellen? </vraag>
      <vraag nummer="2">Laten veel van de MBO’s in Nederland alleen nieuwe studenten toe als zij inschrijfgeld betalen? Werd dit bedrag, alleen indien de potentiële student wordt aangenomen, van de te betalen vrijwillige schoolbijdrage afgehaald? Worden de nieuwe studenten alleen toegelaten als zij een contract ondertekenen waarmee zij verklaren ieder jaar de vrijwillige schoolbijdrage te zullen betalen? </vraag>
      <vraag nummer="3">Is de bestemming van het overgrote deel van de inkomsten, via deze vrijwillige bijdrage, niet bekend? Welke stappen kunt u nemen om dit te verbeteren? </vraag>
      <vraag nummer="4">Krijgen veel MBO’s extra inkomsten doordat zij de stagevergoedingen van studenten opeisen? Laten zij dan vlak voor een stage de student een contract ondertekenen waarin hij/zij verklaart het stagegeld (of een groot gedeelte hiervan) aan school af te zullen dragen? Kan weigering van ondertekening betekenen dat die studenten geen stage mogen lopen en eventueel hun diploma mislopen? </vraag>
      <vraag nummer="5">Acht u bovenbeschreven praktijken toelaatbaar? Waar ligt volgens u de oorzaak hiervan? Bent u van zins een onderzoek naar deze gang van zaken in te stellen en maatregelen te nemen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Ik heb half januari van dit jaar vernomen dat MBO Nederland Groep voornemens was een kort geding aan te spannen over deze kwestie. In reactie hierop heb ik het in vraag 4 weergegeven standpunt ingenomen. Voor het overige heb ik hierover niets meer vernomen. </antwoord>
      <antwoord nummer="2">Mij hebben geen concrete signalen bereikt over de in deze vraag gesignaleerde problemen. Indien mij concrete signalen bereiken dat een instelling de toelating van de leerling afhankelijk stelt van een andere dan een wettelijke bijdrage hanteer ik de volgende procedure. Ik verzoek in dat geval de inspectie de klacht te onderzoeken en, indien sprake is van handelen in strijd met de regels, te bemiddelen. Deze procedure wordt tot nu toe met succes gehanteerd. Mede gelet op de signalen in uw vragen heb ik besloten om nogmaals een brief te sturen aan alle instellingen en medezeggenschapsraden, waarin de geldende regels worden uitgelegd en het nadrukkelijk verzoek aan de bevoegde gezagsorganen wordt gedaan zich hieraan te houden. Ook zal ik de medezeggenschapsraden nadrukkelijk verzoeken overtredingen te melden bij de inspectie. </antwoord>
      <antwoord nummer="3">Neen, de bestemming van deze inkomsten is niet bekend. Gelet op het systeem van lump sum bekostiging en de daaraan gekoppelde bestedingsvrijheid, verantwoordt de instelling de rechtmatigheid van deze uitgaven zonder dat daarbij een voorgeschreven bestedingsrichting bestaat. </antwoord>
      <antwoord nummer="4">Het is mij bekend dat er instellingen zijn die in de stage-overeenkomst tussen deelnemer, instelling en stagebedrijf laten opnemen dat de stagevergoeding aan de instelling toekomt. Individuele klachten hierover hebben mij niet bereikt. Indien dit wel het geval zou zijn zal ik daarop gepast reageren. Weigering om op deze grond een stage-overeenkomst te ondertekenen kan nooit inhouden dat de deelnemer daarom geen stage kan lopen of geen diploma verkrijgt. Ik zal in de brief die ik in vraag 2 heb aangekondigd, tevens aandacht besteden aan de hier aan de orde gestelde stageproblematiek. </antwoord>
      <antwoord nummer="5">Mede gelet op bovengenoemde signalen is in de Wet educatie en beroepsonderwijs (WEB) een wijziging aangebracht in de relatie tussen deelnemer en instelling. Met ingang van 1 augustus 1997 dient aan de inschrijving van een deelnemer in een beroepsopleiding van een ROC een onderwijsovereenkomst ten grondslag te liggen. Deze overeenkomst heeft betrekking op de hele opleiding van de deelnemer, waaronder de beroepspraktijkvorming. In de onderwijsovereenkomst worden de rechten en verplichtingen van partijen geregeld die voortvloeien uit de WEB (artikel 8.1.3.). Dit betekent dat het contract tussen deelnemer en instelling geen voorschriften mag bevatten die strijdig zijn met een wettelijke verplichting, waaronder het voorschrift dat de inschrijving niet afhankelijk mag worden gesteld van een andere dan een wettelijke bijdrage. Gelet op het feit dat de beroepspraktijkvorming deel uit maakt van de opleiding en daarmee onder de reikwijdte van de onderwijsovereenkomst valt, kan de toelating van de deelnemer tot de opleiding niet afhankelijk worden gesteld van afspraken over vergoeding die de deelnemer ontvangt voor de beroepspraktijkvorming. Eventuele geschillen over strijdigheid van deze overeenkomst en daaruit voor de deelnemer voortvloeiende schade kunnen aan de bevoegde rechter worden voorgelegd. Ik ben voornemens met de inspectie af te spreken dat deze onderwerpen met voldoende prioriteit op het werkprogramma van de inspectie zullen worden opgenomen. </antwoord>
      <noten afkomstig="antwoord"/>
   </antwoorden>
</kvr>
