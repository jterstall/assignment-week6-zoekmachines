<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wijn en Verhagen (beiden CDA) aan de ministers van Buitenlandse Zaken en van Binnenlandse Zaken en Koninkrijksrelaties en de staatssecretaris van Justitie over EU-steun voor de opvang van asielzoekers. (Ingezonden 9 februari 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9135
</item>
         <item attribuut="Inhoud">Betreft een bericht in de Staatscourant van 3 februari 1999 over het mislopen van EU-steun.</item>
         <item attribuut="Rubriek">Internationale betrekkingen (Europese Unie) Welzijn (Vreemdelingen en asielzoekers)</item>
         <item attribuut="Trefwoorden">Subsidies Vluchtelingen</item>
         <item attribuut="Vindplaats">Kamervragen met antwoord 1998-1999, nr. 1165, Tweede Kamer</item>
         <item attribuut="Vraagnr_bij_indiening">2989907310</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Wijn</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">1999-04-13</item>
         <item attribuut="Datum_indiening">1999-02-09</item>
         <item attribuut="Document-id">KVR9135</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2387" allpagenumbers="2387 2388" vetnummer="2989907310" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9135" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1165" onderwerp="" indiendatum="1999-02-9">
         <vrager partij="CDA" oorsprong="parlement">Wijn</vrager>
         <vrager partij="CDA" oorsprong="parlement">Verhagen</vrager>
         <vraagt-aan>de ministers van Buitenlandse Zaken en van Binnenlandse Zaken en Koninkrijksrelaties en de staatssecretaris van Justitie</vraagt-aan>
      </vraagdata>
      <antwoorddata antwoorddatum="13 april 1999), zie ook Aanhangsel Handelingen nr. 980, vergaderjaar 1998–1999">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="14">
      <vraag nummer="1" voetnoot="1">Loopt Nederland door gebrek aan druk vanuit Den Haag EU-steun mis voor de opvang en begeleiding van asielzoekers en vluchtelingen? <voetnoot nummer="1"/>
      </vraag>
      <vraag nummer="2">Is het waar dat, volgens ingewijden, voor het verkrijgen van dergelijke steun heftig moet worden gelobbyd? </vraag>
      <vraag nummer="3">Heeft Nederland in vergelijking met andere landen weinig projecten ingediend? </vraag>
      <vraag nummer="4">Heeft Nederland te laat projecten ingediend? </vraag>
      <vraag nummer="5">Zijn de door Nederland ingediende projecten afgewezen omdat de kwaliteit ervan onder de maat was? </vraag>
      <vraag nummer="6">Welke activiteiten heeft Nederland ontplooid in vergelijking met andere landen die wel aanzienlijke financiële steun hebben toegewezen gekregen? </vraag>
      <vraag nummer="7">Heeft Nederland van de 37 miljoen gulden slechts 0,2 miljoen (ofwel 0,54%) toegewezen gekregen? </vraag>
      <vraag nummer="8">Hoe is te verklaren dat landen die in vergelijking met Nederland veel minder asielzoekers opvangen veel meer geld hebben toegewezen gekregen? </vraag>
      <vraag nummer="9">Welke criteria liggen ten grondslag aan de verdeling van de gelden? </vraag>
      <vraag nummer="10">Hoe is de verdeling van de gelden te rijmen met het streven om in Europees verband te komen tot een eerlijker verdeling van de lasten van de opvang van asielzoekers over de verschillende lidstaten? </vraag>
      <vraag nummer="11" voetnoot="2">Hoe verhoudt een en ander zich tot de door de Kamer op 16 april 1998 aanvaarde motie-Verhagen <voetnoot nummer="2"/>, waarin de regering werd gevraagd op korte termijn onderhandelingen te beginnen over een financiële verdeling van lasten, als voorloper van een Europese verdeling van de opvang van asielzoekers? </vraag>
      <vraag nummer="12">Hoe moet in dit verband de uitspraak van de Europees Commissaris voor Justitie en Binnenlandse Zaken worden geïnterpreteerd dat de Commissie streeft naar een meer omvangrijke hulp en dat EU-landen met weinig asielzoekers en vluchtelingen dan ook kunnen bijdragen aan de lasten? </vraag>
      <vraag nummer="13">Welke betekenis heeft de uitspraak van de Europees Commissaris voor Justitie en Binnenlandse Zaken dat de gelden vooral zijn toegekend aan Duitsland, Spanje en Italië, omdat de asieldruk daar bijzonder groot is? Waaruit bestaat de asieldruk in Spanje in Italië? </vraag>
      <vraag nummer="14">Wat is de aard/inhoud van de toegewezen projecten die erop zijn gericht afgewezen asielzoekers te helpen bij terugkeer naar hun land van herkomst? </vraag>
      <noten afkomstig="vraag">
         <noot nummer="1" datum="1999-02-3" bron="Staatscourant">Staatscourant, 3 februari 1999</noot>
         <noot nummer="2" documenttype="Kamerstuk" kamerstuk-id="19 637" documentnummer="341">Kamerstuk 19 637, nr. 341</noot>
      </noten>
   </vragen>
   <antwoorden aantal="12">
      <antwoord nummer="1">Nee. Niet de druk vanuit de regeringssteden, maar de vraag of de subsidieaanvragen binnen de criteria van de selectieprocedure van de Europese Commissie is bepalend voor de toekenning van EU-steun. </antwoord>
      <antwoord nummer="2">Nee. Heftig lobbyen is geen absolute voorwaarde voor succes. Om een subsidieaanvraag op succesvolle wijze te besluiten, dient deze in de eerste plaats aan de gestelde voorwaarden te voldoen, vervolgens maakt de Europese Commissie een afweging welke van de aanvragen het beste overeenkomen met de doelstelling van het EU-fonds. Contact met de Europese Commissie kan nuttig zijn om bijvoorbeeld te bezien of de bewuste aanvragen wellicht nog enige technische bijstelling behoeven of om de kans op honoreren van de aanvraag te vergroten. </antwoord>
      <antwoord nummer="3">Over het geheel genomen heeft Nederland relatief weinig projecten ingediend. Voor 1998 zijn vanuit Nederland 4 projecten ingediend onder begrotingslijn B5-803. Doelstelling van deze begrotingslijn is de verbetering van de omstandigheden waaronder asielzoekers en ontheemden worden opgevangen en een betere toegang tot de asielprocedures in de lidstaten van de Europese Unie. Daarnaast werden onder begrotingslijn B7-6008 3 projecten vanuit Nederland ingediend. Doelstelling van deze laatste begrotingslijn is het vergemakkelijken van de vrijwillige terugkeer van vluchtelingen, ontheemden en asielzoekers van de Europese Unie naar hun landen van herkomst, alsmede hun herintegratie aldaar. Overigens geldt voor beide begrotingslijnen dat zowel particuliere als overheidsinstellingen tot de doelgroep kunnen worden gerekend. Een ander kenmerk van de begrotingslijnen is dat deze op innoverende projecten en niet op reguliere overheidstaken zijn gericht. </antwoord>
      <antwoord nummer="4">Ja. Bij het indienen van enkele projecten is de indieningstermijn overschreden. </antwoord>
      <antwoord nummer="5">Uit informatie die van de Europese Commissie is verkregen, kan worden opgemaakt dat een inhoudelijke beoordeling van de projecten in de meeste gevallen achterwege is gebleven omdat de projecten niet binnen de door de Europese Commissie gestelde criteria vielen. Het ministerie van Justitie heeft op dit moment een meer gestructureerde aanpak van haar subsidieaanvragen in voorbereiding; een aanpak gericht op verbetering van vorm en kwaliteit van subsidieaanvragen. In dit verband heeft het ministerie van Justitie reeds vorige maand aan betrokken Nederlandse overheidsinstanties nadere informatie verschaft over de EU-richtlijnen inzake de indiening van de projectvoorstellen ter financiering uit genoemd fonds. </antwoord>
      <antwoord nummer="6">Het is niet eenvoudig te onderkennen welke activiteiten andere landen hebben ontplooid om subsidies te verkrijgen, temeer daar ook niet-overheidsinstellingen een beroep kunnen doen op deze subsidies. </antwoord>
      <antwoord nummer="7">Ja. </antwoord>
      <antwoord nummer="8 en 9">Niet het aantal asielzoekers per lidstaat maar de vastgestelde criteria voor beide begrotingslijnen (B5-803 en B7-6008) zijn doorslaggevend bij de toekenning van EU-steun. Het gaat dan om de volgende criteria: – het innoverende karakter van het project en de mogelijkheid de resultaten ervan te kunnen gebruiken voor het versterken van de samenwerking tussen lidstaten, alsook de mate waarin andere lidstaten uit de opgedane ervaring lering kunnen trekken; – de praktische aard van de projectbeschrijving en het reële karakter van de projectbegroting; – de kosteneffectiviteit en het rendement, rekening houdend met het aantal personen waarop het project zich richt; – de mate van de eigen financiële bijdrage van de organisatie die de aanvraag indient. </antwoord>
      <antwoord nummer="10 en 11">Ten aanzien van een eerlijker verdeling van de lasten van de opvang van asielzoekers over de lidstaten kan het volgende worden opgemerkt. Bovengenoemde begrotingslijnen zijn in de eerste plaats gericht op het stimuleren van innovatieve benaderingen en het vaststellen van de beste werkmethoden, zodat alle lidstaten gebruik kunnen maken van de resultaten en lering kunnen trekken uit de opgedane ervaring. Geheel los hiervan bestaat het doel te komen tot een coherente en geïntegreerde aanpak ten aanzien van opvang en terugkeer. Deze doelstellingen komen terug in een nieuw voorstel van de Europese Commissie om bovengenoemde begrotingslijnen samen te brengen in één gemeenschappelijk optreden. </antwoord>
      <antwoord nummer="12">Deze uitspraak is in lijn met hetgeen in het Verdrag van Amsterdam is opgenomen. Op grond van dit Verdrag dienen onder meer maatregelen te worden aangenomen voor minimumnormen voor de opvang van asielzoekers in de lidstaten (art. 63, lid 1, onder b), alsook maatregelen ter bevordering van het evenwicht tussen de inspanningen van de lidstaten voor de opvang en het dragen van de consequenties van de opvang van vluchtelingen en ontheemden (art. 63, lid 2, onder b). </antwoord>
      <antwoord nummer="13">Dat projecten uit Duitsland, Spanje en Italië verhoudingsgewijs vaak zijn gehonoreerd, heeft te maken met het feit dat deze projecten zowel naar inhoud als naar de criteria voor de indiening van projectvoorstellen voldeden. Voor wat betreft de asieldruk in Spanje en in Italië kan ik het volgende meedelen. Het aantal asielzoekers in Spanje betrof over de periode januari 1998 tot en met oktober 1998: 5486. Italië werd in deze periode met 4386 asielaanvragen geconfronteerd. </antwoord>
      <antwoord nummer="14">Het Nederlandse project dat is toegewezen, richt zich op afgewezen Somalische asielzoekers. Doel is deze personen te stimuleren terug te keren naar Somaliland, door ze bij te staan bij de reïntegratie in hun nieuwe gemeenschap. Het programma omvat de reis naar Somaliland en een individueel project dat het individu in staat moet stellen in eigen levensonderhoud te voorzien. De overige gehonoreerde projecten worden gekenmerkt door een grote verscheidenheid, maar hebben veelal elementen met elkaar gemeen als informatieverstrekking, advisering en training in verband met terugkeer. </antwoord>
      <noten afkomstig="antwoord"/>
   </antwoorden>
</kvr>
