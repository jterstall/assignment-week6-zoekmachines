<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Oven en K. G. de Vries (beiden PvdA) aan de ministers van Buitenlandse Zaken, van Justitie en voor Vreemdelingenzaken en Integratie over de verwijdering van personen die verdacht worden van oorlogsmisdrijven. (Ingezonden 3 december 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16961
</item>
         <item attribuut="Inhoud">Vragen over het onmiddellijk uitzetten van asielzoekers die worden verdacht van oorlogsmisdrijven, waardoor ze bij een eventuele vervolging niet meer op Nederlands grondgebied zijn.</item>
         <item attribuut="Rubriek">Veiligheidsbeleid en defensie (Oorlogsstrafrecht) Welzijn (Vreemdelingen en asielzoekers)</item>
         <item attribuut="Trefwoorden">Oorlogsmisdrijven Vluchtelingen</item>
         <item attribuut="Vindplaats">Kamervragen met antwoord 2002-2003, nr. 588, Tweede Kamer</item>
         <item attribuut="Vraagnr_bij_indiening">2020304000</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Oven</persoon>
            <persoon partij="PvdA">K. G. de Vries</persoon>
         </item>
         <item attribuut="Datum_reaktie">2003-01-10</item>
         <item attribuut="Datum_indiening">2002-12-03</item>
         <item attribuut="Document-id">KVR16961</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1245" allpagenumbers="1245 1246" vetnummer="2020304000" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16961" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="588" onderwerp="" indiendatum="2002-12-3">
         <vrager partij="PvdA" oorsprong="parlement">Van Oven</vrager>
         <vrager partij="PvdA" oorsprong="parlement">K. G. de Vries</vrager>
         <vraagt-aan>de ministers van Buitenlandse Zaken, van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2003-01-10">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers voor Vreemdelingenzaken en Integratie en van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat het beleid van de minister voor Integratie en Vreemdelingenzaken is dat asielzoekers, aan wie op grond van de verdenking van oorlogsmisdaden of misdrijven tegen de menselijkheid de toegang tot de asielprocedure in Nederland is geweigerd, zo snel mogelijk het Nederlandse grondgebied dienen te verlaten? <voetnoot nummer="1"/>
      </vraag>
      <vraag nummer="2">Heeft die gedragslijn niet tot gevolg dat strafrechtelijke vervolging van die personen in verband met die misdrijven illusoir wordt, omdat zij op het moment van een eventuele vervolging niet meer op Nederlands grondgebied verblijven? </vraag>
      <vraag nummer="3">Hoe verhoudt zich die gedragslijn – waarbij men mogelijke verdachten van zeer ernstige misdrijven simpelweg de deur wijst – tot de verplichting die Nederland, als aangesloten bij het Statuut voor het Internationaal Strafhof, is aangegaan om ook zelfstandig oorlogsmisdrijven op te sporen en te vervolgen met het oogmerk de veroordeelden hun gerechte straf te doen ondergaan? </vraag>
      <vraag nummer="4">Bent u bereid deze beleidslijn aan te passen in die zin dat de activiteiten van de IND en het Nederlands Opsporingsteam Voor Oorlogsmisdrijven (NOVO-team) zodanig op elkaar worden afgestemd dat opsporing van oorlogsmisdrijven en een daaraan gekoppelde vordering tot voorlopige hechtenis direct op het besluit tot afwijzing van de asielaanvraag kunnen volgen? </vraag>
      <noten afkomstig="vraag">
         <noot nummer="1" datum="2002-11-28" bron="Zie uitzending " titel="Reporter">Zie uitzending «Reporter», 28 november 2002</noot>
      </noten>
   </vragen>
   <antwoorden aantal="2">
      <antwoord nummer="1">Het uitgangspunt onder het vigerende vreemdelingenbeleid is dat àlle asielzoekers van wie de aanvraag is afgewezen, dienen terug te keren naar het land van herkomst of een ander land waar zij redelijkerwijs naar toe kunnen gaan. Dit geldt dus in beginsel ook voor personen aan wie artikel 1F van het Vluchtelingenverdrag wordt tegengeworpen. </antwoord>
      <antwoord nummer="2, 3 en 4" voetnoot="1">Tijdens het debat met uw Kamer over het NOVO-team op 3 oktober 2001 <voetnoot nummer="1"/>heeft de toenmalige Minister van Justitie toegezegd vreemdelingen aan wie artikel 1F van het Vluchtelingenverdrag wordt tegengeworpen ook ongewenst te verklaren. De IND heeft inmiddels een aantal zaken geselecteerd waarbij naast toepassing van artikel 1F de vreemdeling tevens ongewenst is verklaard. Deze zaken worden versneld aan de rechter voorgelegd. De rechter heeft in deze zaken nog geen uitspraak gedaan. De reden voor selectie van een aantal proefzaken is gelegen in het feit dat er een zeker spanningsveld is tussen het tegenwerpen van artikel 1F van het Verdrag en het ongewenstverklaren. De uitspraken in deze zaken zullen naar onze verwachting uitsluitsel geven over de rechtmatigheid van een besluit tot ongewenstverklaring ènkel op grond van het feit dat artikel 1F wordt tegengeworpen. Uiteraard kunnen noch willen wij thans vooruitlopen op de uitspraken van de rechter in deze zaken. Wij onderschrijven het ook door u onderkende belang dat het strafrechtelijke en administratieve traject zo optimaal mogelijk op elkaar worden afgestemd. Dit is onder meer van belang om te voorkomen dat een strafrechtelijk onderzoek zou worden gefrustreerd, omdat een vreemdeling aan wie artikel 1F van het Vluchtelingenverdrag is tegengeworpen na ongewenstverklaring niet meer in Nederland zou verblijven. Wij hechten er aan in dit verband te onderstrepen dat het tot op heden gevolgde beleid ten aanzien van de opsporing en vervolging van oorlogsmisdadigers onverkort van kracht is. Dat houdt onder meer in dat de IND en het NOVO-team op dit terrein structureel en intensief zullen blijven samenwerken. Daaruit mag u naar onze overtuiging ook afleiden dat de regering zich ervoor beijvert vreemdelingen aan wie artikel 1F van het Vluchtelingenverdrag is tegengeworpen en die zich op Nederlandse grondgebied bevinden, te (laten) vervolgen en berechten. Mede daarom is Nederland immers partij bij het Internationaal Strafhof geworden. Nederland neemt zijn verplichtingen in het kader van het Internationaal Strafhof ook overigens zeer serieus, getuige onder andere het u bekende voorstel voor de Wet internationale misdrijven, dat de internationale misdrijven als omschreven in het Statuut van het Internationaal Strafhof strafbaar stelt in onze nationale strafrechtwetgeving. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 484 (R 1669)" documentnummer="17" documentpagina="7">Kamerstuk 27 484 (R 1669), nr. 17, p. 7</noot>
      </noten>
   </antwoorden>
</kvr>
