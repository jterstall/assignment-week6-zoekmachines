<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de staatssecretaris van Onderwijs, Cultuur en Wetenschap, mw. Van der Laan, over de herbenoeming van de voorzitter van de Raad voor Cultuur. (Ingezonden 16 januari 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19363
</item>
         <item attribuut="Inhoud">Vragen aan staatssecretaris Van der Laan (OCW; Cultuur) naar aanleiding van de herbenoeming van mevrouw W. Sorgdrager als voorzitter van de Raad voor Cultuur, zonder dat andere kandidaten de kans zouden hebben gekregen om op die functie te solliciteren.</item>
         <item attribuut="Rubriek">Cultuur en taal (Algemeen) Staats- en bestuursrecht (Adviesorganen)</item>
         <item attribuut="Trefwoorden">Raad voor cultuur</item>
         <item attribuut="Vindplaats">Kamervragen met antwoord 2003-2004, nr. 726, Tweede Kamer</item>
         <item attribuut="Vraagnr_bij_indiening">2030406360</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2004-01-27</item>
         <item attribuut="Datum_indiening">2004-01-16</item>
         <item attribuut="Document-id">KVR19363</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1537" allpagenumbers="1537 1538" vetnummer="2030406360" code="0304tkkvr726" lopendefooter="Tweede Kamer, vergaderjaar 2003–2004, Aanhangsel" filenaam="KVR19363" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="726" onderwerp="" indiendatum="2004-01-16">
         <vrager partij="SP" oorsprong="parlement">Vergeer</vrager>
         <vraagt-aan>de staatssecretaris van Onderwijs, Cultuur en Wetenschap, mw. Van der Laan,</vraagt-aan>
      </vraagdata>
      <antwoorddata antwoorddatum="2004-01-27">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat u mw. W. Sorgdrager, voor vier jaar heeft herbenoemd tot voorzitter van de Raad voor Cultuur, zonder dat andere kandidaten de kans kregen om op die functie te solliciteren? <voetnoot nummer="1"/>
      </vraag>
      <vraag nummer="2">Deelt u de mening dat andere kandidaten gelegenheid hadden moeten krijgen om te solliciteren voor deze functie? Zo ja, waarom wilde u dan niet dat de Benoemingenadviescommissie Raad voor Cultuur (BAC) zich zou buigen over andere kandidaten? </vraag>
      <vraag nummer="3">Is het waar dat uw voorkeur uitging naar mw. Sorgdrager, omdat zij «al ervaring had opgedaan» en omdat «continuïteit vereist was omdat ditmaal in de kunstensector aanzienlijke bezuinigingen moeten worden doorgevoerd»? Zo ja, deelt u de mening dat u de onafhankelijke positie van de Raad voor Cultuur heeft aangetast? </vraag>
      <vraag nummer="4">Wat verstaat u onder achterkamertjespolitiek? Hoe voorkomt u dat u wordt beschuldigd van achterkamertjespolitiek als de benoeming van de voorzitter van deze adviesraad niet transparant verloopt? </vraag>
      <vraag nummer="5">Is het waar dat uw voorganger wél van plan was om voor de opvolging van mw. Sorgdrager een open procedure met meerdere kandidaten te organiseren? Zo ja, waarom heeft u dat niet zo gelaten? </vraag>
      <vraag nummer="6">Deelt u de mening dat het moreel onjuist is als een staatssecretaris de herbenoeming van een partijgenoot in beslotenheid regelt, zonder een eerlijke kans te bieden aan andere kandidaten? </vraag>
      <vraag nummer="7">Bent u bereid om voor de opvolging van mw. Sorgdrager alsnog een open procedure met meerdere kandidaten te organiseren? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-01-14" bron="NRC-Handelsblad">NRC-Handelsblad, 14 januari 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja, er heeft geen openbaarmaking van de vacature plaatsgevonden. In het belang van de continuïteit van de functie, in het bijzonder gedurende het adviestraject inzake de Cultuurnota 2005–2008 en met het oog op de voorgenomen herstructurering van de Raad voor Cultuur per 1 januari 2005, heb ik besloten daarvan af te zien. Ik prefereerde een beoordeling van de verlenging van de benoemingstermijn van de zittende voorzitter boven een onderlinge vergelijking tussen betrokkene en mogelijke andere kandidaten. In dit verband wijs ik erop dat publicatie van de vacature bij herbenoemingen ook niet vereist is. Herbenoeming van leden van adviescolleges is zonder meer mogelijk. </antwoord>
      <antwoord nummer="2">Nee, deze opvatting deel ik niet. Op grond van artikel 11, tweede lid van de Kaderwet adviescolleges en artikel 1a van de Beleidsregels benoemingen Raad voor Cultuur kwam mevrouw Sorgdrager in aanmerking voor een herbenoeming. Mevrouw Sorgdrager was bereid een tweede termijn te vervullen. Het is gebruikelijk dat in dergelijke gevallen tot herbenoeming wordt overgegaan. Zoals uit het antwoord op de vorige vraag al blijkt, heb ik omwille van de continuïteit van de functie, in het bijzonder met het oog op het adviestraject inzake de Cultuurnota 2005–2008 en met het oog op de voorgenomen herstructurering van de Raad voor Cultuur per 1 januari 2005, daartoe besloten. </antwoord>
      <antwoord nummer="3">Mijn voorkeur ging inderdaad uit naar mevrouw Sorgdrager vanwege het belang dat ik hecht aan de continuïteit van de functie. Dit houdt o.a. verband met het adviestraject inzake de Cultuurnota 2005–2008 (zie ook de antwoorden op de vorige twee vragen), maar geenszins met het gegeven dat in dat kader in de kunstensector aanzienlijke bezuinigingen moeten worden doorgevoerd. Ik zie dan ook niet in waarom ik de onafhankelijke positie van de Raad voor Cultuur zou hebben aangetast. </antwoord>
      <antwoord nummer="4">Ten aanzien van benoemingen is mijn inziens van achterkamertjespolitiek sprake als een bewindspersoon in strijd met de geldende wet- en regelgeving een kandidaat van zijn voorkeur op een belangrijke positie benoemt. Daarvan is in het onderhavige geval geen sprake. Het is een reguliere herbenoemingsprocedure conform de Kaderwet adviescolleges geweest, waarbij het gebruikelijk is dat geen openbare procedure plaatsvindt. Ook de Benoemingenadviescommissie Raad voor Cultuur (BAC) hoeft hierbij niet ingeschakeld te worden. Juist om de schijn van achterkamertjespolitiek te vermijden heb ik de BAC niettemin om advies gevraagd. Ik bestrijd dan ook dat de benoeming van de voorzitter van de Raad voor Cultuur niet transparant is verlopen. Door advies aan de BAC te vragen heb ik zelfs meer gedaan dan nodig was. </antwoord>
      <antwoord nummer="5">Nee, mijn ambtsvoorganger heeft vanwege de demissionaire status van het toenmalige kabinet geen uitspraken willen doen over de (te volgen procedure rond de) herbenoeming van mevrouw Sorgdrager en een beslissing ter zake aan mij overgelaten. </antwoord>
      <antwoord nummer="6">Nee, de suggestie in deze vraag wijs ik met kracht van de hand. Ik wijs er hier nogmaals op dat openbaarmaking van een vacature in geval van herbenoeming niet vereist is. Het is gebruikelijk dat in het kader van een herbenoemingsprocedure geen andere kandidaten in beeld komen. Verder wijs ik er nog op dat de herbenoeming een kabinetsbesluit is. Van beslotenheid is dan ook geheel geen sprake. </antwoord>
      <antwoord nummer="7">Neen. Zoals ik in de voorgaande antwoorden uitvoerig heb aangegeven, is de gevolgde procedure in overeenstemming met de voor benoemingen in adviescolleges geldende regels. </antwoord>
      <noten afkomstig="antwoord"/>
   </antwoorden>
</kvr>
