<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kraneveldt (LPF) aan de minister van Onderwijs, Cultuur en Wetenschap en de staatssecretaris van Defensie over de sluiting van vliegbasis Seedorf in Duitsland en de gevolgen daarvan voor de Nederlandse scholengemeenschap in Zeven in Duitsland. (Ingezonden 3 juni 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23354
</item>
         <item attribuut="Inhoud">Vragen over de stand van zaken inzake het overleg met de onderwijsbonden over de toekomst van de Nederlandse scholengemeenschap (vmbo, havo, atheneum) in Zeven (Duitsland) bij sluiting van de Nederlandse vliegbasis Seedorf in Duitsland, in verband met eerdere vragen van hetzelfde Kamerlid (Aanhangsel Handelingen II, 2003-2004, nr. 116).</item>
         <item attribuut="Rubriek">Veiligheidsbeleid en defensie (Algemeen) Verkeer, vervoer en waterstaat (Luchtvaartterreinen) Voortgezet onderwijs (Algemeen)</item>
         <item attribuut="Trefwoorden">Militaire luchthavens Voortgezet onderwijs</item>
         <item attribuut="Vindplaats">Kamervragen met antwoord 2004-2005, nr. 1949, Tweede Kamer</item>
         <item attribuut="Vraagnr_bij_indiening">2040515790</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="LPF">Kraneveldt</persoon>
         </item>
         <item attribuut="Datum_reaktie">2005-06-30</item>
         <item attribuut="Datum_indiening">2005-06-03</item>
         <item attribuut="Document-id">KVR23354</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4151" allpagenumbers="4151 4152" vetnummer="2040515790" code="0405tkkvr1949" lopendefooter="Tweede Kamer, vergaderjaar 2004–2005, Aanhangsel" filenaam="KVR23354" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1949" onderwerp="" indiendatum="2005-06-3">
         <vrager partij="LPF" oorsprong="parlement">Kraneveldt</vrager>
         <vraagt-aan>de minister van Onderwijs, Cultuur en Wetenschap en de staatssecretaris van Defensie</vraagt-aan>
      </vraagdata>
      <antwoorddata antwoorddatum="2005-06-30">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder>de staatssecretaris van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u zich de schriftelijke vragen nog herinneren van 31 juli 2003, <voetnoot nummer="1"/>waarin aandacht werd gevraagd voor het feit dat legerbasis Seedorf in Duitsland zal worden gesloten en dat dit grote gevolgen heeft voor de Nederlandse scholengemeenschap voor vmbo, havo en atheneum in Zeven in Duitsland, die in samenwerking met een Nederlandse basisschool onderwijs verzorgt aan meer dan 400 Nederlandse kinderen? </vraag>
      <vraag nummer="2">Kunt u aangeven hoe het nu, na twee jaar, gesteld is met het decentraal georganiseerd overleg (DGO) dat het door u gemandateerde bestuur StOAG III als werkgever voert met de onderwijsbonden en de medezeggenschapsorganen van de scholen over een sociaal beleidsplan voor onderwijspersoneel dat met ontslag wordt bedreigd? </vraag>
      <vraag nummer="3">Kunt u aangeven welke knelpunten er zijn, welke concrete resultaten tot nu toe in het DGO zijn bereikt en op welke termijn er een sociaal beleidsplan zou kunnen liggen? </vraag>
      <vraag nummer="4">Bent u ervan op de hoogte dat voor veel personeelsleden door de sluiting van legerbasis Seedorf onder meer de volgende problemen opdoemen: problemen met omscholing naar de Duitse en Nederlandse arbeidsmarkt, problemen met een schuldenlast in verband met de gedwongen verkoop van de eigen woning en onduidelijkheden over de regelingen omtrent het mogen blijven in Duitsland met behoud van aanspraken op een loongerelateerde uitkering uit Nederland? </vraag>
      <vraag nummer="5">Wat is de inzet van het ministerie van Onderwijs, Cultuur en Wetenschap en het ministerie van Defensie (oftewel het «mandaat» van StOAG III) om met de betrokkenen te komen tot een acceptabel sociaal beleidsplan? Wat bent u bereid de betrokkenen te bieden, zodat de gevolgen van de sluiting van legerbasis Seedorf voor het werk alsook het persoonlijke leven van het onderwijspersoneel zoveel mogelijk worden verzacht of weggenomen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="116" documentjaargang="2003-2004">Aanhangsel Handelingen, nr. 116, vergaderjaar 2003–2004.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In het antwoord op uw vragen van 31 juli 2003 deelde ik u mee dat de staatssecretaris van Defensie in gesprek zou treden met het bestuur van StOAG-III over een verantwoorde uitvoering van de voorgenomen opheffing van voorzieningen. Het bestuur van StOAG-III zou vervolgens overleg voeren met de (onderwijs)vakcentrales van het aan de scholen verbonden personeel en de medezeggenschapsorganen van de scholen. De gesprekken met de staatssecretaris hebben kort daarna plaatsgevonden en vervolgens is het bestuur van StOAG-III het overleg met de (onderwijs)vakcentrales van het aan de scholen verbonden personeel en met de medezeggenschapsraden gestart. Begin dit jaar werden de staatssecretaris van Defensie en ik geconfronteerd met een ontwerp Sociaal Beleidskader dat een aantal knelpunten bevatte alsmede een aantal zaken die partners nog niet tot een oplossing hadden kunnen brengen. Er trad vertraging op in het formuleren van een reactie. Die vertraging betreur ik. Begin mei heb ik het initiatief genomen om in overleg te treden met eerst het bestuur van StOAG-III en Defensie, vervolgens met deze beiden aangevuld met vertegenwoordigers van de (onderwijs)vakcentrales. Het overleg lijkt uitzicht te bieden op een acceptabele oplossing maar duurt nog voort. De contouren van een sociaal plan zijn in beginsel positief ontvangen door de vertegenwoordigers van de vakcentrales. Definitieve afspraken kunnen worden gemaakt wanneer duidelijk is wat de uitkomsten zijn van het overleg tussen werkgevers van overheidssectoren en de centrales van overheidspersoneel over de FPU. Ik verwacht dat het overleg deze zomer kan worden afgerond. Het bestuur defensiescholen (StOAG III) informeert het personeel tussentijds over de contouren van het sociaal plan. </antwoord>
      <antwoord nummer="3">Knelpunten betreffen m.n. de toepassing van het Besluit Bovenwettelijke Werkeloosheidsregeling Onderwijspersoneel primair en voortgezet onderwijs vanuit Nederland in Duitsland, een sollicitatieplicht voor de werknemers naast een aanbodplicht voor de werkgever, en de effectieve tijd die voor een personeelslid beschikbaar is om onder inkomensgarantie te zoeken naar een nieuwe baan. In het DGO werd eerder overeengekomen (2004) dat er een uniforme opheffingsdatum zou worden gehanteerd voor de scholen, 1 augustus 2006. Zoals ik reeds aangaf in het antwoord op vraag 2 verwacht ik eind augustus een afronding van het overleg. </antwoord>
      <antwoord nummer="4">Ja, een groot deel van die problemen betreft niet alleen het onderwijspersoneel, maar ook het personeel dat rechtstreeks onder verantwoordelijkheid van de collega van Defensie valt. Voor de oplossing van de problemen in de sfeer van het onderwijspersoneel zullen we ons daarbij – waar mogelijk – richten op de oplossingen die bereikbaar blijken voor het personeel in Seedorf als geheel. </antwoord>
      <antwoord nummer="5">Zoals aangegeven in het antwoord op vraag 2 wordt nu via georganiseerd overleg gewerkt aan een voor alle partijen acceptabele oplossing. Het betreft een oplossing voor de «open einden» van het concept Sociaal Beleidskader dat eerder in het decentraal georganiseerd overleg is besproken. Elementen van de oplossing zijn verlenging van de herplaatsingstermijn voor degenen die per 1 augustus 2006 nog geen vervangende functie gevonden hebben, en een arrangement voor de personeelsleden die in deze herplaatsingsperiode onverhoopt geen baan hebben gevonden en derhalve ontslag krijgen. Over de uitwerking van dit laatste onderdeel vindt nog overleg plaats. </antwoord>
      <noten afkomstig="antwoord"/>
   </antwoorden>
</kvr>
