<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Ardenne-van der Hoeven en Eisses-Timmerman (beiden CDA) aan de staatssecretaris van Landbouw, Natuurbeheer en Visserij over de Identificatie &amp; Registratie Rundvee. (Ingezonden 8 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8502
</item>
         <item attribuut="Inhoud">Vragen over het gebrekkig functioneren van het I&amp;R systeem (oormerken van rundvee).</item>
         <item attribuut="Rubriek">Veeteelt (Runderen)</item>
         <item attribuut="Trefwoorden">Runderen</item>
         <item attribuut="Vindplaats">Kamervragen met antwoord 1998-1999, nr. 602, Tweede Kamer</item>
         <item attribuut="Vraagnr_bij_indiening">2989905540</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
            <persoon partij="CDA">Eisses-Timmerman</persoon>
         </item>
         <item attribuut="Datum_reaktie">1999-01-15</item>
         <item attribuut="Datum_indiening">1999-01-08</item>
         <item attribuut="Document-id">KVR8502</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1227" allpagenumbers="1227 1228" vetnummer="2989905540" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8502" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="602" onderwerp="" indiendatum="1999-01-8">
         <vrager partij="CDA" oorsprong="parlement">Van Ardenne-van der Hoeven</vrager>
         <vrager partij="CDA" oorsprong="parlement">Eisses-Timmerman</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-01-15">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is uw ministerie al in april 1998 door de AID geïnformeerd over illegaal handelen als gevolg van niet of foutief oormerken van rundvee? <voetnoot nummer="1"/>Hebben het ministerie dergelijke signalen eerder ook al bereikt? Zo ja, wanneer? </vraag>
      <vraag nummer="2">Is vervolgens door het ministerie niets ondernomen? Waarom niet? </vraag>
      <vraag nummer="3">Bevreemdt het u dat hierover in het Overdrachtsdossier van de vorige minister van Landbouw, Natuurbeheer en Visserij met geen woord is gerept? Waarom zou dit niet gedaan zijn? </vraag>
      <vraag nummer="4">Erkent u dat het I&amp;R systeem deugdelijk behoort te functioneren en dat meldingen over het gebrekkig functioneren terstond aangepakt behoren te worden? Waarom is dit tot nu toe niet gebeurd? </vraag>
      <vraag nummer="5">Welke risico’s voor o.a. volksgezondheid, imago en export ziet u als gevolg van gebrekkig functioneren van het I&amp;R systeem? </vraag>
      <vraag nummer="6">Welke conclusies trekt u uit het rapport van de Gezondheidsdienst van september 1998 waaruit zou blijken dat ruim 10% van de totale hoeveelheid runderen zoek is? Welke concrete maatregelen hebt u vervolgens genomen? Kan de Kamer genoemd rapport ontvangen? </vraag>
      <vraag nummer="7">Bent u ervan overtuigd dat als gevolg van de getroffen maatregelen het I&amp;R systeem thans deugdelijk functioneert? </vraag>
      <vraag nummer="8">Bent u bereid deze vragen op zo kort mogelijke termijn te beantwoorden? </vraag>
      <noten afkomstig="vraag">
         <noot nummer="1">NOVA, 5 januari 1999 Informatiedossier LNV juli/augustus 1998</noot>
      </noten>
   </vragen>
   <antwoorden aantal="7">
      <antwoord nummer="1 en 2" voetnoot="1">Op 29 april jl. heeft de Algemene Inspectiedienst het departement medegedeeld, dat de dienst steeds vaker signalen ontving dat het I&amp;R-systeem voor runderen niet goed zou functioneren en onbetrouwbare informatie zou bevatten. De AID deelde mee een aantal zaken concreet in onderzoek te hebben en de wenselijkheid te onderzoeken van het opstarten van een grootschalig fraudeonderzoek. Bedoeling van een dergelijk onderzoek is om de ernst van deze signalen vast te stellen en waar nodig en mogelijk strafrechtelijk op te treden en/of beleidsaanpassingen te vragen. De AID is betrokken bij de voorbereiding van de implementatie van de nieuwe I&amp;R-verordening in 1998. In dat kader heeft de AID ambtelijke verbetervoorstellen gedaan voor de I&amp;R-regeling. Deze regelgeving is in medebewind vastgelegd in verordeningen van het Productschap voor Vee en Vlees en het Bedrijfschap voor de Handel in Vee. De AID zal mij binnenkort rapporteren over de mogelijkheden en motieven tot fraude bij de I&amp;R-regeling en een indicatie geven op welke schaal dit mogelijk voor zou kunnen komen op basis van het in de voornoemde brief van 29 april aangekondigde onderzoek. U treft de AID-brief in de bijlage aan. <voetnoot nummer="1"/>Bijzonder punt van aandacht is het onvoldoende functioneren van het I&amp;R-systeem als gevolg van niet volledig aan- en afmelden. Deze problematiek is naar aanleiding van het BSE-geval in Vriescheloo bij mij aan het licht gekomen. In mijn brief van 8 september jl. heb ik u hierover geïnformeerd en medegedeeld dat ik de Stichting Gezondheidszorg voor Dieren (SGD) zou vragen te onderzoeken in welke mate meldingen van nieuwe verblijfplaatsen achterwege zijn gebleven. Deze informatie is mij op 25 september toegezonden en ik heb vervolgens de Tweede Kamer bij de begrotingsbehandeling d.d. 8 oktober jl. hiervan op de hoogte gesteld. In mijn brief van 1 oktober jl. heb ik aangekondigd deze problematiek te willen aanpakken door voor te schrijven dat de afmelder zowel de afvoer als het bestemmingsadres moet gaan vermelden, alsmede de aanvoerder de aanvoer en het herkomstadres (het zogenaamd dubbel melden). Als alternatief zou ook gedacht kunnen worden aan het scannen van de dieren bij transport. In mijn brief van 21 december jl. heb ik de Kamer gemeld te hebben besloten voorafgaand aan de keuze tussen deze maatregelen gericht op de verbetering van het aan- en afmelden, een audit van het I&amp;R-systeem voor runderen te zullen uitvoeren. Deze audit is inmiddels gestart en zal eind maart zijn afgerond. Deze audit zal zich zowel richten op lacunes zowel van technische aard als op het beheer en het gebruik van het systeem. Op grond van de resultaten van deze audit zal ik een definitief besluit nemen. In de brief van 21 december deelde ik ook mee een project te hebben gesubsidieerd voor een on-linecontrole van I&amp;R-gegevens bij aanvoer in slachthuizen. </antwoord>
      <antwoord nummer="3">Gezien het bovenstaande, bevreemdt het mij niet dat in het overdrachtdossier geen aandacht aan het functioneren van het I&amp;R-systeem is besteed. </antwoord>
      <antwoord nummer="4">Uiteraard ben ik van mening dat het I&amp;R-systeem deugdelijk behoort te functioneren. Ik heb dan ook onmiddellijk actie ondernomen toen bij de tracering rond het BSE-geval in Vriescheloo lacunes in het I&amp;R-systeem bleken te bestaan. Volledigheidshalve wijs ik erop dat de start van een fraudeonderzoek een verantwoordelijkheid is van het Openbaar Ministerie. Uiteraard worden de resultaten van een dergelijk onderzoek, zodra die bekend zijn, bij het beleid betrokken. </antwoord>
      <antwoord nummer="5">Het I&amp;R-systeem wordt gebruikt voor de tracering van familieleden en het geboortecohort in geval van BSE. De bewaking van de volksgezondheid vindt voorts plaats via klinische keuring op bedrijven en slachterijen aangevuld met de verwijdering van de risicomaterialen bij slacht. Overigens acht ik een goed functionerend I&amp;R-systeem van groot belang voor een transparante sector en de exportcertificering. </antwoord>
      <antwoord nummer="6">De rapportage van de SGD is voor mij aanleiding tot een audit van het systeem. Zoals ik in het antwoord op de vragen 1 en 2 heb aangegeven, zal ik op basis van de resultaten van die audit een definitief besluit nemen om de lacunes in het I&amp;R-systeem structureel op te heffen. In de bijlage bij deze antwoorden treft u het rapport van de SGD aan. </antwoord>
      <antwoord nummer="7">Het rapport van de SGD geeft aan dat de lacunes in het systeem een hardnekkige component bevatten. Een zorgvuldige en systematische aanpak hiervan moet dit probleem oplossen. Ik acht de resultaten van de audit daarvoor onmisbaar. </antwoord>
      <antwoord nummer="8">Ja. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Zaken</noot>
      </noten>
   </antwoorden>
</kvr>
