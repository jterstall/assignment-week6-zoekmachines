<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Buijs (beiden CDA) aan de ministers voor Grote Steden- en Integratiebeleid, van Binnenlandse Zaken en Koninkrijksrelaties en van Volksgezondheid, Welzijn en Sport over politiezorg voor gestoorden. (Ingezonden 24 maart 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11798
</item>
         <item attribuut="Inhoud">Vragen naar aanleiding van het artikel 'Hulp moet straat op' in Trouw van 23 maart 2000, waaruit blijkt dat de politie de laatste jaren te veel taken van de hulpverlening moet overnemen, zoals de crisisopvang van psychisch gestoorden.</item>
         <item attribuut="Rubriek">Criminaliteit en openbare orde (Politie) Gezondheidszorg (Geestelijke gezondheidszorg)</item>
         <item attribuut="Trefwoorden">Geestelijke gezondheidszorg Politie</item>
         <item attribuut="Vindplaats">Kamervragen met antwoord 1999-2000, nr. 1365, Tweede Kamer</item>
         <item attribuut="Vraagnr_bij_indiening">2990008930</item>
         <item attribuut="Afkomstig_van">Grote Steden- en Integratiebeleid Binnenlandse Zaken en Koninkrijksrelaties Volksgezondheid, Welzijn en Sport</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Buijs</persoon>
         </item>
         <item attribuut="Datum_reaktie">2000-05-08</item>
         <item attribuut="Datum_indiening">2000-03-24</item>
         <item attribuut="Document-id">KVR11798</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3037" allpagenumbers="3037 3038" vetnummer="2990008930" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11798" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1365" onderwerp="" indiendatum="2000-03-24">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Buijs</vrager>
         <vraagt-aan>de ministers voor Grote Steden- en Integratiebeleid, van Binnenlandse Zaken en Koninkrijksrelaties en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="8 mei 2000), zie ook Aanhangsel Handelingen nr. 1144, vergaderjaar 1999–2000">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de ministers voor Grote Steden- en Integratiebeleid en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van het bericht «Hulp moet straat op»? <voetnoot nummer="1"/>
      </vraag>
      <vraag nummer="2">Deelt u de mening dat de politie de laatste jaren te veel taken van de hulpverlening moet overnemen? Zo ja, wat zijn de oorzaken hiervan? In hoeverre zijn de bezuinigingen op de GGZ etc. hier schuldig aan? </vraag>
      <vraag nummer="3">Is het waar dat het aantal psychisch gestoorden in Amsterdam groeit? Zo ja, is deze trend ook waarneembaar in de overige steden? </vraag>
      <vraag nummer="4">Deelt u de mening dat de politie zich meer moet concentreren op haar kerntaken? Zo ja, waarom duurt het zo lang, voordat sluitende afspraken worden gemaakt? Op welke wijze gaat u dit krachtiger stimuleren? </vraag>
      <vraag nummer="5">In hoeverre zijn de GG en GD en de GGZ in staat sluitende afspraken te maken met de politie? Is het beschikbare budget toereikend? Zo ja, waarom ontstaat de hierboven genoemde situatie dan? </vraag>
      <vraag nummer="6">Deelt u de mening dat voor een efficiënte en effectieve aanpak van de psychisch gestoorden, die overlast veroorzaken de BOPZ gewijzigd moet worden? Deelt u voorts de mening dat de crisisdienst van de sociaal-psychiatrisch verpleegkundigen te weinig buiten kantooruren werkt? Zo ja, wat gaat u hieraan doen? </vraag>
      <noten afkomstig="vraag">
         <noot nummer="1" datum="2000-03-23" bron="Trouw">Trouw, 23 maart 2000</noot>
      </noten>
   </vragen>
   <antwoorden aantal="5">
      <antwoord nummer="1 en 2">Ja, ik heb kennis genomen van het bericht «Hulp moet straat op». Hulpverlening en opvang van mensen in de marge van de samenleving is een gezamenlijke verantwoordelijkheid van de betrokken partijen zoals politie, maatschappelijke dienstverlening en zorgsector. Zij moeten onderling afspraken maken over ieders aandeel in een sluitende opvang- en hulpverleningsketen voor deze mensen. Dit staat helder verwoord in de brief «rijksvisie op mensen in crisissituatie» van 12 januari 2000 (Kamerstukken II 1999–2000, 25 425, nr. 25). Om inzicht te krijgen in de relatie tussen de politie en de hulpverlening doen de Inspectie voor de politie en de Inspectie voor de Gezondheidszorg onderzoek naar de rol van de politie en de samenwerking met hulpverleningsinstellingen bij de eerste opvang van mensen met acute psychische problemen (Titel: «Mensen zonder Zorg»). Dit onderzoek wordt uitgevoerd in twee fasen. De eerste fase betreft een beleidsmatige beschouwing over de rol en de inbreng van de politie bij opvang van en hulp aan mensen in crisissituaties. De tweede fase belicht de dagelijkse politiepraktijk. Aan de hand van een korpsregistratie van de directe bemoeienis van de politie met mensen in acute psychische nood, zal worden gerapporteerd over de omvang van de problematiek en de overdracht aan de hulpverlening en de opvang van deze mensen. Ik zal uw Kamer nog dit jaar over de uitkomsten van het onderzoek en mijn reactie daarop informeren. Voor wat betreft de vraag in hoeverre bezuinigingen op de GGZ hieraan schuldig zijn, kan worden gemeld dat op de totale rijksuitgaven voor de GGZ niet is bezuinigd. </antwoord>
      <antwoord nummer="3">Uit epidemiologisch onderzoek blijkt dat het aantal psychisch gestoorden in Nederland procentueel niet toeneemt. Omdat het psychiatrisch ziekenhuis Santpoort is verhuisd van Bloemendaal naar Amsterdam zijn er nu wel meer psychiatrische patiënten in Amsterdam dan voor de verhuizing. </antwoord>
      <antwoord nummer="4">Ja, ik deel uw mening dat de politie zich moet concentreren op haar kerntaken. Ik verwijs in dit verband ook naar het Beleidsplan Nederlandse Politie 1999–2002 (BNP). Het verlenen van hulp wordt beschouwd als een wezenlijk onderdeel van de politietaak, maar voor specifieke vormen van hulpverlening zijn andere organisaties verantwoordelijk. Het is dan ook belangrijk dat zowel de politie als het openbaar bestuur, in het bijzonder gemeenten, en zorginstellingen bindende afspraken maken over hun inzet, beschikbaarheid en bereikbaarheid in hun voor de veiligheidszorg relevante (hulpverlenings)taken. Zoals staat vermeld in de eerdergenoemde brief «rijksvisie op mensen in crisissituatie» is de organisatie en uitvoering van hulpverlening aan mensen in een crisis de verantwoordelijkheid van lokale partijen waarbij de gemeente de regierol heeft. Op lokaal en regionaal niveau wordt hieraan hard gewerkt. Het lokale OGGZ-beleid is nu nog in ontwikkeling. Dit houdt in dat de ene regio hiermee wat verder is dan de andere. Op verschillende manieren worden de betrokken partijen door het rijk hierbij ondersteund. Zo is bijvoorbeeld in oktober 1999 door VWS, VNG, GGZ-Nederland GGD-Nederland, Zorgverzekeraars Nederland en de Federatie Opvang het landelijke convenant Openbare Geestelijke Gezondheidszorg (OGGZ) afgesloten. In dit convenant spreken deze partijen af gezamenlijk het OGGZ-beleid te stimuleren. Het streven is dat in 2001 in het gehele land lokale/regionale convenanten zijn waarin de inzet van de partijen op het terrein van de OGGZ duidelijk is vastgelegd. Verder is voor twee jaar een landelijk platform OGGZ ingesteld om het lokale OGGZ-beleid concreet te ondersteunen. Daarnaast zal in de Wet Collectieve Preventie Volksgezondheid de rol van de gemeenten in het kader van de OGGZ duidelijker worden verankerd. Tot slot verwijs ik in dit verband ook naar het Integraal Veiligheidsprogramma (IVP). Hierin wordt aangekondigd dat het kabinet zal bezien of aanvullende maatregelen nodig zijn om voor dak- en thuislozen een 24-uurs opvang mogelijk te maken. Inmiddels heeft het kabinet f 35 miljoen extra beschikbaar gesteld, f 19,1 miljoen is – ter uitvoering van het advies van de Raad voor de financiële verhoudingen – toegevoegd aan de specifieke uitkeringen maatschappelijke opvang en verslavingsbeleid. f 15,9 miljoen is toegevoegd aan de bijdrageregeling Sociale integratie en veiligheid G25. Doelstelling van dit budget is het organiseren van een sluitende structuur voor 24-uursopvang van mensen die structureel overlast veroorzaken, met name dak- en thuislozen. Daarbij worden de volgende uitgangspunten gehanteerd: op het niveau van de stad partijen binden en samenwerking bereiken en daarmee synergie tussen verschillende beleidsterreinen. </antwoord>
      <antwoord nummer="5">De GGD-en en de GGZ dienen sluitende afspraken te maken met de politie over hun rol bij de opvang en hulp aan mensen in crisis. Zoals in het antwoord op vraag vier staat vermeld, is het lokale/regionale OGGZ-beleid deels nog in ontwikkeling. In Amsterdam bijvoorbeeld is begin 2000 het Amstelzorgakkoord gesloten waarin betrokken lokale partijen zoals gemeente (GGD), politie en de GGZ met elkaar afspreken om de zorg voor mensen in acute psychische nood te verbeteren. Dit wordt in de komende tijd onder regie van de gemeente nader uitgewerkt. </antwoord>
      <antwoord nummer="6">De eerste evaluatie van de Wet Bijzondere opnemingen in psychiatrische ziekenhuizen (Wet Bopz) wees uit dat de opnamecriteria – waaronder het gevaarcriterium – toereikend is. Uit jurisprudentie volgt dat ernstige mate van overlast ook onder de reikwijdte van het gevaarscriterium valt. De in voorbereiding zijnde wijzigingen van de Wet Bopz hebben betrekking op een differentie in dwang; het mogelijk maken van zelfbindingsverklaringen en het verlenen van een voorwaardelijke rechtelijke machtiging. Voor wat betreft de vraag of de crisisdienst te weinig buiten kantooruren werkt, kan gemeld worden dat de concrete uitvoering van de 24-uurs bereikbaarheid van crisisdiensten primair de verantwoordelijkheid is van de GGZ-sector zelf. </antwoord>
      <noten afkomstig="antwoord"/>
   </antwoorden>
</kvr>
