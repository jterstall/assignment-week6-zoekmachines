<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de ministers van Landbouw, Natuur en Voedselkwaliteit en van Volksgezondheid, Welzijn en Sport over een verbod op preventief antibioticagebruik in de veehouderij. (Ingezonden 12 maart 2008); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31563
</item>
         <item attribuut="Inhoud">Vragen over een verbod op preventief antibioticagebruik in de veehouderij naar aanleiding van twee berichten in de pers (persbericht VWA, 4 maart 2008 en Elsevier, maart 2007). De indiener vraagt aan de ministers of zij de mening delen dat het preventief toepassen van antibiotica in de veehouderij zeer grote risico's veroorzaakt en of zij voornemens zijn om de registratie, controle en handhaving ten aanzien van het voorkomen van het preventief inzetten van antibiotica in de veehouderij aan te scherpen.</item>
         <item attribuut="Rubriek">Consument (Levensmiddelen) Consument (Voedings- en productveiligheid) Veeteelt (Diergeneesmiddelen) Veeteelt (Veehouderij)</item>
         <item attribuut="Trefwoorden">Diergeneesmiddelen Levensmiddelenkeuring Veehouderij</item>
         <item attribuut="Vindplaats">Kamervragen met antwoord 2007-2008, nr. 1965, Tweede Kamer</item>
         <item attribuut="Vraagnr_bij_indiening">2070814460</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2008-04-08</item>
         <item attribuut="Datum_indiening">2008-03-12</item>
         <item attribuut="Document-id">KVR31563</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4017" allpagenumbers="4017 4018" vetnummer="2070814460" code="0708tkkvr1965" lopendefooter="Tweede Kamer, vergaderjaar 2007–2008, Aanhangsel" filenaam="KVR31563" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1965" onderwerp="" indiendatum="2008-03-12">
         <vrager partij="PvdD" oorsprong="parlement">Thieme</vrager>
         <vraagt-aan>de ministers van Landbouw, Natuur en Voedselkwaliteit en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="8 april 2008), zie ook Aanhangsel Handelingen nr. 1833, vergaderjaar 2007–2008">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de berichten «Advies aanwezigheid van MRSA door bureau Risicobeoordeling» en «MRSA-besmetting mogelijk via kippenmest»? <voetnoot nummer="1"/>
      </vraag>
      <vraag nummer="2">Kunt u uiteenzetten in hoeverre de MRSA-besmetting van rauwe levensmiddelen van dierlijke oorsprong, zoals is geconstateerd door de VWA, veroorzaakt wordt door het grootschalig gebruik van antibiotica in de veehouderij? </vraag>
      <vraag nummer="3">Is het waar dat boeren op grote schaal preventief antibiotica gebruiken en dat daardoor de MRSA-bacterie zich verder kan verspreiden zoals de heer Coutinho van het Centrum voor Infectie Bestrijding vorig jaar aangaf in een interview? Zo ja, waarom kan deze situatie blijven voortduren? Zo neen, wat is dan de oorzaak van de grootschalige verspreiding van de MRSA-bacterie? </vraag>
      <vraag nummer="4">Is het waar dat het inmiddels al meer dan twee jaar verboden is om antibiotica preventief in te zetten in de veehouderij? Zo ja, waarom wordt het preventief gebruik niet of onvoldoende gecontroleerd zodat deze praktijk lijkt te blijven voortduren? Zo neen, waarom niet en waarom geeft de heer Coutinho van het Centrum voor Infectie Bestrijding wel die indruk? </vraag>
      <vraag nummer="5">Deelt u de mening dat het preventief toepassen van antibiotica in de veehouderij zeer grote risico’s veroorzaakt die al hebben geleid tot een sterke toename in de resistentie tegen antibiotica bij dieren en mensen en dat deze resistentie alleen maar zal toenemen? Zo ja, bent u voornemens om de registratie, controle en handhaving ten aanzien van het voorkomen van het preventief inzetten van antibiotica in de veehouderij aan te scherpen? Zo neen, waarom niet? </vraag>
      <noten afkomstig="vraag">
         <noot nummer="1">Respectievelijk persbericht VWA, 4 maart 2008 en Elsevier, maart 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In het algemeen kan worden gesteld dat ieder gebruik van antibiotica een selectiedruk ten gunste van resistente stammen vormt. De vraag in welke mate grootschalig gebruik van antibiotica in de veehouderij MRSA-besmetting van rauwe levensmiddelen van dierlijke oorsprong veroorzaakt, kan ik op dit moment nog niet beantwoorden. In het MRSA-onderzoeksprogramma wordt nog onderzocht hoe en waar MRSA-besmettingen in de keten plaatsvinden. </antwoord>
      <antwoord nummer="3">Het gebruik van antibiotica in de dierhouderij neemt jaarlijks toe, zoals ik u al eerder heb gemeld. Ik vind de situatie zorgwekkend en heb om die reden een aantal acties gestart om deze situatie te wijzigen. Zie hiervoor de brief die ik u op 17 december 2007 heb gestuurd (Kamerstuk 2007–2008, 29 683, nr. 16, Tweede Kamer). Het lijkt waarschijnlijk dat de verspreiding van diergerelateerde MRSA verband houdt met het antibioticagebruik in de diersector; aanwijzingen hiervoor zijn er al, maar dit dient door lopend onderzoek te worden bevestigd. Ik sluit echter niet uit dat onderzoek zal uitwijzen dat er naast de omvang van het antibioticagebruik ook nog andere factoren gevonden zullen worden die van belang zijn bij de verspreiding van MRSA dan alleen het antibioticagebruik. Overigens wordt bij de registratie van het gebruik van antibiotica in de dierhouderij geen onderscheid gemaakt tussen antibiotica die preventief of curatief worden ingezet. Ik ben hier in mijn antwoorden op de Kamervragen van 31 mei 2007 (Kamervragen met antwoord 2006–2007, nr. 2036) uitgebreid op ingegaan. </antwoord>
      <antwoord nummer="4">Het gebruik van antibiotica als groeibevorderaar in veevoer is sinds 1 januari 2006 in heel Europa verboden. Er is geen verbod om antibiotica preventief in te zetten in de dierhouderij. Voor mijn visie over het preventief gebruik van antibiotica in de dierhouderij verwijs ik u opnieuw naar de antwoorden op de Kamervragen van 31 mei 2007 en die van 26 juni 2007 (Kamervragen met antwoord 2006–2007, nr. 2182). </antwoord>
      <antwoord nummer="5">Ik deel de mening dat het preventief toepassen van antibiotica in de dierhouderij risico’s kan veroorzaken en een bijdrage kan leveren aan een toename van antibioticaresistentie. Daarom financier ik ook meerdere onderzoeksprojecten die gegevens moeten opleveren op grond waarvan in de toekomst kosteneffectieve maatregelen opgesteld kunnen worden om deze ontwikkeling met betrekking tot antibioticaresistentie in de dierhouderij tegen te gaan. In de Taskforce Antibioticaresistentie in de dierhouderij zullen afspraken gemaakt worden om samen met de sector maatregelen te treffen om te komen tot een meer verantwoord antibioticagebruik en een reductie van de antibioticaresistentie in de dierhouderij. Registratie, controle en handhaving van het gebruik van antibiotica zal zeker ter discussie komen. </antwoord>
      <noten afkomstig="antwoord"/>
   </antwoorden>
</kvr>
