<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de staatssecretaris van Financien over een actie van de belastingdienst tegen taxibedrijven. (Ingezonden 17 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8866
</item>
         <item attribuut="Inhoud">Vragen over een onderzoek van de belastingdienst naar bij taxibedrijven naar op verzoek terugbetaalde bijzondere verbruiksbelasting.</item>
         <item attribuut="Rubriek">Belastingen (Omzetbelasting) Verkeer, vervoer en waterstaat (Motorrijtuigen) Verkeer, vervoer en waterstaat (Personenvervoer)</item>
         <item attribuut="Trefwoorden">Bijzondere verbruiksbelasting Motorrijtuigen Taxi's</item>
         <item attribuut="Vindplaats">Kamervragen met antwoord 1998-1999, nr. 928, Tweede Kamer</item>
         <item attribuut="Vraagnr_bij_indiening">2989904570</item>
         <item attribuut="Afkomstig_van">Financien</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">1999-03-08</item>
         <item attribuut="Datum_indiening">1998-12-17</item>
         <item attribuut="Document-id">KVR8866</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1899" allpagenumbers="1899 1900" vetnummer="2989904570" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8866" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="928" onderwerp="" indiendatum="1998-12-17">
         <vrager partij="CDA" oorsprong="parlement">Wijn</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="8 maart 1999), zie ook Aanhangsel Handelingen nr. 609, vergaderjaar 1998–1999">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u ervan op de hoogte dat de Belastingdienst/Ondernemingen Utrecht bij taxibedrijven boekenonderzoeken uitvoert ter zake de op verzoek terugbetaalde Bijzondere verbruiksbelasting van personenauto’s (BVB) en dat hier sprake is van een gerichte actie die een landelijke omvang zal krijgen? </vraag>
      <vraag nummer="2">Kunt u uitleggen waarom bij de onderzoeken, dus achteraf en in afwijking van een vanaf de jaren zeventig gevolgde wetsinterpretatie, nadere voorwaarden worden gesteld aan de teruggaven BVB/BPM voor wat betreft het door de ondernemer te leveren bewijs dat de auto geheel of nagenoeg geheel als taxi is gebruikt? </vraag>
      <vraag nummer="3">Bent u ervan op de hoogte dat de actie leidt tot torenhoge naheffingsaanslagen die in veel gevallen liquiditeitproblemen bij de bedrijven veroorzaken en dat in een aantal gevallen zelfs de bedrijfscontinuïteit wordt bedreigd? </vraag>
      <vraag nummer="4">Kunt u uitleggen waarom enerzijds nieuwe verzoeken tot teruggave door de Belastingdienst/Ondernemingen Utrecht worden aangehouden c.q. geweigerd, waardoor de onder vraag drie gesignaleerde problemen worden vergroot, terwijl anderzijds de belastingplichtigen niet eenduidig is kenbaar gemaakt wat de belastingdienst aan bewijs verwacht? </vraag>
      <vraag nummer="5">Bent u ervan overtuigd dat de actie moet worden voortgezet of bent u bereid, zo mogelijk na overleg met de branche, ter zake beleid te formuleren waarbij ten principale het belang van wetshandhaving gestand wordt gedaan, echter zonder dat dit leidt tot onwerkbare administratieve lasten of continuïteitsproblemen voor de ondernemer? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. De Wet op de belasting van personenauto’s en motorrijwielen 1992 (wet BPM) kent in artikel 16, onder voorwaarden en beperkingen, de mogelijkheid om in drie gelijke jaarlijkse termijnen achteraf teruggaaf te verlenen van de BPM, voor personenauto’s die zijn bestemd om taxivervoer te verrichten. Een van de voorwaarden voor deze teruggaaf is dat de taxi waarvoor de teruggaaf wordt verleend geheel of nagenoeg geheel (90%) is gebruikt voor het verrichten van openbaar vervoer of taxivervoer. Op basis van artikel 14, lid 1, juncto 3, dient de taxiondernemer een verklaring over te leggen dat de personenauto in de periode van een jaar waarop een teruggaafverzoek betrekking heeft, geheel of nagenoeg geheel is gebruikt voor taxivervoer. Deze verklaring kan door de inspecteur worden getoetst. In 1998 is door de Belastingdienst/Ondernemingen Utrecht op basis van de bestaande wet- en regelgeving een onderzoek gestart naar de aanvaardbaarheid van de verzoeken om teruggaaf van BPM in verband met het gebruik van de auto als taxi (het zogenoemde 90%-criterium). Er is geen sprake van een gerichte landelijke controle-actie op de teruggaaf van BPM voor taxi’s. Iedere bevoegde inspecteur verleent naar aanleiding van een daartoe gedaan verzoek teruggaaf van de BPM voor een taxi en kan in dit kader, op basis van de bestaande wet- en regelgeving, achteraf een controle uitvoeren of de taxi waarvoor de teruggaaf is verleend voldoet aan het 90%-criterium. </antwoord>
      <antwoord nummer="2">Reeds voor de inwerkingtreding van de BPM (1 januari 1993) werd ten tijde van de BVB ten aanzien van de teruggaaf van belasting voor taxi’s de eis gesteld dat de personenauto geheel of nagenoeg geheel is gebruikt voor taxivervoer. De taxi-ondernemer dient bij controle achteraf aannemelijk te kunnen maken dat aan het 90%-criterium is voldaan. Dit aannemelijk maken kan geschieden aan de hand van de administratie van de ondernemer. eind 1994 heeft de Belastingdienst/Ondernemingen Utrecht aan in de branche werkzame ondernemers aangegeven dat voor het 90%-criterium voor de teruggaaf van BPM het bijhouden van een kilometeradministratie van groot belang is. De inspecteur Utrecht heeft zijn onderzoek uitgevoerd op basis van reeds jaren bestaande wet- en regelgeving en heeft in dat kader bij diverse ondernemers in de branche bezien of er sprake was van een kilometeradministratie op basis waarvan aannemelijk is dat de personenauto’s waarvoor teruggaaf van BPM was verleend voldeden aan het 90%-criterium. In recente gesprekken met belanghebbenden, is van beide zijden bevestigd dat op basis van een goede kilometeradministratie, waarin begin- en eindkilometerstanden per dag zijn opgenomen, in relatie met de uitkomsten van onderzoeken die plaats vinden in het kader van andere middelen (IB, OB, Vpb) aannemelijk kan worden gemaakt of is voldaan aan het 90%-criterium. De nu opgelegde naheffingsaanslagen zullen nogmaals in dit licht worden bezien. </antwoord>
      <antwoord nummer="3">Ter zake van de naheffingsaanslagen kunnen belanghebbenden bezwaar indienen, hetgeen automatisch leidt tot uitstel van betaling voor het betwiste bedrag. Zolang sprake is van een geschil dat of bij de Belastingdienst of bij de belastingrechter onder behandeling is, kunnen zich naar mijn oordeel dan ook geen liquiditeitsproblemen als gevolg van naheffingsaanslagen voordoen. </antwoord>
      <antwoord nummer="4">De inspecteur Ondernemingen Utrecht heeft in zijn onderzoek betrokken of de in de administratie van de ondernemers vastgelegde gegevens in de vorm van een kilometeradministratie, in combinatie met andere vastgelegde gegevens, voldoende waarborgen bood om het 90%-criterium, dat geldt voor de teruggaaf van BPM, aannemelijk te kunnen maken. In dat licht bezien zijn ten aanzien van ondernemers waarbij een dergelijke waarborg niet aanwezig was verzoeken om teruggaaf aangehouden. Voorzover zich liquiditeitsproblemen voordoen naar aanleiding van aangehouden teruggaven door de inspecteur deel ik u mede dat tussen de belanghebbenden en de inspecteur afspraken zijn gemaakt over de afdoeningstermijn van de verzoeken om teruggaaf. Op verzoek wordt teruggaaf verleend waarbij in die gevallen waarin de inspecteur gerede twijfel heeft ten aanzien van het voldoen aan het 90%-criterium tegelijk met de teruggaaf zal aangeven dat controle achteraf zal geschieden. </antwoord>
      <antwoord nummer="5">Het onderzoek van de inspecteur Ondernemingen Utrecht zal worden afgerond waarbij met de inspecteur en belanghebbenden op basis van de bestaande wet- en regelgeving een door partijen aanvaarde afspraak is gemaakt betreffende de benodigde in de administratie vastgelegde gegevens teneinde het 90%-criterium voor de teruggaaf van BPM te kunnen verifiëren. Met de ondernemers in de branche zal voorts landelijk nader overleg plaatsvinden, teneinde tot een algemene lijn te komen, binnen de bestaande wet- en regelgeving, waarbij enerzijds wordt voldaan aan de eisen die de Belastingdienst stelt ten aanzien van de administratie en anderzijds er geen onwerkbare administratieve lasten voor de ondernemer ontstaan. </antwoord>
      <noten afkomstig="antwoord"/>
   </antwoorden>
</kvr>
