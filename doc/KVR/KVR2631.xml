<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) over de weigering van een parkeervergunning. (Ingezonden 16 januari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2631
</item>
         <item attribuut="Inhoud">Vragen betreffen de uitspraak van de Haagse rechtbank, dat de weigering van een parkeervergunning aan iemand in Leiden op grond van diens leeftijd jonger dan 27 jaar, geen discriminatie is.</item>
         <item attribuut="Rubriek">Verkeer, vervoer en waterstaat (Overig)</item>
         <item attribuut="Trefwoorden">Discriminatie Parkeren</item>
         <item attribuut="Vindplaats">Kamervragen met antwoord 1995-1996, nr. 684, Tweede Kamer</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">1996-03-01</item>
         <item attribuut="Datum_indiening">1996-01-16</item>
         <item attribuut="Document-id">KVR2631</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1385" allpagenumbers="1385 1386" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="684" onderwerp="" indiendatum="1996-01-16">
         <vrager partij="PvdA" oorsprong="parlement">Dijksma</vrager>
         <vraagt-aan/>
      </vraagdata>
      <antwoorddata antwoorddatum="1 maart 1996). Zie ook Aanhangsel Handelingen nr. 582, vergaderjaar 1995–1996.">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder>de ministers van Justitie en van Verkeer en Waterstaat (Ontvangen 1 maart 1996)</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft de Haagse rechtbank uitgesproken, dat de weigering van een parkeervergunning aan iemand in Leiden op grond van diens leeftijd jonger dan 27 jaar, geen discriminatie is? <voetnoot nummer="1"/>
      </vraag>
      <vraag nummer="2">Kent u redenen die een grens op juist de 27-jarige leeftijd rechtvaardigen? </vraag>
      <vraag nummer="3">Komen ook andere categoriee¨n inwoners in aanmerking voor een dergelijk vermindering van hun bewegingsvrijheid? </vraag>
      <vraag nummer="4">Biedt de rechterlijke uitspraak de mogelijkheid om van de leeftijdsgrens af te wijken, vanwege in de persoon gelegen omstandigheden, zoals een handicap? </vraag>
      <vraag nummer="5">Acht u het aanvaardbaar, dat een gemeente mensen in gelijke gevallen op grond van hun leeftijd ongelijk behandelt? </vraag>
      <vraag nummer="6">Ziet u in deze rechterlijke uitspraak aanleiding om met aanvullende wetgeving te komen inzake de bestrijding van discriminatie op grond van leeftijd? </vraag>
      <vraag nummer="7">Zo neen, onder welke omstandigheden acht u het dan aanvaardbaar dat de verdeling van schaarse goederen in Nederland niet via marktwerking (bijvoorbeeld parkeertarieven) maar via uitsluiting van specifieke groepen wordt bewerkstelligd? </vraag>
      <vraag nummer="8">Zijn er stedelijke gemeenten in Nederland die niet voldoen aan de genoemde kenmerken in de rechterlijke uitspraak van een historische kern en gebrek aan parkeerfaciliteiten? </vraag>
      <vraag nummer="9">Acht u het aanvaardbaar, dat een gemeente de bereikbaarheid en het verblijf – voor welk doel dan ook – van specifieke groepen binnen een deel van zijn grondgebied beperkt? </vraag>
      <vraag nummer="10">Is deze rechterlijke uitspraak op te vatten als een steun in de rug van het door de regering voorgestane verkeersbeleid of bergt deze juist een gevaar in zich dat gemeenten in hun beleid het autobezit en -gebruik van jongeren beneden de 27-jarige leeftijd buiten beschouwing laten? </vraag>
      <noten afkomstig="vraag">
         <noot nummer="1" datum="1996-01-13" bron="Volkskrant">Volkskrant, 13 januari 1996</noot>
      </noten>
   </vragen>
   <antwoorden aantal="9">
      <antwoord nummer="1">De rechtbank te ’s-Gravenhage heeft op 4 januari jl. uitgesproken dat een onderscheid naar leeftijd in het kader van de verdeling van schaarse parkeergelegenheid als een redelijk en objectief gerechtvaardigd onderscheid is aan te merken. De rechtbank heeft om die reden geconcludeerd dat een onderscheid naar leeftijd, zoals dit in de gemeente Leiden bij verlening van parkeervergunningen wordt gemaakt, niet in strijd is met het discriminatieverbod van artikel 1 van de Grondwet, noch met artikel 26 van het Internationaal verdrag inzake burgerrechten en politieke rechten (IVBPR). </antwoord>
      <antwoord nummer="2">Het college van burgemeester en wethouders van de gemeente Leiden heeft in november 1991 de raad voorgesteld de parkeerverordening van de gemeente in die zin te wijzigen dat houders van een OV-jaarkaart niet meer in aanmerking komen voor een parkeervergunning. In maart 1992 heeft de raad evenwel om redenen van uitvoerbaarheid gekozen voor het vaststellen van een leeftijdsgrens van 27 jaar in plaats van de uitsluiting van houders van een OV-jaarkaart. De keuze voor een leeftijdsgrens van 27 jaar is ingegeven door de door de raad gewenste parkeerdruk. Deze grens sluit overigens aan bij de leeftijdsgrens die gehanteerd wordt in de regeling van de toekenning van studiefinanciering en, in samenhang daarmee, in de regeling van het verstrekken van een OV-jaarkaart aan studenten. </antwoord>
      <antwoord nummer="3">Van een vermindering van bewegingsvrijheid van personen die jonger dan 27 jaar zijn, kan in het geval van de parkeerverordening van de gemeente Leiden niet worden gesproken. Ook deze categorie personen blijft immers vrij om te staan en te gaan waar zij wil. Behalve aan personen van 27 of ouder die in e´e´n van de gebieden wonen waar vergunninghoudersplaatsen of mede door vergunninghouders te gebruiken parkeermeterplaatsen aanwezig zijn en die niet op een andere wijze in parkeerruimte kunnen voorzien, kan ingevolge de Leidse parkeerverordening ook een parkeervergunning worden verleend aan bepaalde categoriee¨n van personen die uit hoofde van een beroep of bedrijf in e´e´n van die gebieden zijn gevestigd. Andere categoriee¨n van personen zijn in beginsel van de mogelijkheid van verlening van een parkeervergunning uitgesloten. </antwoord>
      <antwoord nummer="4">De Leidse parkeerverordening kent in artikel 3, achtste lid, een hardheidsclausule, die de mogelijkheid geeft om van de leeftijdsgrens van 27 jaar af te wijken, indien in de desbetreffende persoon gelegen omstandigheden daartoe aanleiding geven. In de rechterlijke uitspraak wordt daarop ook gewezen. </antwoord>
      <antwoord nummer="5">Mede in het licht van de jurisprudentie met betrekking tot artikel 1 van de Grondwet en artikel 26 IVBPR mag een overheidsorgaan en derhalve ook een gemeentebestuur jegens burgers leeftijdsgrenzen hanteren, indien voor zowel het gebruik van een leeftijdsgrens als voor de keuze van de hoogte van deze grens een voldoende draagkrachtige motivering is te geven. De rechtbank te ’s-Gravenhage heeft gemeend dat in het onderhavige geval de motivering voldoende draagkrachtig is. Tegen het vonnis van de rechtbank is overigens hoger beroep ingesteld. </antwoord>
      <antwoord nummer="6 en 7">In het Rapport leeftijdsgrenzen in wet- en regelgeving, dat het kabinet begin maart aan de Tweede Kamer zal zenden, zal worden ingegaan op de vraag of het wenselijk is in algemene zin dan wel op specifieke gebieden met wetgeving ter bestrijding van leeftijdsdiscriminatie te komen. </antwoord>
      <antwoord nummer="8">De Leidse situatie in relatie tot het parkeren is vanzelfsprekend niet maatgevend voor alle stedelijke gemeenten met genoemde kenmerken. </antwoord>
      <antwoord nummer="9">De bereikbaarheid van bestemmingen in een bepaald gebied en het verblijf aldaar worden met de onderhavige regeling niet aangetast. In het antwoord op vraag 3 duidden wij daar al op. Hier is slechts de ordening en de toedeling van de schaarse parkeerruimte aan de orde. In dat opzicht verschilt onderhavige regeling niet van regelingen van andere gemeenten op dit terrein. De wijze waarop die ordening en toedeling geschiedt, is – binnen het kader van de betrokken bepalingen van de Gemeentewet – in beginsel overgelaten aan de verantwoordelijkheid van de gemeenten. </antwoord>
      <antwoord nummer="10">Het is niet uitgesloten dat het gemeentelijk beleid op dit punt kan bijdragen aan enig selectief gebruik van de auto dan wel de keuze van een ander vervoermiddel kan bevorderen. Op grond hiervan te spreken van een steun in de rug gaat evenwel te ver. Of er sprake is van een gevaar dat andere gemeenten in deze rechterlijke uitspraak een reden vinden zich bij de inrichting van hun parkeerbeleid tevens te richten op het parkeren van auto’s door deze groep jongeren, kunnen wij op dit moment niet beoordelen. </antwoord>
      <noten afkomstig="antwoord"/>
   </antwoorden>
</kvr>
