<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schimmel (D66) over de wet op de medische keuringen. (Ingezonden 24 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5316
</item>
         <item attribuut="Inhoud">Vragen over de interpretatie door de Nederlandse Vereniging voor Personeelsbeleid (NVP) van de Wet op de medische keuringen.</item>
         <item attribuut="Rubriek">Arbeid (Werknemers) Gezondheidszorg (Ziekten en ziektepreventie) Inkomen en rechtspositie (Werving en selectie)</item>
         <item attribuut="Trefwoorden">Medische keuringen Werving en selectie</item>
         <item attribuut="Vindplaats">Kamervragen met antwoord 1996-1997, nr. 1550, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Schimmel</persoon>
         </item>
         <item attribuut="Datum_reaktie">1997-07-09</item>
         <item attribuut="Datum_indiening">1997-06-24</item>
         <item attribuut="Document-id">KVR5316</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3171" allpagenumbers="3171 3172" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1550" onderwerp="" indiendatum="1997-06-24">
         <vrager partij="D66" oorsprong="parlement">Schimmel</vrager>
         <vraagt-aan/>
      </vraagdata>
      <antwoorddata antwoorddatum="1997-07-9">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het recente persbericht <voetnoot nummer="1"/>van de Nederlandse Vereniging voor Personeelsbeleid (NVP)? Bent u van oordeel dat de NVP een verkeerde interpretatie geeft van de wet op de medische keuringen? </vraag>
      <vraag nummer="2">Wat is uw oordeel over de opvatting van de NVP, dat: «In de wet op de medische keuringen waarschijnlijk een verbod op aanstellingskeuringen wordt opgenomen» en dat «in dat geval deze wet strijdig zal zijn met de ARBO-wet»? </vraag>
      <vraag nummer="3">Is de opvatting van de NVP, «dat een werkgever de sollicitant een «eigen verklaring» moet kunnen laten invullen, waarin deze verklaart of hij al dan niet is afgekeurd voor eigen werk (de werkzaamheden die verricht zijn voordat arbeidsongeschiktheid ontstond voor die werkzaamheden)» in strijd is met artikel 4, tweede lid laatste volzin van de wet op de medische keuringen? </vraag>
      <vraag nummer="4">Bent u bereid nu al contact te zoeken met het NVP om uit te leggen wat de juiste interpretatie is en toepassing zal moeten zijn van de wet op de medische keuringen, omdat anders als de wet per 1 januari 1998 van kracht wordt op verkeerde wijze met de wettelijke regels zal worden omgegaan? </vraag>
      <vraag nummer="5">Verrichten arbodiensten nu in plaats van een medische keuring vaak belastbaarheidsonderzoeken? Bent u van mening dat zo’n belastbaarheidsonderzoek onder het begrip medische keuring valt? </vraag>
      <vraag nummer="6">Wanneer bent u voornemens met de voorlichting van de wet op medische keuringen te starten? </vraag>
      <noten afkomstig="vraag">
         <noot nummer="1">Persbericht van de NVP, Utrecht, juni 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik ken het bedoelde persbericht van de NVP. Ik ben van mening dat de NVP in het persbericht een niet geheel juiste interpretatie geeft van de Wet op de medische keuringen. Het gaat niet om een algeheel verbod, maar om een beperking van het gebruik van medische aanstellingskeuringen tot die situaties waarin bijzondere eisen aan de medische geschiktheid moeten worden gesteld voor het vervullen van de functie. Overigens merk ik wel op dat de NVP in het persbericht met nadruk zegt dat de aanstellingskeuring geen indicatie geeft voor mogelijk ziekteverzuim in de toekomst, hetgeen de regering onderschrijft. Verder onderschrijft de NVP het Protocol Aanstellingskeuringen. </antwoord>
      <antwoord nummer="2" voetnoot="1">Voor het eerste deel van de vraag verwijs ik naar het antwoord op vraag 1. Bij de behandeling van het initiatiefwetsvoorstel in de Eerste en de Tweede Kamer hebben de initiatiefnemer en de regering verschillende malen aangegeven dat er geen sprake is van strijdigheid tussen deze wet en de Arbeidsomstandighedenwet <voetnoot nummer="1"/>. De Arbeidsomstandighedenwet verplicht de werkgever tot het nemen van maatregelen ten einde een zo groot mogelijke veiligheid en een zo goed mogelijke bescherming van de gezondheid en bevordering van het welzijn van zijn werknemers te bewerkstelligen. Met andere woorden: als werk gevaar oplevert voor de gezondheid voor zijn werknemers, dan dient hij daartoe binnen zijn bedrijf de daartoe geëigende maatregelen te nemen. Als een werkgever niet de maatregelen neemt, die in redelijkheid van hem kunnen worden verlangd (en in de plaats daarvan sollicitanten selecteert, voor wie dit risico op gezondheidsschade het geringst is), handelt hij in strijd met de Arbeidsomstandighedenwet. </antwoord>
      <antwoord nummer="3">Het vragen naar een verklaring van de sollicitant waarin deze verklaart of hij al dan niet is afgekeurd voor eigen werk (de werkzaamheden die verricht zijn voordat arbeidsongeschiktheid ontstond voor die werkzaamheden) is naar mijn mening in strijd met artikel 4, tweede lid, laatste volzin van de Wet op de medische keuringen. Buiten medische keuringen om mogen immers geen vragen worden gesteld noch anderszins inlichtingen worden ingewonnen over de gezondheidstoestand van de keurling en over diens ziekteverzuim in het verleden. Overigens merk ik op dat een dergelijke verklaring ook onder de definitie van «keuring» kan vallen, zoals die in artikel 1, onder deel a, van deze wet wordt gegeven, als de uitslag daarvan gevolgen kan hebben voor het al dan niet aangaan of wijzigen van de in de wet aangeduide arbeidsverhoudingen. Verder zal vanaf 1 januari 1998 de werkgever die een aanstellingskeuring wil uitvoeren deze moeten laten verrichten door een gecertificeerde deskundige dienst. Deze verplichting zal in de Arbeidsomstandighedenwet worden opgenomen, conform hetgeen in de Invoeringswet nieuwe en gewijzigde arbeidsongeschiktheidsregelingen is bepaald. </antwoord>
      <antwoord nummer="4">Ja, ik heb de NVP inmiddels een brief gestuurd, waarvan voor uw informatie, een afschrift is bijgevoegd (zie brief AV/RV/97/1154). </antwoord>
      <antwoord nummer="5">Het is mij niet bekend of Arbodiensten nu in plaats van een medische keuring vaak belastbaarheidsonderzoeken doen. Dergelijke belastbaarheidsonderzoeken kunnen onder de definitie «keuring» van de Wet op de medische keuringen (artikel 1, onder deel a) vallen, net als de in vraag 3 bedoelde verklaring. Voorwaarde daarbij is wel dat deze in verband met het aangaan of wijzigen van de in de wet aangeduide arbeidsverhoudingen worden uitgevoerd. Met andere woorden: als de uitslag van het belastbaarheidsonderzoek gevolgen kan hebben voor het al dan niet aangaan of wijzigen van deze arbeidsverhouding is dit onderzoek aan te merken als een medische keuring en dienen de regels van de Wet op de medische keuringen in acht te worden genomen. De Wet op de medische keuringen laat overigens wel ruimte om na de aanstelling in de functie in het kader van de arbeidsgezondheidskundige begeleiding een arbeidsgezondheidskundig onderzoek uit te voeren om bijvoorbeeld te beoordelen of aanpassing van het werk noodzakelijk is wanneer de belastbaarheid van de werknemer of een wijziging in de arbeidsomstandigheden daar aanleiding toe geven. </antwoord>
      <antwoord nummer="6">In nauw overleg met het ministerie van Volksgezondheid, Welzijn en Sport worden voorbereidingen getroffen voor voorlichting over de Wet op de medische keuringen. Ik verwacht dat de voorlichtingsactiviteiten eind 1997 van start zullen gaan. </antwoord>
      <noten afkomstig="antwoord">
         <noot nummer="1">Zie onder meer: Kamerstukken II, 1995/96, 23 259, nr. 17, blz. 9. Kamerstukken I, 1996/97, 23 259, nr. 91C, blz. 4. Handelingen EK 25-1165</noot>
      </noten>
   </antwoorden>
</kvr>
