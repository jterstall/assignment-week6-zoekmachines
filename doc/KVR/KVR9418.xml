<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Balkenende en Van der Hoeven (beiden CDA) aan de minister van Binnenlandse Zaken en Koninkrijksrelaties over het weren van benoemde burgemeesters. (Ingezonden 12 april 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9418
</item>
         <item attribuut="Inhoud">Betreft het weren van burgemeesters uit de vertegenwoordigende organen van de Raad van Europa.</item>
         <item attribuut="Rubriek">Internationale betrekkingen (Overig) Staats- en bestuursrecht (Gemeenten)</item>
         <item attribuut="Trefwoorden">Burgemeesters Raad van Europa</item>
         <item attribuut="Vindplaats">Kamervragen met antwoord 1998-1999, nr. 1421, Tweede Kamer</item>
         <item attribuut="Vraagnr_bij_indiening">2989911180</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="CDA">Balkenende</persoon>
            <persoon partij="CDA">Van der Hoeven</persoon>
         </item>
         <item attribuut="Datum_reaktie">1999-05-26</item>
         <item attribuut="Datum_indiening">1999-04-12</item>
         <item attribuut="Document-id">KVR9418</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2829" allpagenumbers="2829 2830" vetnummer="2989911180" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9418" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1421" onderwerp="" indiendatum="1999-04-12">
         <vrager partij="CDA" oorsprong="parlement">Balkenende</vrager>
         <vrager partij="CDA" oorsprong="parlement">Van der Hoeven</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="26 mei 1999), zie ook Aanhangsel Handelingen nr. 1313, vergaderjaar 1998–1999">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Deelt u het oordeel dat de opvatting van de rapporteurs Bucci, De Bruycker en Stocking, hierop neerkomend dat benoemde burgemeesters niet langer deel mogen uitmaken van de vertegenwoordigende organen van de Raad van Europa, op dit moment strijdig is met de formulering in art. 2, lid 1, Handvest van de CLRAE c.q. art. 3, lid 1, Statutory Resolution (94) 3 inzake de CLRAE van het Comité van Ministers van de Raad van Europa? <voetnoot nummer="1"/>
      </vraag>
      <vraag nummer="2">Bent u eveneens van oordeel dat – volgens de in de eerste vraag genoemde bepaling – benoemde burgemeesters voor zover zij rechtstreeks verantwoording afleggen aan een gekozen orgaan thans niet geweerd mogen worden uit de vertegenwoordigende organen van de Raad van Europa? </vraag>
      <vraag nummer="3">Moet de actie van de in de eerste vraag genoemde rapporteurs worden beschouwd als een poging de aanduiding «or of a mandate as a person directly responsible to an elected local or regional body» in de in vraag 1 bedoelde artikelen te doen schrappen? </vraag>
      <vraag nummer="4">Lopen de meermalen genoemde rapporteurs met hun kritiek op de wijze van burgemeestersbenoeming in Nederland en met de vergelijking tussen Nederland en Georgië niet veel te ver voor de muziek uit, c.q. doen deze rapporteurs er niet beter aan publieke uitspraken over het weren van benoemde burgemeesters in vertegenwoordigende organen van de Raad van Europa, zolang de daarvoor noodzakelijke juridische bepalingen niet zijn gewijzigd, te vermijden? </vraag>
      <vraag nummer="5" voetnoot="2">Waarom kenschetst u de actie van de rapporteurs slechts als een «kritische dialoog», terwijl uit de beantwoording van vraag 2 (van de eerder ingediende vragen) blijkt dat deze rapporteurs op meerdere punten <voetnoot nummer="2"/>de plank mis slaan? </vraag>
      <vraag nummer="6">Indien de rapporteurs voornemens zijn in een ontwerp-aanbeveling de wijze van benoeming van burgemeesters onverenigbaar te verklaren met het lidmaatschap van vertegenwoordigende organen van de Raad van Europa, is de Nederlandse regering dan bereid zich hiertegen te verzetten? </vraag>
      <vraag nummer="7">Is er voor de regering, juist in de het licht van de beantwoording van vraag 2 (van de eerder ingediende vragen), geen aanleiding de Raad van Europa tijdig, dat wil zeggen voor de behandeling van de plenaire CLRAE begin juni 1999, te informeren – en daarmee tevens te anticiperen op een eventuele interventie uwerzijds indien voorstellen tot wijziging van bestaande regels aan het Comité van Ministers zouden worden gedaan over het volstrekt compatibel zijn van de wijze van benoemingen van burgemeesters en CdK’s met de bepalingen van het Handvest CLRAE? </vraag>
      <noten afkomstig="vraag">
         <noot nummer="1">Zie ook Aanhangsel Handelingen nrs. 953 en 1075, Vergaderjaar 1998–1999</noot>
         <noot nummer="2">(interpretatie art. 2, lid 1 Handvest CLRAE, onjuiste vergelijking Nederland-Georgië, miskenning nadere maatregelen die Nederland overweegt om de invloed van gemeenteraden en provinciale staten te versterken bij de benoeming en ontslag van burgemeesters en commissarissen van de Koningin etc.)</noot>
      </noten>
   </vragen>
   <antwoorden aantal="3">
      <antwoord nummer="1 en 2" voetnoot="1">Zoals ik al in mijn beantwoording van eerder over dit onderwerp ingediende vragen <voetnoot nummer="1"/>heb doen blijken, ben ik van oordeel dat het lidmaatschap van Nederlandse burgemeesters van de CLRAE volledig in overeenstemming is met de regels die daarvoor thans gelden. </antwoord>
      <antwoord nummer="3, 4 en 5">Het lijkt mij niet juist de werkzaamheden die de rapporteurs verrichten in het kader van een reguliere activiteit van de Raad van Europa – de monitoring van lidstaten op het stuk van de lokale autonomie – aan te merken als het voeren van een «actie», zoals de vragenstellers enkele malen doen. Aan een eventuele wijziging van juridische bepalingen gaat veelal een publiek debat vooraf. Dat geldt zeker bij het onderhavige onderwerp. In dat debat dienen argumenten te worden gewisseld en gewogen. In die zin heb ik in mijn antwoord op de eerder ingediende vragen gesproken van een kritische dialoog. </antwoord>
      <antwoord nummer="6 en 7">De CLRAE is, met het Comité van Ministers en de Raadgevende Parlementaire Assemblee, een van de zelfstandige organen van de Raad van Europa. De wijze waarop deze organen elkaars stellingnamen kunnen beïnvloeden is vastgelegd in de organisatieregels van de Raad van Europa. Die regels bepalen dat het Comité van Ministers zich pas kan uitspreken over voorstellen die worden ontwikkeld binnen de CLRAE, nadat die voorstellen formeel door de CLRAE zijn vastgesteld. Eerder kan de Nederlandse regering dus niet interveniëren. Uiteraard is het wel zo dat de Permanente Vertegenwoordiger bij de Raad van Europa volledig geïnformeerd is over de discussie die thans in en met Straatsburg wordt gevoerd, ook door de VNG en het IPO, die immers «stakeholders» in de CLRAE zijn. Tenslotte moge het duidelijk zijn dat de Nederlandse regering van oordeel is en blijft dat, zolang de Nederlandse burgemeesters worden benoemd, zij krachtens de huidige toelatingsregels lid moeten kunnen zijn van de CLRAE. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, nrs. 953 en 1075, vergaderjaar 1998–1999.</noot>
      </noten>
   </antwoorden>
</kvr>
