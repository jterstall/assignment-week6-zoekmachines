<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Jurgens (PvdA) en Van der Linden (CDA) op 28 mei 2001 medegedeeld aan de minister van Buitenlandse Zaken, de minister van Justitie en de minister van Binnenlandse Zaken en Koninkrijksrelaties inzake politieke gevangenen in Turkije die, vanwege het extreme gevangenisregime, in hongerstaking zijn.; Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14007
</item>
         <item attribuut="Inhoud">Vragen over tegenargumenten van de Turkse regering inzake de recente hongerstakingen in Turkse gevangenissen, waarin wordt gesteld dat 'vanuit Amsterdam en Brussel via Internet richtlijnen worden verstrekt aan terroristische organisaties die de hongerstakingen organiseren'.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Staats- en bestuursrecht (Grondrechten)</item>
         <item attribuut="Trefwoorden">Gevangeniswezen Mensenrechten Turkije</item>
         <item attribuut="Vindplaats">Kamervragen met antwoord 2000-2001, nr. 18, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Jurgens</persoon>
            <persoon partij="CDA">Van der Linden</persoon>
         </item>
         <item attribuut="Datum_reaktie">2001-07-12</item>
         <item attribuut="Datum_indiening">2001-05-28</item>
         <item attribuut="Document-id">KVR14007</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="37" allpagenumbers="37 38" vetnummer="" code="" lopendefooter="Eerste Kamer, vergaderjaar 2000–2001, Aanhangsel" filenaam="KVR14007" issn-nummer="ISSN 0921 - 738x" uitgever="Sdu Uitgevers ’s-Gravenhage 2001"/>
      <vraagdata vraagnummer="18" onderwerp="" indiendatum="">
         <vrager partij="PvdA" oorsprong="parlement">Jurgens</vrager>
         <vrager partij="CDA" oorsprong="parlement">Van der Linden</vrager>
         <vraagt-aan/>
      </vraagdata>
      <antwoorddata antwoorddatum="2001-07-12">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat de minister van Justitie van Turkije, de heer Hikmet Selim Türk, tijdens de vergadering van het Permanent Comité van de Parlementaire Assemblee van de Raad van Europa in Istanboel op 23 mei 2001 – naar aanleiding van scherpe kritiek ter vergadering geuit door het lid Jurgens inzake het beleid van de Turkse regering tegenover politieke gevangenen die een hongerstaking volvoeren vanwege het extreme gevangenisregime dat hun wordt opgelegd – heeft verklaard dat vanuit Amsterdam en Brussel onder meer via Internet richtlijnen worden verstrekt aan terroristische organisaties die deze hongerstaking organiseren? </vraag>
      <vraag nummer="2">Bent u op de hoogte van zulke activiteiten en, zo niet, bent u bereid na te gaan of er objectieve gegevens ten grondslag liggen aan de bewering van de Turkse minister? </vraag>
      <vraag nummer="3">In hoeverre heeft de Turkse regering inmiddels ook bij de regering tegen de genoemde activiteiten bezwaar gemaakt? </vraag>
      <vraag nummer="4">Deelt u de mening van uw Turkse collega dat deze activiteiten – als zij inderdaad plaatsvinden – neerkomen op strafbare steun aan terroristische organisaties, of staat u eerder op het standpunt dat hier sprake is van vrije communicatie, in dit geval gericht op ondersteuning van gevangenen die met een vergaande actie opkomen voor hun fundamentele burgerrechten? </vraag>
      <vraag nummer="5">Mocht u vaststellen dat inderdaad sprake is van steun aan activiteiten die naar maatstaven van de rechtsstaat als terroristisch kunnen worden aangemerkt, bent u dan van plan terzake actie te ondernemen? En mocht u tot een tegengestelde conclusie komen, bent u bereid bij uw Turkse collega bezwaar aan te tekenen tegen zijn openbaar gedane uitspraken, die dan slechts lijken te zijn bedoeld om de aandacht af te leiden van de kritiek op zijn harde beleid jegens de hongerstakers, van wie er inmiddels meer dan twintig inmiddels zijn overleden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De Regering is er van op de hoogte dat contacten bestaan tussen personen in Nederland en personen in Turkije die in hongerstaking zijn. Uit onderzoek van de BVD is echter niet gebleken dat in deze context door personen vanuit Nederland richtlijnen worden verstrekt. </antwoord>
      <antwoord nummer="3">De Turkse premier Ecevit en andere Turkse regeringsvertegenwoordigers hebben in algemene termen aangegeven dat de hongerstakers in Turkije zouden worden aangestuurd door landgenoten vanuit Nederland en België. Door de Nederlandse ambassade is aan de Turkse autoriteiten gevraagd deze beweringen te onderbouwen. De Turkse ambassadeur in Nederland heeft op 8 juni 2001 een dossier over eerdergenoemde contacten overhandigd aan de Minister van Justitie. Ook heeft de Turkse ambassade de kwestie opgebracht in contacten met het Ministerie van Buitenlandse Zaken. Voorts zijn de Turkse beweringen aan de orde gekomen tijdens een kort onderhoud tussen de minister van Justitie en zijn Turkse collega ten tijde van het Global Forum on Fighting Corruption and Safeguarding Integrity II (28-31 mei 2001). </antwoord>
      <antwoord nummer="4">De door de Turkse minister van Justitie bekritiseerde activiteiten – ook die die zijn beschreven in het van de Turkse ambassadeur ontvangen dossier – zijn naar ons oordeel te beschouwen als steunbetuigingen. Naar het oordeel van het College van procureurs-generaal is in casu geen sprake van strafbare steun aan terroristische organisaties en bestaat er derhalve geen aanleiding over te gaan tot het instellen van een strafrechtelijk onderzoek. De Regering onderschrijft dit oordeel. </antwoord>
      <antwoord nummer="5">Bij brief van 4 juli 2001 heeft de minister van Justitie de Turkse ambassadeur van het standpunt als beschreven in het antwoord op vraag 4 op de hoogte gesteld. </antwoord>
      <noten afkomstig="antwoord"/>
   </antwoorden>
</kvr>
