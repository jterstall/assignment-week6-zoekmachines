<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep Van Oudenallen) aan de ministers van Justitie en Binnenlandse Zaken en Koninkrijksrelaties over de legitimatiebewijzen van toezichthouders. (Ingezonden 9 november 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26974
</item>
         <item attribuut="Inhoud">Vragen naar aanleiding van een artikel in VNG Magazine van 20 januari 2006 over de noodzaak dat een toezichthouder een legitimatiebewijs bij zich draagt om gebruik te kunnen maken van de bevoegdheden van hoofdstuk 5.2 Awb.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Wetgeving)</item>
         <item attribuut="Trefwoorden">Legitimatie Rechtshandhaving</item>
         <item attribuut="Vindplaats">Kamervragen met antwoord 2006-2007, nr. 509, Tweede Kamer</item>
         <item attribuut="Vraagnr_bij_indiening">2060702810</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Van Oudenallen">Van Oudenallen</persoon>
         </item>
         <item attribuut="Datum_reaktie">2006-12-19</item>
         <item attribuut="Datum_indiening">2006-11-09</item>
         <item attribuut="Document-id">KVR26974</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1103" allpagenumbers="1103 1104" vetnummer="2060702810" code="0607tkkvr509" lopendefooter="Tweede Kamer, vergaderjaar 2006–2007, Aanhangsel" filenaam="KVR26974" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="509" onderwerp="" indiendatum="2006-11-9">
         <vrager partij="Groep Van Oudenallen" oorsprong="parlement">Van Oudenallen</vrager>
         <vraagt-aan>de ministers van Justitie en Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-12-19">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Mag een toezichthouder die geen legitimatie bij zich draagt waarop expliciet vermeld staat voor welke wetten hij toezichthouder is, gebruik maken van de bevoegdheden Hoofdstuk 5.2 van de Awb? <voetnoot nummer="1"/>
      </vraag>
      <vraag nummer="2">Is er controle vanuit het ministerie van Justitie en of vanuit de gemeenten zelf welke soorten legitimatiebewijzen er gebruikt worden en dat toezichthouders een legitimatiebewijs bij zich dragen dat volgens het model bij de regeling model legitimatiebewijs toezichthouders Awb opgesteld is en waarop vermeld staat voor welke wetten de toezichthouder is aangewezen, en zo neen waarom niet? </vraag>
      <vraag nummer="3">Zijn bekeuringen uitgedeeld door een toezichthouder zonder de voorgeschreven legitimatiebewijs waarop vermeld staat voor welke wetten hij/zij toezichthouder, rechtsgeldig? </vraag>
      <vraag nummer="4">Is de toezichthouder die geen legitimatie bij zich heeft waarop vermeld staat voor welke wetten hij/zij toezichthouder is, in overtreding en zo ja, welke wet wordt overtreden? </vraag>
      <vraag nummer="5">Mag een burger die wordt aangesproken door een toezichthouder die geen legitimatiebewijs bij zich heeft waarop vermeld staat voor welke wetten hij/zij toezichthouder is, weigeren deze bevelen en of verzoeken van deze ambtenaar op te volgen zonder dat deze burger strafbaar is? </vraag>
      <vraag nummer="6">Bestaat er een beroepsvereniging van toezichthouders in Nederland en zo neen, dient deze dan niet vanuit gemeentewege en of landelijk beleid te worden opgericht? </vraag>
      <vraag nummer="7">Is het nodig om een bijzondere wet op te stellen teneinde meer bevoegdheden aan de Awb toe te voegen, waardoor de toezichthouder een meerkeuzepakket krijgt, in plaats van een gelimiteerde mogelijkheid om rechtsgeldig toezicht uit te oefenen? En zo neen, waarom niet? </vraag>
      <noten afkomstig="vraag">
         <noot nummer="1">VNG-magazine 20 januari 2006, Olaf Schuwer, griffier Heerde</noot>
      </noten>
   </vragen>
   <antwoorden aantal="6">
      <antwoord nummer="1">Indien een persoon, bij of krachtens wettelijk voorschrift is belast met het houden van toezicht op de naleving van het bepaalde bij of krachtens enig wettelijk voorschrift, kan hij gebruik maken van de bevoegdheden als bedoeld in Afdeling 5.2 van de Algemene wet bestuursrecht (Awb). Deze persoon voldoet dan aan de begripsomschrijving van artikel 5:11 Awb. Ik verwijs voorts naar mijn antwoord op de vragen 4 en 5. </antwoord>
      <antwoord nummer="2">De op grond van artikel 5:12, derde lid, Awb vastgestelde Regeling model legitimatiebewijs toezichthouders Awb (Stcrt. 2002, 125) bevat een opsomming van de eisen waaraan een legitimatiebewijs moet voldoen. Het bestuursorgaan onder verantwoordelijkheid waarvan de toezichthouder werkzaam is, dient erover te waken dat bij het toezicht in acht wordt genomen hetgeen bij en krachtens de Awb is bepaald. </antwoord>
      <antwoord nummer="3 en 5">Ingevolge artikel 1, onder e, van de Regeling model legitimatiebewijs toezichthouders dient het legitimatiebewijs «een omschrijving van de wettelijke voorschriften, met het toezicht waarop de toezichthouder is belast» te bevatten. Het opzettelijk niet voldoen aan een bevel of vordering krachtens wettelijk voorschrift gedaan door een toezichthouder is strafbaar gesteld in artikel 184 van het Wetboek van Strafrecht. Om te kunnen aannemen dat dit feit opzettelijk is begaan, zal degene tot wie het bevel of de vordering is gericht moeten hebben begrepen dat degene die het bevel geeft c.q. de vordering doet een daartoe bevoegd ambtenaar is. Het enkele feit dat een toezichthouder het legitimatiebewijs niet toont of kan tonen, betekent niet vanzelf dat iemand straffeloos bevelen c.q. vorderingen naast zich neer kan leggen. </antwoord>
      <antwoord nummer="4">De toezichthouder voldoet, in het geval waarop de vraag doelt, niet aan de legitimatieplicht zoals bedoeld in artikel 5:12 Awb. In dit artikel is in het eerste lid een plicht opgenomen voor toezichthouders om een standaardlegitimatiebewijs bij zich te dragen. Het bewijs moet, op grond van het tweede lid, op verzoek aanstonds worden getoond. Indien de toezichthouder niet kan voldoen aan deze legitimatieplicht kan de betrokken burger gebruik maken van het klachtrecht ten aanzien van het bestuursorgaan onder verantwoordelijkheid waarvan de toezichthoudende taken worden uitgevoerd. </antwoord>
      <antwoord nummer="6">Neen. Het is de verantwoordelijkheid van de bestuursorganen te waken over de naleving van de wettelijke voorschriften. </antwoord>
      <antwoord nummer="7">In hoofdstuk 5 van de Awb worden algemene regels gesteld. Hiermee wordt eenheid gebracht in de bevoegdheidsbepalingen, waardoor de rechtszekerheid voor de burger en de toezichthouders wordt gewaarborgd. Op grond van artikel 5:14 Awb kan de bijzondere wetgever of het betrokken bestuursorgaan dat de toezichthouder aanwijst, bepaalde bevoegdheden uitsluiten. Extra bevoegdheden kunnen, vanwege het legaliteitsbeginsel, slechts worden toegekend door de wetgever in formele zin. In bijzondere wetten kan om specifieke redenen van de algemene regeling van de Awb worden afgeweken, zoals in de Algemene wet op het binnentreden, waarin in artikel 1, eerste lid, in aansluiting op artikel 12, tweede lid, van de Grondwet, is bepaald dat voor het binnentreden van een woning de toezichthouder zich ook ongevraagd moet kunnen legitimeren. </antwoord>
      <noten afkomstig="antwoord"/>
   </antwoorden>
</kvr>
