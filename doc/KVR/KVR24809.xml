<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de reorganisatie bij de Inspectie voor Volksgezondheid. (Ingezonden 3 januari 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24809
</item>
         <item attribuut="Inhoud">Vragen naar aanleiding van radio-uitzending 'Argos' (16 december 2005) over de nog steeds voortdurende problemen rond de reorganisatie bij de Inspectie voor de Gezondheidszorg (IGZ). Indiener wijst op een in de uitzending genoemd (vertrouwelijk) intern onderzoeksrapport en verslagen van de Ondernemingsraad. De secretaris-generaal van VWS zou van de IGZ een adviesorgaan van het ministerie willen maken, in plaats van het onafhankelijk orgaan dat de IGZ nu is.</item>
         <item attribuut="Rubriek">Gezondheidszorg (Algemeen) Staats- en bestuursrecht (Ministeries)</item>
         <item attribuut="Trefwoorden">Gezondheidszorg Volksgezondheid Welzijn en Sport (ministerie)</item>
         <item attribuut="Vindplaats">Kamervragen met antwoord 2005-2006, nr. 793, Tweede Kamer</item>
         <item attribuut="Vraagnr_bij_indiening">2050605830</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-01-26</item>
         <item attribuut="Datum_indiening">2006-01-03</item>
         <item attribuut="Document-id">KVR24809</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1679" allpagenumbers="1679 1680" vetnummer="2050605830" code="0506tkkvr793" lopendefooter="Tweede Kamer, vergaderjaar 2005–2006, Aanhangsel" filenaam="KVR24809" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="793" onderwerp="" indiendatum="2006-01-3">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-01-26">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Wat is uw reactie op de problemen en onrust bij de Inspectie voor de Gezondheidszorg (IGZ) zoals naar voren gebracht in de tv-uitzending? <voetnoot nummer="1"/>
      </vraag>
      <vraag nummer="2">Wat is uw reactie op de constatering dat een jaar na de aanstelling van een crisismanager de problemen nog steeds niet zijn opgelost, zoals blijkt uit gesprekken met diverse inspecteurs en uit interne stukken? </vraag>
      <vraag nummer="3">Wilt u de Kamer informeren over de stand van zaken en inhoudelijke plannen over de reorganisatie van de IGZ? </vraag>
      <vraag nummer="4">Wat is het verloop onder medewerkers bij de Inspectie? Wat is daarvan de reden? </vraag>
      <vraag nummer="5">Wat is uw reactie op de stelling van oud-senior-inspecteur en adviseur de K. dat het vertrek van medewerkers wordt veroorzaakt omdat de Inspectie «medewerkers in de steek heeft gelaten»? </vraag>
      <vraag nummer="6">Wat is uw reactie op de constatering dat er «geen draagvlak is voor de nieuwe structuur» en «het echte probleem, de baantjescultuur, nooit is aangepakt» en «de cultuur er nog steeds één van verdeel en heers» is? </vraag>
      <vraag nummer="7">Wat is uw reactie op de inhoud van het in de uitzending genoemde vertrouwelijke interne onderzoeksrapport, en de interne vergaderverslagen, ondermeer van de Ondernemingsraad (OR)? Bent u bereid deze de Kamer te doen toekomen? </vraag>
      <vraag nummer="8">Wat is uw reactie op de stelling dat de Secretaris-Generaal (SG) de Inspectie een «adviesorgaan van het departement» wil maken? Deelt u deze mening? Zo ja, waarom? Wat is uw opvatting over de rol, positie en taken van de Inspectie? </vraag>
      <vraag nummer="9">Deelt u de mening dat de IGZ onafhankelijk moet kunnen opereren en een mening moet kunnen uiten? Deelt u de mening dat als de Inspectie daartoe zelfstandig aanleiding ziet, problemen in de zorg moet uiten en onderzoeken? </vraag>
      <vraag nummer="10">Wat is uw reactie op de vaststelling dat – uit een verslag van de OR van de Inspectie van 11 oktober 2005 blijkt dat volgens crisismanager de heer O. het toetsen van het draagvlak voor benoemingen van hoofdinspecteurs weinig zin heeft? – en de SG, de heer B., volgens bronnen binnen de Inspectie heeft gezegd «dat hij geen Inspecteur-Generaal meer wilde die zou beginnen over zijn onafhankelijkheid»? </vraag>
      <vraag nummer="11">Wat is uw reactie op de promotie van de heer V. tot hoofdinspecteur? Wat is uw reactie op de constatering dat zijn benoeming door inspecteurs wordt gezien als een teken dat er met klachten over intimidatie binnen de Inspectie niets gebeurt? </vraag>
      <vraag nummer="12">Bent u bereid het interne onderzoeksrapport uit april 2005 over IGZ-Noord-Oost de Kamer ter inzage te geven? Wat is uw reactie op dit onderzoeksrapport? </vraag>
      <vraag nummer="13">Wat is uw reactie op de constatering dat een stuk van de OR met kritiek op de reorganisatie, die crisismanager O. uitvoert, binnenskamers blijft? Wat is uw reactie op de stelling dat de SG tijdens overleg met de OR de volgende druk heeft uitgeoefend: «De SG heeft daar gezegd: Dat stuk moet geheim blijven, en jullie mogen de kritiek niet uiten naar de achterban»? Deelt u de mening dat dit in strijd is met de Wet op de ondernemingsraden? Wat gaat u ondernemen om het stuk alsnog ter kennisgeving aan de achterban toe te laten komen? Bent u bereid de Kamer inzage te geven in het betreffende stuk? </vraag>
      <noten afkomstig="vraag">
         <noot nummer="1" datum="2005-12-16" bron="Argos, R1">Argos, R1, 16 december 2005</noot>
      </noten>
   </vragen>
   <antwoorden aantal="10">
      <antwoord nummer="1 en 2">Ik heb kennis genomen van de radio-uitzending van Argos op 16 december 2005. Naar mijn informatie nadert de reorganisatie bij de IGZ een eindstadium; per 1 december hebben vrijwel alle IGZ-medewerkers hun voorlopige plaatsingsbrief ontvangen. Bij deze ingrijpende reorganisatie is door middel van regelmatige informatieve regiorondes een open dialoog gevoerd met de medewerkers. De Ondernemingsraad van de IGZ en het Georganiseerd Overleg hebben beide positief geadviseerd over het beleidsvoornemen tot reorganisatie. De overgrote meerderheid van de IGZ-medewerkers wil, naar ik ben geïnformeerd, de jarenlange escalatie van problemen stoppen en het vizier richten op risicogestuurd toezicht in disciplineoverstijgende integrale inspectieprogramma’s met een zo groot mogelijk effect op de veiligheid, effectiviteit en patiëntgerichtheid van de zorg en zo weinig mogelijk toezichtslast. De vernieuwde werkwijze van gelaagd en gefaseerd toezicht, het gebruik van prestatie-indicatoren en de nieuwe organisatiestructuur (waarin een evenwicht is gemaakt tussen enerzijds de inhoudelijk-professionele lijn en anderzijds de beheerszaken) vullen naar mijn overtuiging de voorwaarden daarvoor in. Dat op plekken binnen de IGZ weerstand bestaat tegen de veranderingen is inherent aan een reorganisatie. Ik betreur het echter dat (oud)inspectiemedewerkers nog steeds via anonieme contacten met de media hun ongenoegen kenbaar maken. </antwoord>
      <antwoord nummer="3">Ik heb eerder toegezegd de Tweede Kamer regelmatig te zullen informeren over de voortgang bij de IGZ. In mijn brief van 5 juli 2005 (DBO/ADV-2597678) heb ik u op de hoogte gesteld van de stand van zaken. De volgende rapportage is dit voorjaar voorzien. </antwoord>
      <antwoord nummer="4">In 2005 hebben 42 IGZ-medewerkers (op een totale formatie van 353 fte) de inspectie verlaten. Daarvan hebben er 30 gebruik gemaakt van de mogelijkheid om via de zogenoemde Remkesregeling te vertrekken. Bij VWS als geheel (inclusief de IGZ-medewerkers) zijn 478 ambtenaren op een totale formatie van 4141 fte vertrokken, waarvan 282 via de Remkesregeling. Deze regeling is aantrekkelijk gebleken voor de relatief oudere personeelspopulatie van de IGZ. </antwoord>
      <antwoord nummer="5 en 6">Ik acht het niet in de rede liggen om in te gaan op stellingen van oud-medewerkers over hun vorige werkgever of over de IGZ-cultuur. Zie voor het draagvlak het antwoord op vraag 1 en 2en voor de vertrekredenen van inspectiemedewerkers het antwoord op vraag 4. </antwoord>
      <antwoord nummer="7">Ik beschik niet over vertrouwelijke interne vergaderverslagen. Het interne vertrouwelijke onderzoeksrapport is waarschijnlijk het stuk, bedoeld in vraag 12. Zie het antwoord terzake. </antwoord>
      <antwoord nummer="8 en 9">Mijn opvatting over de rol, positie en taken van de IGZ is bekend (zie onder andere mijn brief aan de Tweede Kamer van 7 februari 2005 (DBO-CB-U-2550329)). Basis hiervoor is de Gezondheidswet, in het bijzonder artikel 36 en volgende. Daarin zijn de onafhankelijkheid van het staatstoezicht en de reikwijdte daarvan geregeld. Ik zie geen aanleiding daaraan iets te veranderen. Zie ook de kaderstellende visie op toezicht «Minder last, meer effect» die het kabinet u op 12oktober 2005 heeft aangeboden en die vanzelfsprekend ook geldt voor de IGZ. De SG heeft deze opvatting herhaalde malen uiteengezet. In het geciteerde verslag is dat echter niet correct weergegeven. </antwoord>
      <antwoord nummer="10">In zijn algemeenheid vind ik het zinvol bij de benoeming van managers hun draagvlak binnen de organisatie mee te wegen. Dat geldt ook voor de hoofdinspecteurs, die de eerste verantwoordelijkheid hebben voor de voorbereiding en uitvoering van de programma’s en dus de in die programma’s werkzame medewerkers inhoudelijk aansturen. Overigens is de beslissing tot benoeming van de hoofdinspecteurs voorbehouden aan de SG, die dit element in zijn beslissing meeneemt. De geciteerde uitspraak van de SG is niet van hem afkomstig. Zie ook mijn antwoord op vraag 8 en 9. </antwoord>
      <antwoord nummer="11">Ik acht het niet juist uitspraken te doen over individuele medewerkers van de IGZ. Op basis van informatie van de IGZ over de aanpak van klachten van medewerkers in het algemeen constateer ik dat de nieuwe vestigingshoofden consequent aandacht besteden aan de in het verleden geconstateerde problemen. </antwoord>
      <antwoord nummer="12">In het rapport Pont is als aanbeveling aan de IGZ opgenomen om nader onderzoek te doen naar een beperkt aantal meldingen over leidinggevenden in kantoor Noordoost. De IGZ heeft deze aanbeveling overgenomen en deze in overleg met de medewerkers op vertrouwelijke basis uitgevoerd. De vertrouwelijke neerslag van het onderzoek is met alle medewerkers besproken. </antwoord>
      <antwoord nummer="13">Naar ik heb begrepen heeft de OR met de SG een vertrouwelijk gesprek gevoerd, waarin het functioneren van de manager die verantwoordelijk is voor de reorganisatie, aan de orde was. Hiervoor is een stuk opgesteld dat uitsluitend voor dat overleg was bedoeld. Het overleg heeft er toe geleid dat – met volledige instemming van de OR – de benoemingsperiode van de reorganisatiemanager is verlengd. Omdat het stuk bedoeld was voor vertrouwelijk intern overleg met de SG (dat bovendien een medewerker betrof), lag en ligt het niet in de rede daaraan verdere verspreiding te geven. Het is overigens de eigen verantwoordelijkheid van de OR te beslissen hoe om te gaan met door hem opgestelde stukken. </antwoord>
      <noten afkomstig="antwoord"/>
   </antwoorden>
</kvr>
