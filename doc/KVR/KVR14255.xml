<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de staatssecretaris van Justitie, de minister van Volksgezondheid, Welzijn en Sport en de minister van Binnenlandse Zaken en Koninkrijksrelaties over Marokkaanse criminele jongeren. (Ingezonden 17 juli 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14255
</item>
         <item attribuut="Inhoud">Vragen over uitspraken van de Utrechtse korpschef P.Vogelzang, die in Trouw van 12 juli 2001 gedwongen opname van Marokkaanse criminele jongeren bepleit.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie) Welzijn (Jeugdigen)</item>
         <item attribuut="Trefwoorden">Jeugdcriminaliteit Jeugdhulpverlening Marokko Politie</item>
         <item attribuut="Vindplaats">Kamervragen met antwoord 2000-2001, nr. 1685, Tweede Kamer</item>
         <item attribuut="Vraagnr_bij_indiening">2000113830</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-09-05</item>
         <item attribuut="Datum_indiening">2001-07-17</item>
         <item attribuut="Document-id">KVR14255</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3513" allpagenumbers="3513 3514" vetnummer="2000113830" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14255" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1685" onderwerp="" indiendatum="2001-07-17">
         <vrager partij="PvdA" oorsprong="parlement">Arib</vrager>
         <vraagt-aan>de staatssecretaris van Justitie, de minister van Volksgezondheid, Welzijn en Sport en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="5 september 2001), zie ook Aanhangsel nr. 1573, vergaderjaar 2000–2001">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder>de ministers van Volksgezondheid, Welzijn en Sport en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de uitspraak van de Utrechtse korpschef P. Vogelzang die voor een gedwongen opname van Marokkaanse criminele jongeren pleit? <voetnoot nummer="1"/>
      </vraag>
      <vraag nummer="2">Wat is uw standpunt over het doen van uitspraken over de toepassing van gedwongen opname van een bepaalde bevolkingsgroep? Vindt u het aanvaardbaar dat een korpschef bovengenoemde uitspraken kan doen? </vraag>
      <vraag nummer="3">De vorengenoemde Utrechtse korpschef heeft het over 300 Marokkaanse jongeren die tot de harde kern zouden behoren. Klopt dit aantal? Waarop zijn deze cijfers gebaseerd? Op welke wijze registreert het politiekorps Utrecht? Om hoeveel Marokkaanse jongeren gaat het precies die tot het criminele circuit behoren? Hoeveel van deze jongeren behoren tot de harde kern? </vraag>
      <vraag nummer="4">Zijn deze gegevens op een wetenschappelijk onderzoek gebaseerd? Zo neen, bent u bereid een onafhankelijk onderzoek naar de omvang van deze problematiek te laten doen? </vraag>
      <vraag nummer="5">Bent u eveneens bereid een onderzoek te laten doen naar de precieze achtergrond van het weigeren van Marokkaanse criminele jongeren door het Utrechts welzijnswerk? </vraag>
      <vraag nummer="6">Wat zijn de te verwachten resultaten van de door u extra toegekende middelen t.b.v. een adequate aanpak van criminaliteit onder Marokkaanse jongeren in Utrecht? Zijn hiervoor concrete en meetbare doelen geformuleerd? Welke concrete maatregelen zullen uit deze middelen worden gerealiseerd? Hoeveel Marokkaanse jongeren verwacht de politie uit het criminele circuit te halen? </vraag>
      <vraag nummer="7">Hoe denkt de politie deze groep jongeren aan te pakken? Welke rol spelen hier instellingen voor de jeugdhulpverlening, raad voor de kinderbescherming, scholen enz. om deze problematiek gezamenlijk aan te pakken? Zijn hierover afspraken gemaakt en zo ja, welke? </vraag>
      <noten afkomstig="vraag">
         <noot nummer="1" datum="2001-07-12" bron="Trouw,">Trouw,, 12 juli 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Uit de mij door de waarnemend korpsbeheerder van de regiopolitie te Utrecht verstrekte informatie is gebleken dat de uitspraak van de korpschef gezien dient te worden in het licht van de bestrijding van de ernstige jeugdcriminaliteit, de beperking van de groep «harde kern» jeugdcriminelen en de beoogde gedragsverandering bij deze jongeren, ongeacht nationaliteit of etnische afkomst. De korpschef heeft benadrukt dat er wat hem betreft geen sprake is van voorstellen tot plaatsing in een isoleercel of een benadering als zouden deze mensen psychisch gestoord zijn. Hij pleitte voor plaatsing onder een 24-uursregime waaraan men zich niet kan onttrekken. Een regime van begeleiding dat het onmogelijk maakt gedurende die periode criminele activiteiten te plegen en ertoe leidt dat crimineel gedrag achterwege blijft. In deze lijn hebben de leden van de regionale driehoek zich ook uitgesproken tijdens de bespreking die ik op 11 juli jl. had in de gemeente Utrecht. De benadering die aan deze lijn ten grondslag ligt onderschrijf ik. De mogelijkheden om hieraan uitvoering te geven dienen evenwel nader bezien te worden. Eerstverantwoordelijke voor uitspraken van de korpschef is overigens de korpsbeheerder van de regio Utrecht. </antwoord>
      <antwoord nummer="3 en 4">Het genoemde aantal van 300 «harde kern» jongeren – niet alleen van Marokkaanse afkomst – wordt gedeeltelijk verklaard aan de hand van cijfermateriaal dat afkomstig is uit de politie informatiesystemen zoals het Bedrijfsprocessensysteem (BPS) en het Herkenningsdienst Systeem (HKS). Genoemde systemen leveren «slechts» informatie over verdenking van strafbare feiten. Bovendien registreert de politie wel het geboorteland van de betreffende jongere maar niet de etnische afkomst. Hierdoor ontbreekt het volledige zicht op de zogenaamde tweede generatie jongeren. Een exact beeld van het aantal Marokkaanse jongeren dat deel uitmaakt van de groep «harde kern» jongeren is dan ook niet bekend. Daarnaast wordt door de politie in Utrecht onder meer gebruik gemaakt van aanvullende informatie die wordt gegenereerd door bijvoorbeeld het eigenstandig in beeld brengen van dadergroepen in het kader van opsporing van strafbare feiten. Ook is gebruik gemaakt van het cliëntvolgsysteem waardoor een nauwkeurigere registratie van criminele jongeren mogelijk is geworden. Ondanks dat er dus geen eenduidig antwoord is te geven over het aantal Marokkaanse criminele jongeren, kan wel op basis van de thans beschikbare informatie gesteld worden dat er in de regio Utrecht sprake is van een oververtegenwoordiging van jongeren van Marokkaanse afkomst. Ik heb mede gezien de mij thans ter beschikking staande gegevens geen behoefte aan het doen uitvoeren van een onafhankelijk wetenschappelijk onderzoek naar de omvang van de problematiek van Marokkaanse criminele jongeren. </antwoord>
      <antwoord nummer="5">Een dergelijk onderzoek is mijns inziens niet aan de orde, nu bekend is geworden dat er geenszins sprake is van het staken van werkzaamheden door het Utrechtse welzijnswerk met en voor de Marokkaanse jeugd. </antwoord>
      <antwoord nummer="6">Er zijn geen extra middelen door mij toegekend aan Utrecht voor een adequate aanpak van de criminaliteit onder Marokkaanse jongeren. Tijdens de eerder genoemde bespreking in Utrecht op 11 juli jl. is afgesproken dat de aanpak van de «harde kern» jongeren die tevens «gedragsstoornissen» in de zin van veroorzaken van grote overlast en angst in de buurt, geven van negatief voorbeeldgedrag voor andere jeugdigen etc vertonen, door de regionale driehoekspartners langs twee sporen zal worden ingezet. Allereerst zal de hele keten van instanties die zich met deze jongeren bezighoudt scherper en beter moeten gaan signaleren en reageren op het gedrag van deze jongeren. Daarnaast wordt er gezocht naar methoden voor het alsnog adequaat beïnvloeden van criminele jongeren die zich door de huidige aanpak niet (effectief en positief) laten beïnvloeden. Hierbij zal naar de mening van de regionale driehoek het gehele gedrag van de jongeren bekeken dienen te worden en niet alleen de gepleegde strafbare feiten. Ten behoeve van dit tweede spoor zal onder verantwoordelijkheid van de regionale driehoek een onderzoeksgroep van twintig jongeren worden geselecteerd die gedurende een bepaalde periode intensief worden gevolgd. Het plan van aanpak is hiervoor in de maak. De beoogde doelen zullen hierin worden opgenomen. De uitkomsten van het onderzoek naar bedoelde groep jongeren zullen betrokken worden bij de door mij in gang gezette herziening van het beleid ten aanzien van jeugdcriminaliteit. Volgend voorjaar moet er een nota over de versterking van de aanpak van jeugdcriminaliteit liggen. Niet aan te geven is hoeveel Marokkaanse jongeren door alle bij de aanpak van jeugdcriminaliteit betrokken partners op lokaal niveau uit het criminele circuit zullen kunnen worden gehaald. </antwoord>
      <antwoord nummer="7">Het bij vraag 6 genoemde plan van aanpak zal voorzien in een integrale benadering van de problematiek. Alle partners zullen intensief worden betrokken bij de aanpak van bedoelde groep criminele jongeren. Wie welke rol speelt en hoe de afspraken zullen gaan luiden zal in nader overleg worden bepaald. Niet ongemeld mag blijven dat naast bovengenoemde twee sporen uiteraard de thans regulier beschikbare middelen, zoals individuele trajectbegeleiding (ITB) en het voorkomen van criminaliteit door bijvoorbeeld ondersteuning van beroepskrachten in het onderwijs en ondersteuning van ouders, zo goed en volledig mogelijk benut kunnen worden. Met de uitvoering van ITB voor minderjarigen zijn de afdelingen jeugdreclassering van de gezinsvoogdij-instellingen belast en daarbij zijn veel lokale partijen betrokken. De afdelingen preventie van de Bureaus Jeugdzorg zijn onder meer belast met het bieden van bovengenoemde ondersteuning. </antwoord>
      <noten afkomstig="antwoord"/>
   </antwoorden>
</kvr>
