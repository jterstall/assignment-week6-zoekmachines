<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Agema (PVV) aan de staatssecretaris van Volksgezondheid, Welzijn en Sport over de Wmo. (Ingezonden 3 januari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30630
</item>
         <item attribuut="Inhoud">Aanvullende vragen op eerdere vragen van het lid Kant, ingezonden 27 december 2007, over de problemen met het verlenen van huishoudelijk hulp. Veel mensen krijgen geen hulp terwijl ze dit wel nodig hebben. Ook vragen over de herindicaties en de werkgelegenheid binnen de thuiszorg.</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Huishoudelijke hulp</item>
         <item attribuut="Vindplaats">Kamervragen met antwoord 2007-2008, nr. 1102, Tweede Kamer</item>
         <item attribuut="Vraagnr_bij_indiening">2070807380</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PVV">Agema</persoon>
         </item>
         <item attribuut="Datum_reaktie">2008-01-22</item>
         <item attribuut="Datum_indiening">2008-01-03</item>
         <item attribuut="Document-id">KVR30630</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2357" allpagenumbers="2357 2358" vetnummer="2070807380" code="0708tkkvr1102" lopendefooter="Tweede Kamer, vergaderjaar 2007–2008, Aanhangsel" filenaam="KVR30630" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1102" onderwerp="" indiendatum="2008-01-3">
         <vrager partij="PVV" oorsprong="parlement">Agema</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-01-22">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Bent u bekend met de uitzending van Zembla «Meneer Harmsen wacht op hulp»? <voetnoot nummer="1"/>
      </vraag>
      <vraag nummer="2">Wie controleert of gemeenten juist indiceren? Deelt u de mening dat dit goed gebeurt? Zo ja, waar baseert u dat op? </vraag>
      <vraag nummer="3">Deelt u de mening dat telefonisch indiceren veel te vaak tot verkeerde en dus te lichte indicaties leidt waardoor kwetsbare ouderen niet meer de zorg krijgen die ze nodig hebben? Zo neen, waarom niet? </vraag>
      <vraag nummer="4">Deelt u de mening dat het telefonisch indiceren per direct moet stoppen en dat alle telefonische indicaties tot nu toe ongeldig moeten worden verklaard omdat de kwetsbare ouderen die telefonisch worden geïndiceerd de bedoeling van het gesprek veel te vaak niet begrijpen waardoor ze niet weten wat de gevolgen zijn van de antwoorden op de vragen die ze krijgen? Zo neen, waarom niet? </vraag>
      <vraag nummer="5">Komt het voor dat kwetsbare ouderen die hun thuiszorg kwijtraken soms vijf weken moeten wachten tot de nieuwe schoonmaakhulp begint en dat deze ouderen in de tussentijd vervuilen? Deelt u de mening dat er per direct een einde aan dit soort misstanden moet komen? Zo ja, hoe gaat u dat aanpakken? Zo neen, waarom niet? </vraag>
      <vraag nummer="6">Wat vindt u ervan dat kwetsbare mensen van de ene op de andere dag door 1 telefoontje van de gemeente hun vertrouwde thuishulp kwijtraken die vaak al jaren over de vloer kwam? </vraag>
      <vraag nummer="7">Is van te voren onderzocht of telefonisch indiceren in grote mate tot de juiste indicaties zou leiden? Zo ja, vindt u dat geen grote fout? Deelt u de mening dat er nooit met kwetsbare ouderen geëxperimenteerd had mogen worden door een niet beproefde wijze van indiceren te hanteren? Zo neen, waarom niet? </vraag>
      <vraag nummer="8">Klopt het dat veel alphahulpen geen schoonmaakdiploma’s hebben en dus geen professionele kijk op hygiëne hebben? Zo ja, hoe is dat mogelijk en hoe gaat u deze fout verhelpen? </vraag>
      <vraag nummer="9">Hoeveel verkeerde indicaties werden er in 2007 afgegeven? Als u dat niet weet, per wanneer weet u dat wel? </vraag>
      <vraag nummer="10">Deelt u de mening dat een kwetsbare oudere te allen tijde geen huishoudelijke hulp mag krijgen die de Nederlandse taal onvoldoende machtig is omdat dit de communicatie ernstig in de weg staat? Zo neen, waarom niet? </vraag>
      <vraag nummer="11">Begrijpt u dat sommigen met een onbestemd gevoel aan het kerstdiner zitten nu zoveel kwetsbare ouderen de zorg die ze nodig hebben ontberen en vervuilen? Hoe zit dat met u? Toelichting Deze vragen dienen ter aanvulling op eerder vragen terzake van het lid Kant (SP), ingezonden 27 december 2007 (vraagnummer 2070807370). </vraag>
      <noten afkomstig="vraag">
         <noot nummer="1" datum="2007-12-22" bron="Zembla, Meneer Harmsen wacht op hulp">Zembla, Meneer Harmsen wacht op hulp, 22 december 2007</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2, 3 en 4">Uit het onderzoek dat ik door Research voor Beleid heb laten uitvoeren in de zomer van 2007 (bijlage bij Kamerstukken II, 2006–2007, 29 538, nr. 38) blijkt dat gemeenten over het algemeen goed laten indiceren, ook daar waar het de telefonische indicaties betreft. In veel gevallen worden de indicaties telefonisch gesteld. Dat was onder de AWBZ ook al het geval. Ik vind dit vanuit doelmatigheid en klantperspectief een goed vertrekpunt. In die situaties waarbij naar het oordeel van de zorgaanbieder de indicatie ontoereikend is en meer of zwaardere zorg noodzakelijk is, mag de gemeente dit naar mijn mening niet zondermeer negeren. In de tweede voortgangsrapportage over de Wmo heb ik aangegeven (Kamerstukken II, 2007–2008, 29 538, nr. 58) dat gemeenten in die gevallen een huisbezoek dienen af te laten leggen om een nieuwe indicatie te kunnen stellen. Uit onderzoek blijkt dat gemeenten de indicatie aanpassen. Mocht toch blijken dat een cliënt het niet eens is met de gestelde indicatie, dan staat altijd de weg van bezwaar en beroep open. </antwoord>
      <antwoord nummer="5">Tijdens de uitzending van Zembla bleek dat het voor kan komen dat mensen voor korte tijd geen hulp ontvangen. Dat vind ik niet goed. Ik heb echter geen signalen ontvangen dat het structureel voorkomt. </antwoord>
      <antwoord nummer="6">Daar waar een nieuwe indicatie is gesteld, kan het voorkomen dat iemand andere hulp krijgt dan voorheen. Zolang mensen die hulp krijgen waar zij recht op hebben, vind ik het niet bezwaarlijk dat dit door een andere persoon wordt gegeven. Uiteraard moet over een wijziging van hulpverlener goed worden gecommuniceerd met de cliënt. </antwoord>
      <antwoord nummer="7">Nee, dit klopt niet. Ook het CIZ indiceerde voor huishoudelijke verzorging (AWBZ) telefonisch. De meeste gemeenten maken gebruik van de beslisboom van het CIZ voor indicatie. Er is in die systematiek dus niet veel veranderd. Er is daarom ook geen sprake van een experiment. Daarbij is het zo dat complexe gevallen sowieso niet via de beslisboom kunnen worden afgehandeld. In deze situaties vindt nader onderzoek plaats. </antwoord>
      <antwoord nummer="8">Of alphahulpen wel of geen schoonmaakdiploma’s hebben doet niet ter zake. Alle medewerkers die hulp bij het huishouden leveren moeten voldoen aan de kwaliteiseisen die gemeenten stellen. Zoals uit het onderzoek van Research voor Beleid begin 2007 (bijlage bij Kamerstukken II, 2006–2007, 29 538, nr. 38) over de aanbestedingen blijkt, hebben de meeste gemeenten een groot aantal kwaliteitseisen gesteld. </antwoord>
      <antwoord nummer="9">In de tweede voortgangsrapportage (Kamerstukken II, 2007–2008, 29 538, nr. 58) heb ik de Kamer uitgebreid geïnformeerd over de indicatiestelling door gemeenten. Het onderzoek geeft geen aanleiding om te denken dat er op grote schaal verkeerde indicaties zijn afgegeven. </antwoord>
      <antwoord nummer="10">Uit het onderzoek naar de aanbestedingen van hulp bij het huishouden (bijlage bij Kamerstukken II, 2006–2007, 29 538, nr. 38) blijkt dat het overgrote deel van de gemeenten eisen heeft gesteld aan het uitvoerend personeel. Beheersing van de Nederlandse taal is daarbij de meest voorkomende eis. Op basis daarvan verwacht ik dat communicatieproblemen als gevolg van het niet beheersen van de Nederlandse taal zich nauwelijks voordoen. </antwoord>
      <antwoord nummer="11">Ik deel uw waarneming dat zoveel kwetsbare ouderen de zorg ontberen niet. </antwoord>
      <noten afkomstig="antwoord"/>
   </antwoorden>
</kvr>
