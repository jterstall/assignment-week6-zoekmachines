<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schreijer-Pierik (CDA) aan de ministers van Landbouw, Natuur en Voedselkwaliteit en van Volkshuisvesting, Ruimtelijke Ordening en Milieubeheer over het vastlopen van natuurprojecten door onduidelijkheid over belastingen op subsidies. (Ingezonden 6 maart 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31597
</item>
         <item attribuut="Inhoud">Vragen over de onzekerheid rondom natuursubsidies naar aanleiding van een artikel in het AD van 29 februari 2008. Waarom is er in de Subsidieregeling Natuurbeheer 2000 (SN2000) voor het vaststellen van de bedragen wel uitgegaan van deze vrijstelling van belastingheffing (inkomsten- en vennootschapsbelasting), maar is deze tot op heden niet in de wetgeving opgenomen? De indieners vragen aan de ministers van LNV en VROM om maatregelen te nemen en spoedig helderheid te verschaffen aan de betrokken agrariërs en particuliere grondbezitters (Aanvulling op eerdere vragen terzake van de leden Polderman en Irrgang, beiden SP, ingezonden 4 maart 2008).</item>
         <item attribuut="Rubriek">Belastingen (Inkomstenbelasting) Belastingen (Vennootschapsbelasting) Landbouw (Subsidies) Natuur (Natuurmonumenten)</item>
         <item attribuut="Trefwoorden">Inkomstenbelasting Natuurbescherming Subsidies Vennootschapsbelasting</item>
         <item attribuut="Vindplaats">Kamervragen met antwoord 2007-2008, nr. 1995, Tweede Kamer</item>
         <item attribuut="Vraagnr_bij_indiening">2070813890</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="CDA">Schreijer-Pierik</persoon>
         </item>
         <item attribuut="Datum_reaktie">2008-04-09</item>
         <item attribuut="Datum_indiening">2008-03-06</item>
         <item attribuut="Document-id">KVR31597</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4085" allpagenumbers="4085 4086" vetnummer="2070813890" code="0708tkkvr1995" lopendefooter="Tweede Kamer, vergaderjaar 2007–2008, Aanhangsel" filenaam="KVR31597" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1995" onderwerp="" indiendatum="2008-03-6">
         <vrager partij="CDA" oorsprong="parlement">Schreijer-Pierik</vrager>
         <vraagt-aan>de ministers van Landbouw, Natuur en Voedselkwaliteit en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="9 april 2008), zie ook Aanhangsel Handelingen nr. 1852, vergaderjaar 2007–2008">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Heeft u kennisgenomen van het krantenbericht <voetnoot nummer="1"/>waarin gemeld wordt dat door aanhoudende onduidelijkheid over belastingen op subsidies voor natuurbeheer diverse natuurprojecten vastlopen en dat dit volgens het Belastingadviesbureau Ernst &amp; Young <voetnoot nummer="2"/>zelfs een belangrijke reden is of kan worden voor het niet realiseren van de Ecologische Hoofdstructuur (EHS) in 2018? </vraag>
      <vraag nummer="2">Is het waar dat in de Subsidieregeling Natuurbeheer 2000 (SN 2000) voor het vaststellen van de bedragen is uitgegaan van de normkostensystematiek met vrijstelling van belastingheffing (inkomstenbelasting/ vennootschapsbelasting)? Herinnert u zich, dat toenmalig staatssecretaris Faber, en voorlichters van het ministerie dit – óók in de afgelopen jaren – herhaaldelijk bevestigd hebben, maar dat deze vrijstelling van belastingheffing niettemin tot op de dag van vandaag niet in de wetgeving is opgenomen? </vraag>
      <vraag nummer="3">Realiseert u zich dat deze onzekerheid of de vrijstelling van belastingheffing überhaupt ooit geregeld zal gaan worden, ook zeer ontmoedigend werkt voor agrariërs en particuliere grondbezitters, en dat op deze wijze een financieel verantwoorde, op natuur- en landschapsbeheer/ontwikkeling gerichte bedrijfsvoering onder druk komt te staan? </vraag>
      <vraag nummer="4">Realiseert u zich dat belastingheffing over de SN2000 bijdragen effectief leidt tot ongeveer een halvering van de subsidiëring voor natuurontwikkeling/natuurbeheer? Waarom is de beloofde vrijstelling van belasting – de subsidie functieverandering uitgezonderd – nog steeds niet geregeld in wet- en regelgeving? Kunt u dit uitvoerig toelichten? </vraag>
      <vraag nummer="5">Deelt u de mening, dat de bedoelde vrijstelling van belasting in het belang van de noodzakelijke natuurrealisatie en de daarbij betrokken agrarische en particuliere ondernemers ten spoedigste tot stand moet komen? Welke concrete stappen heeft u ondernomen en gaat u nu intern en richting Brussel ondernemen om de beloofde vrijstelling van belastingheffing zo snel mogelijk te realiseren? Toelichting Deze vragen dienen ter aanvulling op eerdere vragen ter zake van de leden Polderman en Irrgang (beiden SP), ingezonden 4 maart 2008 (vraagnummer 2070813610). </vraag>
      <noten afkomstig="vraag">
         <noot nummer="1" datum="2006-02-29" bron="AD / Haagse Courant">AD /Haagse Courant, 29 februari 2006</noot>
         <noot nummer="2" titel="Fiscale faciliteiten en knelpunten bij natuurontwikkeling door particulieren">LEI-rapport: «Fiscale faciliteiten en knelpunten bij natuurontwikkeling door particulieren» (2005)</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De subsidiebedragen van de SN 2000 zijn gebaseerd op de werkelijke kosten van het beheer. In de nota Fiscaliteit, landbouw- en natuurbeleid (TK 2001–2002) is het voornemen neergelegd deze subsidies vanaf 2002 voor 100% vrij te stellen van inkomsten- en vennootschapsbelasting, onder het voorbehoud van Europese goedkeuring. Voor de fiscale vrijstelling van subsidies voor het omzetten van landbouwgrond in natuurterrein heeft de Europese Commissie ingestemd. Deze subsidie is vanaf 1 januari 2000 voor 90% vrijgesteld en vanaf 1 januari 2002 voor 100%. Over de overige SN-subsidies moet de Europese Commissie nog een beslissing nemen. Zodra goedkeuring is verkregen van de Europese Commissie voor de overige SN-subsidies zal de vrijstelling van deze subsidies in de belastingregelgeving worden opgenomen. </antwoord>
      <antwoord nummer="3">Ik realiseer mij dat duidelijkheid omtrent de belastingvrijstelling van belang is voor de betrokken agrariërs en particuliere grondbezitters. De conclusie dat een financieel verantwoorde, op natuur- en landschapsbeheer/ontwikkeling gerichte bedrijfsvoering onder druk komt te staan, gaat naar mijn mening te ver. Ik ga ervan uit dat belastingvrijstelling niet alleen reden is voor agrariërs en particulier grondbezitters om te kiezen voor een op natuur- en landschapsbeheer/ontwikkeling gerichte bedrijfsvoering. </antwoord>
      <antwoord nummer="4">De omvang van de belastingheffing over de subsidies hangt af van de individuele inkomenssituatie van de aanvrager. De kosten van natuurontwikkeling/natuurbeheer worden daarbij in aanmerking genomen. Zie verder antwoord 2. </antwoord>
      <antwoord nummer="5">Ik ben het met u eens dat spoedige totstandkoming van de bedoelde vrijstelling voor het natuur- en landschapsbeheer gewenst is. In overleg met de Europese Commissie heeft dit dossier prioriteit gekregen. Ik hoop dat op korte termijn een besluit genomen wordt over de gevraagde vrijstelling van belastingheffing. </antwoord>
      <noten afkomstig="antwoord"/>
   </antwoorden>
</kvr>
