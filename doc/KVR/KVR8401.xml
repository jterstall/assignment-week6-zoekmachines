<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over de veiligheid in Iran. (Ingezonden 11 december 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8401
</item>
         <item attribuut="Inhoud">Vragen betreffen berichten dat twee onafhankelijke schrijvers in Iran dood zijn aangetroffen, mogelijk vermoord.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Iran Mensenrechten</item>
         <item attribuut="Vindplaats">Kamervragen met antwoord 1998-1999, nr. 517, Tweede Kamer</item>
         <item attribuut="Vraagnr_bij_indiening">2989904370</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">1998-12-22</item>
         <item attribuut="Datum_indiening">1998-12-11</item>
         <item attribuut="Document-id">KVR8401</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1053" allpagenumbers="1053 1054" vetnummer="2989904370" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8401" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="517" onderwerp="" indiendatum="1998-12-11">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1998-12-22">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van berichten als zouden Mohammad Mokhtari en Majid Sharif, twee Iraanse schrijvers die in 1994 een verklaring ondertekenden over de oprichting van een onafhankelijke schrijversorganisatie, begin deze week dood zijn aangetroffen en zou in ieder geval het lijk van Mokhtari sporen van slagen en verwondingen dragen? <voetnoot nummer="1"/>
      </vraag>
      <vraag nummer="2">In hoeverre is er sinds zijn vermissing op 3 december jl., al dan niet via de Europese Unie, bij de Iraanse autoriteiten aangedrongen op opheldering over het lot van Mokhtari, zoals gevraagd door Amnesty International op 3 december? </vraag>
      <vraag nummer="3">In hoeverre bent u bereid bij de Iraanse autoriteiten opheldering te vragen over de dood van de twee schrijvers en de moord op drie andere tegenstanders van het Iraanse regime, eind november, en aan te dringen op een onafhankelijk onderzoek en berechting van de daders? </vraag>
      <vraag nummer="4" voetnoot="2">In hoeverre bent u bereid bij de Iraanse autoriteiten aan te dringen op het stopzetten van de marteling van een ander (voormalig) lid van de oppositie, Karim Tuzhali, en het niet ten uitvoer brengen van de tegen hem uitgesproken doodstraf? <voetnoot nummer="2"/>
      </vraag>
      <vraag nummer="5" voetnoot="3">Deelt u de mening van Amnesty International dat aanvallen tegen critici van de regering slechts bij uitzondering leiden tot onpartijdig en open onderzoek? <voetnoot nummer="3"/>
      </vraag>
      <vraag nummer="6">Zo ja, wat betekent dit voor de veiligheid van critici van de regering en de beoordeling van de mensenrechtensituatie door de Nederlandse regering? </vraag>
      <vraag nummer="7">Kunt u deze vragen spoedig beantwoorden, bij voorkeur volgende week? </vraag>
      <noten afkomstig="vraag">
         <noot nummer="1" datum="1998-12-10" bron="Berichten van de Deutsche Presse Agentur en de Agence France Presse">Berichten van de Deutsche Presse Agentur en de Agence France Presse, 10 december 1998</noot>
         <noot nummer="2" datum="1998-12-8" bron="Persbericht Amnesty International">Persbericht Amnesty International, 8 december 1998</noot>
         <noot nummer="3" datum="1998-12-3" bron="Persbericht Amnesty International">Persbericht Amnesty International, 3 december 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja. Inmiddels is voorts bekend geworden dat ook een derde schrijver, Mohammad Jafar Poyandeh, dood is aangetroffen nadat hij eerder als vermist was opgegeven. </antwoord>
      <antwoord nummer="2 en 3">De EU heeft in een verklaring van 16 december jl. haar zorg uitgesproken over de dood van genoemde schrijvers evenals de verdwijning van Pirouz Davani en de dood van Darius Parvaneh en zijn vrouw eind november. De EU onderstreept in haar verklaring nogmaals het belang van respect voor de mensenrechten, inclusief de vrijheid van meningsuiting. Tijdens de dialoogbijeenkomst met Iran van heden, zal de EU haar zorgen nogmaals kenbaar maken. Overigens heeft president Khatami inmiddels de Iraanse veiligheidsdiensten geïnstrueerd om de moorden te onderzoeken. Het Iraanse Ministerie van Binnenlandse Zaken heeft voorts persoonlijke beveiliging aangeboden aan alle Iraanse schrijvers. Ook geestelijk leider Khamenei heeft publiekelijk de rechterlijke macht, de veiligheidsdiensten en het Ministerie van Binnenlandse Zaken opgeroepen de daders van de moorden te arresteren. Berichten melden inmiddels de eerste arrestaties. </antwoord>
      <antwoord nummer="4">Bij voortduring wordt zowel in VN- als in EU-verband een dringend beroep gedaan op de Iraanse autoriteiten om geen martelingen of andere mishandelingen te laten plaatsvinden in Iran. Dit geldt derhalve ook personen als de door Amnesty International genoemde Karim Tuzhali. </antwoord>
      <antwoord nummer="5">Er bestaat een wettelijke regeling waarin de bevoegdheden en voorwaarden voor opsporing, vervolging en berechting van strafbare feiten is neergelegd. De praktijk laat schendingen van deze beginselen zien, hoewel deze in omvang en aantal de laatste jaren zijn afgenomen. </antwoord>
      <antwoord nummer="6">De Regering is van oordeel dat ondanks een aantal positieve ontwikkelingen de mensenrechtensituatie in Iran aanleiding blijft geven tot zorg. Deze zorgen worden zowel bilateraal, als in EU-verband, regelmatig indringend tegenover de Iraanse regering aan de orde gesteld. Groeperingen of personen die in Iran gezien worden als een (potentiële) bedreiging voor een samenleving, ingericht naar islamitische waarden en normen, blijven het risico lopen slachtoffer te worden van mensenrechtenschendingen en vervolging. Hiertoe behoren ook intellectuelen zoals journalisten, uitgevers en schrijvers. Een andere groepering waarvoor de Regering zich bij voortduring zal blijven inzetten is bijvoorbeeld de Baha’i gemeenschap. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
