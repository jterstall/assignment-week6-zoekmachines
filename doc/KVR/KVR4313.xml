<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Assen (CDA) over het mogelijk plaatsen van nieuwe zendmasten op het terrein van Radio Kootwijk. (Ingezonden 19 december 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4313
</item>
         <item attribuut="Inhoud">Betreft vragen over het voornemen van PTT Nederland (KPN) om vier zendmasten te plaatsen voor een commerciële lange-golfzender en de effecten hiervan (straling) voor o.a. de volksgezondheid van omwonenden.</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Gezondheidszorg Zendstations</item>
         <item attribuut="Vindplaats">Kamervragen met antwoord 1996-1997, nr. 632, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Assen</persoon>
         </item>
         <item attribuut="Datum_reaktie">1997-02-07</item>
         <item attribuut="Datum_indiening">1996-12-19</item>
         <item attribuut="Document-id">KVR4313</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1295" allpagenumbers="1295 1296" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="632" onderwerp="" indiendatum="1996-12-19">
         <vrager partij="CDA" oorsprong="parlement">Assen</vrager>
         <vraagt-aan/>
      </vraagdata>
      <antwoorddata antwoorddatum="7 februari 1997). Zie ook aanhangsel handelingen nr. 561, vergaderjaar 1996–1997.">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de ministers van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is Koninklijke PTT Nederland (KPN) voornemens op het terrein van Radio Kootwijk vier nieuwe zendmasten met een vermogen van twee megawatt voor een commerciële lange-golfzender te plaatsen? <voetnoot nummer="1"/>
      </vraag>
      <vraag nummer="2">Op welke wijze is het Rijk zowel wat betreft beleid als vergunningverlening betrokken bij de voorgenomen bouw van deze zendmasten? </vraag>
      <vraag nummer="3">Past het oprichten van de zendmasten naar uw mening in het planologisch beleid voor het Centraal Veluws Natuurgebied? </vraag>
      <vraag nummer="4">Zal de Gezondheidsraad binnenkort een rapport uitbrengen waarin geen eenduidige conclusie wordt getrokken ten aanzien van de schadelijkheid van straling veroorzaakt door zendmasten? </vraag>
      <vraag nummer="5">Onderschrijft u de stelling, dat vanuit het voorzorgprincipe geredeneerd de plaatsing van krachtige zenders in de nabijheid van woningen zoveel mogelijk vermeden zou moeten worden, zolang schadelijke effecten van deze zenders op de volksgezondheid niet uitgesloten kunnen worden? </vraag>
      <noten afkomstig="vraag">
         <noot nummer="1" datum="1996-12-10" bron="Zie o.a. Algemeen Dagblad">Zie o.a. Algemeen Dagblad, 10 december 1996</noot>
      </noten>
   </vragen>
   <antwoorden aantal="5">
      <antwoord nummer="1">Ja. KPN is voornemens, binnen het daarvoor aangewezen bestemmingsgebied «antenneterrein telecommunicatiecentrum» te Kootwijk, op het thans in gebruik zijnde radiostation huisvesting te verlenen ten behoeve van een lange-golfzender met een vermogen van twee megawatt alsmede een uit vier masten bestaand antennesysteem. Een en ander met inachtneming van alle geldende normen en voorschriften verbonden aan een dergelijke inrichting. De zender en het antennesysteem zullen eigendom zijn van Delta Radio 171 B.V. KPN zal gezien de integratie met het bestaande radiostation te Kootwijk als adviseur optreden, nauw betrokken zijn bij de bouw van de zender en het hieraan verbonden antennesysteem en in een later stadium in overleg met Delta Radio 171 B.V. belast worden met de instandhouding van de gehele installatie. </antwoord>
      <antwoord nummer="2">Het Rijk is voor wat het beleid betreft betrokken op de gebieden telecommunicatie, milieubeheer, ruimtelijke ordening en natuurbeheer. Krachtens de Wet op de telecommunicatievoorzieningen (Wtv) worden door het Rijk eisen gesteld aan radio-elektrische zendinrichtingen ter voorkoming van storing in andere zendinrichtingen of elektrische en elektronische apparaten, waarbij de zendinrichting aan de eisen getoetst dient te worden (typegoedkeuring) alvorens deze in gebruik mag worden genomen. Delta Radio 171 B.V. heeft van de Minister van Verkeer en Waterstaat een machtiging nodig voor het aanleggen, aanwezig hebben of gebruik van de radio-elektrische zendinrichting (lange-golfzender en het antennesysteem) te Kootwijk en een typegoedkeuring voor het gebruik van deze zendinrichting. In het kader van de Wet milieubeheer dienen voorts de aanbevelingen van de «Richtlijn voor radiofrequente straling bij zendinrichtingen» (publicatie 90-01 van de Hoofdinspectie van de Volksgezondheid voor de Milieuhygiëne) als richtlijn voor het bevoegde gezag (doorgaans gemeenten) ten behoeve van de vergunningverlening voor het gebruik van radio-elektrische zendinrichtingen. Het betreft aanbevelingen over blootstellingslimieten voor radiofrequente straling (gezondheidsbeschermingsniveaus). Het Centraal Veluws Natuurgebied (CVN) is een gebied dat is aangewezen als open ruimte en als kerngebied van de ecologische hoofdstructuur, waarvoor planologisch beleid is geformuleerd in de Vierde Nota over de Ruimtelijke Ordening Extra (Vinex) en het Structuurschema Groene Ruimte (SGR). Dit beleid zal via doorwerking in het streekplan, uiteindelijk op lokaal niveau een vertaling krijgen in het bestemmingsplan. In het kader van de bestemmingsplanprocedure zijn er wettelijk geregelde mogelijkheden om te toetsen of aan het rijksbeleid voor het CVN voldoende doorwerking is gegeven. Het vigerende bestemmingsplan Kootwijk (3e partiële herziening 1986) is destijds op deze wijze tot stand gekomen, waarbij met het Vinex en SGR-beleid geen rekening kon worden gehouden. Een bouwaanvraag voor het oprichten van zendmasten zal niettemin aan het vigerende bestemmingsplan getoetst moeten worden. Rijksbetrokkenheid is er destijds dus geweest bij de totstandkoming van het bestemmingsplan en zal weer aan de orde zijn bij een herziening van het bestemmingsplan. Daarnaast houden rijksinspecteurs toezicht op de doorwerking van het rijksbeleid. Samengevat kan worden gesteld dat alvorens tot de bouw van dergelijke zendinrichtingen kan worden overgegaan, men in het bezit dient te zijn van een machtiging (Wtv), een bouwvergunning (bestemmingsplan) en een vergunning op basis van de Wet milieubeheer. Daarnaast dient men in het bezit te zijn van een typegoedkeuring voor de zendinrichting alvorens deze in gebruik mag worden genomen (Wtv). De machtiging en de typegoedkeuring dienen bij de Minister van Verkeer en Waterstaat te worden aangevraagd. De machtiging welke de Minister van Verkeer en Waterstaat heeft verleend aan Delta Radio 171 B.V. voor Lopik, is niet van toepassing voor Kootwijk. Ten aanzien van de verlening van de op basis van de Wet milieubeheer is de gemeente Apeldoorn het bevoegde gezag. </antwoord>
      <antwoord nummer="3">Het hiervoor genoemde planologisch beleid voor het Centraal Veluws Natuurgebied is gericht op het instandhouden van de voor behoud, herstel en ontwikkeling wezenlijke kenmerken en waarden van het gebied. Voor het instandhouden van kerngebieden geldt een basisbescherming. Met de basisbescherming wordt de handhaving beoogd van onder andere de kwaliteit van bodem, water en lucht. Het rijksbeleid staat ingrepen en ontwikkelingen in en in de onmiddellijke nabijheid van deze kerngebieden niet toe, indien deze de wezenlijke kenmerken of waarden van het kerngebied aantasten. Alleen bij een zwaarwegend maatschappelijk belang kan hiervan worden afgeweken (Planologische Kernbeslissing «Structuurschema Groene Ruimte», blz. 32 en 33). Het vigerende bestemmingsplan Kootwijk (3e partiële herziening 1986) kent de bestemming natuurgebied, met de aanduiding «antenneterrein telecommunicatiecentrum». Binnen die bestemming mogen zendmasten ten behoeve van telecommunicatie en navigatie worden opgericht zonder een restrictie met betrekking tot de hoogte, echter wel ten aanzien van het percentage bebouwd oppervlak. Als moet worden afgeweken van het vigerende bestemmingsplan zal rekening moeten worden gehouden met het geldende rijksbeleid. Een aanvraag bij de gemeente Apeldoorn om een bouwvergunning voor de zendmasten zal worden getoetst aan het bestemmingsplan. </antwoord>
      <antwoord nummer="4">Het advies van de Gezondheidsraad, uitgebracht op 28 januari 1997, betreft blootstelling aan radiofrequente elektromagnetische straling en velden van onder meer zendmasten. Op basis van de beschikbare wetenschappelijke literatuur doet de Gezondheidsraad hierin aanbevelingen over de aan te houden gezondheidsbeschermingsniveaus (zie ook vraag 2). Indien de blootstelling onder deze niveaus blijft, zijn geen nadelige gezondheidseffecten te verwachten. </antwoord>
      <antwoord nummer="5">De bovenbedoelde aanbevelingen van de «Richtlijn voor radiofrequente straling bij zendinrichtingen» van de Hoofdinspectie van de Volksgezondheid voor de Milieuhygiëne (publicatie 90-01) wijken voor wat betreft de aan te houden gezondheidsbeschermingsniveaus in het lange-golfgebied, niet wezenlijk af van de aanbevelingen van de Gezondheidsraad. Ten aanzien van vergunningverlening op basis van de Wet Milieubeheer hanteren de gemeenten deze inspectierichtlijn. Doorgaans betekent dit dat er rondom de zendinrichtingen een gebied wordt gecreëerd welke niet voor het publiek toegankelijk is. Buiten dit gebied worden de gezondheidsbeschermingsniveaus niet overschreden. De vorm en grootte van dit gebied zijn ondermeer afhankelijk van het vermogen, stralingspatroon en de zendfrequentie(s) van de betreffende zendinrichting. Door toepassing van deze inspectierichtlijn wordt op afdoende wijze invulling gegeven aan het voorzorgprincipe. </antwoord>
      <noten afkomstig="antwoord"/>
   </antwoorden>
</kvr>
