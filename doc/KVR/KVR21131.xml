<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (LPF) aan de minister van Binnenlandse Zaken en Koninkrijksrelaties over het samenvoegen van de ministeries van Justitie en van Binnenlandse Zaken en Koninkrijksrelaties. (Ingezonden 2 augustus 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21131
</item>
         <item attribuut="Inhoud">Vragen naar aanleiding van een opmerking van minister Donner (Jus) in NRC Handelsblad van 19 juli 2004 over een mogelijke fusie tussen de beide ministeries en de gevolgen daarvan voor het veiligheidsbeleid.</item>
         <item attribuut="Rubriek">Staats- en bestuursrecht (Ministeries)</item>
         <item attribuut="Trefwoorden">Bestuurlijke indeling Binnenlandse Zaken en Koninkrijksrelaties (ministerie) Justitie (ministerie)</item>
         <item attribuut="Vindplaats">Kamervragen met antwoord 2003-2004, nr. 2294, Tweede Kamer</item>
         <item attribuut="Vraagnr_bij_indiening">2030419000</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="LPF">Eerdmans</persoon>
         </item>
         <item attribuut="Datum_reaktie">2004-09-13</item>
         <item attribuut="Datum_indiening">2004-08-02</item>
         <item attribuut="Document-id">KVR21131</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4859" allpagenumbers="4859 4860" vetnummer="2030419000" code="0304tkkvr2294" lopendefooter="Tweede Kamer, vergaderjaar 2003–2004, Aanhangsel" filenaam="KVR21131" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2294" onderwerp="" indiendatum="2004-08-2">
         <vrager partij="LPF" oorsprong="parlement">Eerdmans</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-09-13">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kent u de opmerkingen van uw collega Donner in het NRC-Handelsblad d.d. 19 juli jl. waarin hij stelt dat een fusie tussen de ministeries van Justitie en BZK «een van de opties» is om te komen tot een geconcentreerder veiligheidsbeleid? </vraag>
      <vraag nummer="2">Krijgt naar uw mening terreurbestrijding ook een prominente plek in zo’n toekomstig ministerie van Veiligheid? </vraag>
      <vraag nummer="3">Denkt u dat veel overlap, verkokering en bureaucratie die tussen beide ministeries inzake de voorbereiding en uitvoering van het veiligheidsbeleid bestaan, kunnen worden teruggedrongen door samenvoeging van deze departementen? Zo neen, waarom niet? </vraag>
      <vraag nummer="4">Bent u het met uw collega eens, dat samenvoeging van de ministeries van Justitie en Binnenlandse Zaken en Koninkrijksrelaties kan betekenen dat de moeizame scheiding tussen beheer en gezag over de politie tot het verleden zal behoren? Zo neen, waarom niet. </vraag>
      <vraag nummer="5">Kan een eventuele samenvoeging wat u betreft aan de orde komen bij de volgende kabinetsformatie? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Het onderwerp terrorismebestrijding staat hoog op de agenda en neemt reeds een prominente plaats in binnen het veiligheidsbeleid. Dit blijkt onder meer uit de aanstelling van de nationaal coördinator terrorismebestrijding. De Ministeries van Binnenlandse Zaken en Koninkrijksrelaties en van Justitie werken op dit terrein, overigens met vele andere partijen, nauw samen. Overlap, verkokering en bureaucratie moeten uiteraard worden voorkomen. Samenvoeging van de twee departementen is daarvoor echter geen randvoorwaarde. Het gaat erom, binnen welke organisatiestructuur ook, tot een goede en gecoördineerde samenwerking te komen. Een dezer dagen zal de Tweede Kamer bij brief van het kabinet nader over onder meer de aansturing en coördinatie van de terrorismebestrijding worden geïnformeerd. Ik wil benadrukken dat de organisatie op dit vlak goed moet zijn geregeld, maar dat het uiteindelijk gaat om de inhoud en vervolgens een adequate uitvoering van het beleid. De effectiviteit van de terrorismebestrijding staat immers voorop; de aandacht hiervoor moet niet ten koste gaan van de aandacht voor de organisatievorm. Bij brief van 8 juli jl. is de Tweede Kamer geïnformeerd over de takenanalyse «Andere Overheid» (Kamerstukken II, 2003–2004, 29 362, nr. 18). Deze analyse is een fundamentele herbezinning op de taken, rol en verantwoordelijkheden van de rijksoverheid. De ordening van het veiligheidsbeleid is één van de thema’s die aan een rijksbrede takenanalyse worden onderworpen. Naast een rijksbrede takenanalyse voeren de ministers ieder een departementale takenanalyse uit. De uitkomsten van zowel de departementale als de rijksbrede analyses worden in het voorjaar van 2005 bekend. Aan de hand hiervan zal, indien nodig, besluitvorming plaatsvinden gericht op het afstoten van bepaalde taken, het overgaan op andere sturingsmechanismen of op een andere ordening van verantwoordelijkheden van ministers en van onderdelen van de ambtelijke organisatie. De uitkomsten van de takenanalyse – de inhoud – zullen vervolgens ook richting geven aan de in voornoemde brief aangekondigde voorstellen voor een herontwerp – de structuur – van de rijksdienst. </antwoord>
      <antwoord nummer="4">Ik vind de scheiding tussen beheer en gezag over de politie niet zo moeizaam. Zij maakt een heldere verantwoordelijkheidsverdeling mogelijk. Ik benadruk dat de politie op lokaal niveau voor twee gezagsdragers werkt: de burgemeester als het gaat om de handhaving van de openbare orde en de hulpverlening en de officier van justitie ten behoeve van de strafrechtelijke handhaving. De korpsbeheerder dient beide gezagsdragers ten dienste te staan met het treffen van organisatorische maatregelen. Onlangs is bij de Tweede Kamer een voorstel tot wijziging van de Politiewet 1993 ingediend dat strekt tot het versterken van de bevoegdheden op rijksniveau ten aanzien van de politie (Kamerstukken II, 2003–2004, 29 704, nrs. 2-3). In dit wetsvoorstel worden de verantwoordelijkheden voor het beheer en het gezag over de politie nader verduidelijkt. Ik wijs ook op de evaluatie van de politieorganisatie die is aangekondigd in de brief aan de Tweede Kamer van 26 september jl. (Kamerstukken II, 2003–2004, 29 200 VII, nr. 4). Daarin worden onder meer de effectiviteit en efficiëntie van de huidige politieorganisatie bezien. Over deze evaluatie zal ik de Tweede Kamer op korte termijn nader informeren. </antwoord>
      <antwoord nummer="5">Wat bij een volgende kabinetsformatie aan de orde komt is aan de als dan optredende onderhandelaars. </antwoord>
      <noten afkomstig="antwoord"/>
   </antwoorden>
</kvr>
