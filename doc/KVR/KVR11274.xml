<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) aan de staatssecretaris van Onderwijs, Cultuur en Wetenschappen, mw. Adelmund, over het gebruik van grafische rekenmachines bij examens. (Ingezonden 17 februari 2000); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11274
</item>
         <item attribuut="Inhoud">Vragen over het verbod op het gebruik van een grafische rekenmachine bij het centrale examen voor de vakken economie en biologie, omdat leerlingen van tevoren formules kunnen programmeren in hun grafische rekenmachine.</item>
         <item attribuut="Rubriek">Voortgezet onderwijs (Examens) Voortgezet onderwijs (Overig)</item>
         <item attribuut="Trefwoorden">Examens Studiekosten Voortgezet onderwijs</item>
         <item attribuut="Vindplaats">Kamervragen met antwoord 1999-2000, nr. 902, Tweede Kamer</item>
         <item attribuut="Vraagnr_bij_indiening">2990007190</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">2000-03-13</item>
         <item attribuut="Datum_indiening">2000-02-17</item>
         <item attribuut="Document-id">KVR11274</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1961" allpagenumbers="1961 1962" vetnummer="2990007190" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11274" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="902" onderwerp="" indiendatum="2000-02-17">
         <vrager partij="PvdA" oorsprong="parlement">Dijksma</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2000-03-13">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft de voorzitter van het CEVO, de heer Bouwsma tijdens een voorlichtingsbijeenkomst op 4 februari jl. in Arnhem, verklaard dat examenkandidaten in de tweede fase van het voortgezet onderwijs hun grafische rekenmachine, die zij allen hebben moeten aanschaffen, niet mogen gebruiken bij de centrale examens voor de vakken economie en biologie? </vraag>
      <vraag nummer="2">Ligt aan deze regel de overweging ten grondslag dat anders sommige leerlingen examenvragen makkelijk kunnen beantwoorden door tevoren formules in hun grafische rekenmachine te programmeren? </vraag>
      <vraag nummer="3">Ontbreekt het de opstellers van de examens voor de betreffende vakken aan creativiteit om examenvragen te bedenken, die dit risico wegnemen? </vraag>
      <vraag nummer="4">Acht u het motiverend ten opzichte van de betreffende leerlingen, wanneer zij ten behoeve van slechts enkele vakken hebben moeten leren te werken met de grafische rekenmachine, maar dat deze zelfde vaardigheid bij andere vakken taboe wordt verklaard? </vraag>
      <vraag nummer="5">Vindt u het acceptabel dat de hoog oplopende kosten voor leermiddelen aldus nog verder worden opgedreven, doordat leerlingen een tweede calculator moeten aanschaffen? </vraag>
      <vraag nummer="6">Bent u bereid de aanvullende studiekosten die hieruit voortvloeien te compenseren tenminste voor minder draagkrachtige ouders? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">De grafische rekenmachine is noodzakelijk voor de nieuwe centrale examens wiskunde. Het is een nieuw hulpmiddel bij de centrale examens, dat voor dat vak is ingevoerd. Aanvankelijk is om zuiver praktische redenen (leerlingen zouden niet behoeven te werken met twee verschillende rekenmachines) goedgekeurd dat leerlingen de grafische rekenmachine ook zouden mogen gebruiken bij de centrale examens in de economische vakken en biologie. Dat gold ook voor de oude examens in de economische vakken en biologie. Dat wil zeggen voor leerlingen waarvoor bij wiskunde de grafische rekenmachine nog niet was ingevoerd. Die leerlingen behoefden het apparaat dus noch voor wiskunde, noch (volgens de CEVO-regels) voor de economische vakken en biologie aan te schaffen. De goedkeuring om het apparaat bij de economische vakken en biologie te gebruiken is later herroepen: niet pas in februari jl., maar in brieven van de CEVO die eind november 1999 naar de desbetreffende vaksecties van alle scholen werden gezonden. </antwoord>
      <antwoord nummer="2">Aanleiding om de toestemming in te trekken was de onrust die erover was ontstaan. Het is mogelijk in de grafische rekenmachine niet alleen formules maar ook teksten op te slaan. Leraren en leerlingen trokken daaruit de conclusie dat het gebruik van de grafische rekenmachine tot voordelen bij het centraal examen zou kunnen leiden. Dat zou een goede examenvoorbereiding en een goede gang van zaken bij het examen en de beoordeling ervan verstoren. Daarom heeft de CEVO besloten de toestemming in te trekken. </antwoord>
      <antwoord nummer="3">De CEVO heeft mij meegedeeld wel degelijk examenvragen te kunnen maken die niet leiden tot een voordeel bij leerlingen die bepaalde informatie in de grafische rekenmachine hebben opgeslagen. Dat was dan ook niet de reden om de toestemming in te trekken. </antwoord>
      <antwoord nummer="4">De grafische rekenmachine is een hulpmiddel dat specifiek bedoeld is voor het vak wiskunde, en voor dit vak een echte meerwaarde heeft. Bij de economische vakken en biologie kan een gewone rekenmachine worden gebruikt. De uitgebreidere, niet zuiver mathematische functionaliteit van de grafische rekenmachine blijkt tot een ongewenste gang van zaken rond de centrale examens in de economische vakken en biologie te kunnen leiden. Het feit dat de grafische rekenmachine niet mag worden gebruikt bij de economische vakken en biologie behoeft mijns inziens niet te leiden tot demotivatie bij leerlingen. </antwoord>
      <antwoord nummer="5">Vrijwel alle leerlingen hebben al een gewone rekenmachine die ze in de onderbouw hebben aangeschaft. Daarom zal er doorgaans geen sprake zijn van aanvullende studiekosten. </antwoord>
      <antwoord nummer="6">Er is doorgaans geen sprake van aanvullende studiekosten door de aanschaf van een gewone rekenmachine. </antwoord>
      <noten afkomstig="antwoord"/>
   </antwoorden>
</kvr>
