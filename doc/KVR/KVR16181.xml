<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister-president en aan de ministers van Justitie en van Binnenlandse Zaken en Koninkrijksrelaties over de professoren Tak en Brenninkmeijer en de Raad van State (Ingezonden 9 augustus 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16181
</item>
         <item attribuut="Inhoud">Vragen naar aanleiding van kritiek van twee professoren op het functioneren van de Raad van State, onder meer over de besluitvorming over klachten van burgers en de verwevenheid van adviserende en rechtsprekende functies van dit college. Genoemd is verder de betrokkenheid van de heer Donner (als lid van de Raad) bij een uitspraak van de Raad van State, terwijl hij beoogd minister was, daarna Minister van Justitie in het nieuwe kabinet werd.</item>
         <item attribuut="Rubriek">Staats- en bestuursrecht (Administratieve rechtspraak) Staats- en bestuursrecht (Grondrechten) Staats- en bestuursrecht (Raad van State) Staats- en bestuursrecht (Regering)</item>
         <item attribuut="Trefwoorden">Administratieve rechtspraak Ministers Raad van State</item>
         <item attribuut="Vindplaats">Kamervragen met antwoord 2001-2002, nr. 1592, Tweede Kamer</item>
         <item attribuut="Vraagnr_bij_indiening">2010213670</item>
         <item attribuut="Afkomstig_van">Justitie (JUS) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-09-03</item>
         <item attribuut="Datum_indiening">2002-08-09</item>
         <item attribuut="Document-id">KVR16181</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3385" allpagenumbers="3385 3386" vetnummer="2010213670" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16181" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1592" onderwerp="" indiendatum="2002-08-9">
         <vrager partij="SP" oorsprong="parlement">De Wit</vrager>
         <vraagt-aan>de minister-president en aan de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-09-3">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister-president, de minister van Algemene Zaken en de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de uitspraken van de professoren dr. A. Tak en dr. A. Brenninkmeijer, dat de Raad van State onvoldoende onafhankelijk is? <voetnoot nummer="1"/>
      </vraag>
      <vraag nummer="2">Wat is uw oordeel over de uitspraak dat de Raad van State doorgaans de gevestigde orde bevestigt en de Staatsraad zelf de minste verantwoordelijkheid toebedeelt? </vraag>
      <vraag nummer="3">Deelt u de mening dat de Raad van State de kritiek over de onderwerpen waarover hij al adviseerde niet serieus neemt en klagende burgers alleen als een voorspelbare en te negeren uitvloeisel van een Not-In-My-BackYard (NIMBY) syndroom ziet? Zo neen, waarom niet? </vraag>
      <vraag nummer="4">Wat is uw oordeel over de kritiek over de onafhankelijkheid van de Raad van State, in het bijzonder de stelling dat «de werking van de democratische rechtsstaat in Europa» in het geding is en dat de hoogste rechtsmacht de «adviseur van de regentencultuur» is, wegens de nauwe verwevenheid van zijn adviserende en rechtsprekende functies? Deelt u deze opvatting? Zo neen, waarom niet? </vraag>
      <vraag nummer="5">Vindt u dat deze kritiek aanleiding geeft om maatregelen te treffen zodat de onafhankelijkheid beter wordt gewaarborgd? Zo neen, waarom niet? </vraag>
      <vraag nummer="6">Is het oirbaar dat mr. Donner een uitspraak heeft gedaan als lid van de Raad van State op 19 juli 2002 toen hij reeds beoogd minister van Justitie was, en uitgesproken op 31 juli 2002, toen hij reeds lid was van het kabinet? Was het niet in het belang van de onafhankelijkheid van de uitspraak geweest als mr. Donner geen deel had genomen aan de uitspraak? Zo neen, waarom niet? Kan de uitspraak op deze manier nog wel in stand blijven? Hoe verhoudt zich dit tot de vereiste zorgvuldigheid en onafhankelijkheid van rechterlijke uitspraken? </vraag>
      <noten afkomstig="vraag">
         <noot nummer="1" datum="2002-08-7" bron="2-Vandaag">2-Vandaag, 7 augustus 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het is niet duidelijk wat bedoeld wordt met de «gevestigde orde». Indien de strekking van het begrip «gevestigde orde» inhoudt dat de Afdeling bestuursrechtspraak zich bij haar rechtspraak houdt aan geldend recht en dat toepast, zijn wij van oordeel dat de Afdeling haar taak daarmee juist vervult. Indien bedoeld is dat de Afdeling bestuursrechtspraak haar rechtsbeschermende taak niet op een juiste wijze vervult, kunnen wij in het door genoemde hoogleraren aangevoerde noch anderszins grond vinden om hen daarin te volgen. Prof. dr. A. Tak geeft ook aan dat zijn oordeel is gebaseerd op impressies en niet is onderbouwd met sociaal-wetenschappelijk en/of bestuurskundig empirisch onderzoek. Wij wijzen erop dat de diverse takken van rechtspraak een aantal belangrijke kenmerken gemeenschappelijk hebben, zoals de vereisten van onafhankelijkheid, onpartijdigheid, hoor en wederhoor en openbaarheid. Er zijn echter ook belangrijke verschillen tussen bijvoorbeeld bestuursrechtspraak en burgerlijke rechtspraak. Die verschillen zijn terug te voeren op de onderscheiden aard van de geschillen en de uiteenlopende benadering die dit van de rechter vergt. In het burgerlijk recht staan de partijen principieel in een gelijke verhouding tot elkaar. Zij kunnen hun onderlinge rechtsbetrekkingen binnen de grenzen van de wet bij wederzijds goedvinden bepalen. In geval van geschillen heeft de rechter als taak vast te stellen welke rechtsbetrekking tussen partijen bestaat en zonodig na afweging van hun wederzijdse belangen de knoop door te hakken. Hij is scheidsrechter. In het bestuursrecht ligt dit anders. Daar is het allereerst een bevoegdheid van het bestuursorgaan de rechtsbetrekking met de burger vast te stellen en moet de rechter in geval van geschillen beoordelen of het bestuursorgaan die bevoegdheid in overeenstemming met het recht heeft uitgeoefend. Hij is grensrechter. Het is niet zijn taak de bestuurlijke belangenafweging te vervangen door een rechterlijke belangenafweging. Deze taakopvatting van de bestuursrechter ingevolge de Algemene wet bestuursrecht vloeit voort uit de beginselen van de democratische rechtstaat. Binnen de door het recht bepaalde grenzen behoeft het overheidshandelen een politieke legitimatie die de rechter uiteraard ontbeert. Bestuursrechtspraak vergt dan ook van de rechter dat hij zich weet te beperken tot zijn taak: controle aan de grenzen van de bevoegdheid van het bestuur. Het bestuur voert de wet uit, de rechter toetst de uitvoering. Soms is de ruimte binnen die grenzen groot, soms is hij beperkt. Het is steeds de wetgever die de grenzen trekt. Ten aanzien van de verantwoordelijkheid van de leden van de Afdeling bestuursrechtspraak voor de uitspraken geldt dat deze niet afwijkt van die van iedere andere rechter in dit land. Hun feitelijke betrokkenheid bij de totstandkoming van de uitspraken wijkt evenmin af van wat bij andere bestuursrechterlijke colleges gebruikelijk is. </antwoord>
      <antwoord nummer="3">Ons is uit niets gebleken dat het voor de wijze van rechterlijke toetsing door de Afdeling bestuursrechtspraak enig verschil maakt of de Raad van State over de betrokken regelgeving reeds heeft geadviseerd en zo ja, hoe dat advies heeft geluid. Dat is ook begrijpelijk; in zijn advies beoordeelt de Raad de algemene deugdelijkheid van een voorstel van wet of algemene maatregel van bestuur (amvb) in abstracto. De Afdeling bestuursrechtspraak beoordeelt de vraag of het bestuur bij de uitoefening van de bevoegdheden die hem krachtens die wet of amvb zijn gegeven, binnen die bevoegdheden is gebleven en de grenzen gesteld door het recht in acht heeft genomen. De Raad adviseert dus over een ander onderwerp dan waarover de bestuursrechter meestentijds te beslissen heeft. Daarbij komt dat veel van de geschillen die aan de Afdeling worden voorgelegd, gaan om de vraag of het bestuursorgaan bij de uitoefening van bevoegdheden die hem krachtens een provinciale of gemeentelijke regeling zijn gegeven, binnen de grenzen van die bevoegdheden is gebleven. Ingevolge de wet op de Raad van State adviseert de Raad niet over regelingen van provincies en gemeenten. Bovendien vindt de beslechting van geschillen doorgaans vele jaren later plaats dan de beoordeling van de regeling in het kader van een advies. Praktisch is het advies dan ook doorgaans uit het geheugen verdwenen. </antwoord>
      <antwoord nummer="4">Wij delen die opvatting niet. De onafhankelijkheid van de Raad van State, en daarbinnen van de Afdeling bestuursrechtspraak, is in de Wet op de Raad van State afdoende geregeld. Die onafhankelijkheid geldt voor beide functies. Voor zover de vraagstelling tevens ziet op de onpartijdigheid van de Afdeling bestuursrechtspraak, zijn wij evenzeer van mening dat voor kritiek geen grond bestaat. In de praktijk van de rechtspraak wordt veel ervaring opgedaan die via de advisering ten goede kan komen aan de kwaliteit van de regelgeving. </antwoord>
      <antwoord nummer="5">Neen, omdat wij de kritiek ongegrond achten, zien wij thans geen aanleiding voor de bedoelde maatregelen. </antwoord>
      <antwoord nummer="6">Mr. Donner was tot zijn benoeming als Minister staatsraad en lid van de Afdeling bestuursrechtspraak en in die hoedanigheid als rechter betrokken bij talrijke reeds lang lopende procedures. Deze heeft hij afgerond voordat hij tot minister was benoemd. Hij heeft vanaf het moment dat hij de taak van informateur op zich nam geen zaken meer ter zitting of in raadkamer behandeld en alleen eerder behandelde en vastgestelde uitspraken ondertekend. De openbaarmaking van de uitspraak vindt meestal enige tijd nadat deze is vastgesteld, plaats. De tussenliggende tijd wordt besteed aan de administratieve afwerking van de zaak en de voorbereiding van de openbaarmaking in een speciaal daarvoor wekelijks gehouden openbare zitting. Dat was ook hier het geval. Mr. Donner zelf bevond zich op dat moment in Rome. Van enige onoorbare functievermenging is dan ook geen sprake. </antwoord>
      <noten afkomstig="antwoord"/>
   </antwoorden>
</kvr>
