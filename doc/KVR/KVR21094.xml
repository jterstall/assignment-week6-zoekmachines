<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Dijsselbloem (beiden PvdA) aan de ministers van Justitie, voor Vreemdelingenzaken en Integratie en van Buitenlandse Zaken over vrouwen en kinderen die in Marokko door hun man/vader tegen hun wil worden achtergelaten. (Ingezonden 24 augustus 2004); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21094
</item>
         <item attribuut="Inhoud">Vragen naar aanleiding van TV-programma 'Nova' (18 augustu 2004) over vrouwen en kinderen die tegen hun wil door hun man of vader in Marokko worden achtergelaten (Aanvulling op eerdere vragen van het lid Arib terzake, Aanhangsel van de Handelingen 2000-2001, nr. 1641, en herinnering aan een toezegging in Aanhangsel van de Handelingen 2000-2001, nr. 391, dat het onderwerp ontvoeringen van jonge meisjes in de onderhandelingen met Marokkaanse autoriteiten zal worden betrokken).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Jeugdigen)</item>
         <item attribuut="Trefwoorden">Delicten Jeugdigen Marokko</item>
         <item attribuut="Vindplaats">Kamervragen met antwoord 2003-2004, nr. 2259, Tweede Kamer</item>
         <item attribuut="Vraagnr_bij_indiening">2030419890</item>
         <item attribuut="Afkomstig_van">Justitie (JUS) Vreemdelingenzaken en Integratie (VI) Buitenlandse Zaken (BUZA)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2004-09-07</item>
         <item attribuut="Datum_indiening">2004-08-24</item>
         <item attribuut="Document-id">KVR21094</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4779" allpagenumbers="4779 4780 4781" vetnummer="2030419890" code="0304tkkvr2259" lopendefooter="Tweede Kamer, vergaderjaar 2003–2004, Aanhangsel" filenaam="KVR21094" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2259" onderwerp="" indiendatum="2004-08-24">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Justitie, voor Vreemdelingenzaken en Integratie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-09-7">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de ministers van Justitie en van Buitenlandse Zaken</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Heeft u kennisgenomen van de uitzending van het programma Nova d.d. 18 augustus jl., over vrouwen en kinderen die in Marokko door hun man of vader tegen hun wil worden achtergelaten? <voetnoot nummer="1"/>
      </vraag>
      <vraag nummer="2">Wat is uw mening hierover? Vindt u het aanvaardbaar dat vrouwen en kinderen die hier in Nederland legaal verblijven op deze wijze worden gedumpt? </vraag>
      <vraag nummer="3">Deelt u de mening dat mannen die vrouwen en kinderen onder valse voorwendsels naar landen van herkomst lokken en vervolgens de reisdocumenten en andere papieren van deze vrouwen afpakken, strafbaar dienen te worden gesteld? Zo ja, welke strafmaatregelen zijn hierop van toepassing? </vraag>
      <vraag nummer="4">Is bekend hoeveel vrouwen en kinderen worden achtergelaten? Speelt dit alleen bij Marokkaanse vrouwen of ook bij Turkse vrouwen? Indien u geen zicht hierop heeft, bent u dan bereid een onderzoek te doen naar de omvang hiervan? </vraag>
      <vraag nummer="5">Deelt u de stelling dat deze vrouwen en kinderen niet alleen door hun man of vader aan hun lot worden gelaten, maar ook door de Nederlandse overheid? Zo neen, wat heeft de Nederlandse overheid concreet ondernomen om deze vrouwen te helpen? </vraag>
      <vraag nummer="6" voetnoot="2">Herinnert u zich de eerdere schriftelijke vragen uit 2000 en 2001 van het lid Arib over dezelfde problematiek? <voetnoot nummer="2"/>Wat is er sindsdien ondernomen om deze vrouwen en kinderen naar Nederland terug te laten keren en hulp te bieden? </vraag>
      <vraag nummer="7">Deelt u de mening dat de Nederlandse ambassade hulp dient te bieden en een visum moet verlenen zodat deze vrouwen en kinderen naar Nederland kunnen terugkeren? Deelt u de mening dat het hier om Nederlandse kinderen gaat die in het kader van het Verdrag inzake de rechten van het kind recht hebben op bescherming door de overheid? </vraag>
      <vraag nummer="8">Deelt u de mening dat scholen een belangrijke signaleringsfunctie vervullen bij het melden van kinderen die leerplichtig zijn en niet op school verschijnen? Bent u bereid een centraal meldpunt in te stellen voor vrouwen en kinderen die in Marokko worden achtergelaten zodat er inzicht verkregen kan worden in het aantal vrouwen en kinderen die in Marokko achterblijven en vervolgens actie kan worden ondernomen vanuit Nederland en Marokko om deze vrouwen en kinderen naar Nederland te halen? </vraag>
      <vraag nummer="9">Is het waar dat mannen bij terugkeer naar Marokko in het kader van remigratie vrouwen automatisch uitschrijven en meenemen zonder dat deze vrouwen zelf dat te kennen geven? Is het juridisch mogelijk dat mannen vrouwen kunnen uitschrijven vanwege remigratie zonder dat de vrouw in kwestie dit persoonlijk aangeeft? </vraag>
      <vraag nummer="10" voetnoot="3">Herinnert u zich de eerdere toezegging namelijk dat dit onderwerp op de agenda van de «commission consultative maroco-neerlandaise», een commissie waarin regelmatig familierechtelijke en andere civielrechtelijke vraagstukken worden besproken tussen de ministeries van Marokko en Nederland zal worden geplaatst en dat naar algemeen geldende oplossingen zal worden gezocht? Wat is de stand van zaken? <voetnoot nummer="3"/>
      </vraag>
      <vraag nummer="11">Bent u bereid de steunpunten voor remigratie te versterken en niet alleen in de regio Noord-Oost Marokko, maar ook in andere gebieden waar veel Marokkaanse vrouwen vandaan komen zoals Noord-Marokko? </vraag>
      <noten afkomstig="vraag">
         <noot nummer="1" datum="2004-08-18" bron="Nova">Nova, 18 augustus 2004</noot>
         <noot nummer="2" documenttype="Kamervragen" documentnummer="1641" documentjaargang="2000-2001">Aanhangsel Handelingen, nr. 1641, vergaderjaar 2000–2001.</noot>
         <noot nummer="3" documenttype="Kamervragen" documentnummer="391" documentjaargang="2000-2001">Aanhangsel Handelingen, nr. 391, vergaderjaar 2000–2001.</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2" voetnoot="1">In het antwoord op vergelijkbare vragen van de kamerleden Hirsi Ali en Wilders <voetnoot nummer="1"/>hebben wij reeds aangegeven dat het hier gaat om schrijnende situaties. </antwoord>
      <antwoord nummer="3">Zoals reeds in het antwoord op de hierboven genoemde vragen van de kamerleden Hirsi Ali en Wilders is aangegeven, kunnen – al naar gelang de omstandigheden van het geval – verschillende strafbare feiten begaan zijn. Er kan onder omstandigheden sprake zijn van wederrechtelijke vrijheidsberoving als bepaald in artikel 282 Wetboek van Strafrecht. De uitleg van het delictsbestanddeel «van de vrijheid beroven» biedt hiertoe mogelijkheden nu daaronder meer dan alleen de fysieke opsluiting wordt gerekend. Of er sprake kan zijn van vervolging wegens wederrechtelijke vrijheidsberoving of voor een ander strafbaar feit is dan ook afhankelijk van de concrete situatie waarin deze vrouwen en kinderen zich bevinden. In gevallen als de hier bedoelde is artikel 282 WvS tot nog toe niet toegepast. Indien de man zich een Nederlands reisdocument toeëigent, dat niet aan hem is uitgereikt, is dat – afhankelijk van de feitelijke situatie – diefstal of verduistering van staatseigendom, en dus strafbaar; het is verduistering indien hem het reisdocument ter bewaring gegeven is en hij het niet heeft teruggegeven, diefstal in de andere gevallen. Voor zover bij de toeëigening geweld of andere feitelijkheden hebben plaatsgehad, of bedreiging met geweld of feitelijkheden, is er bovendien sprake van dwang, een feit dat eveneens strafbaar is. </antwoord>
      <antwoord nummer="4">Zoals reeds eerder is aangegeven, zijn in 2003 naar schatting 27 dossiers van achtergelaten Marokkaanse vrouwen behandeld, in 2002 vier dossiers. Bij de Nederlandse vertegenwoordigingen in Turkije zijn in datzelfde jaar circa 100 gevallen van achtergelaten vrouwen en kinderen gemeld. Overigens is een geheel adequaat overzicht van in het buitenland achtergelaten vrouwen en kinderen niet mogelijk omdat niet alle betrokkenen zich tot de Nederlandse vertegenwoordiging wenden. </antwoord>
      <antwoord nummer="5">De Nederlandse vertegenwoordigingen in het buitenland treden in dit soort gevallen steeds onmiddellijk op nadat zij op de hoogte zijn gebracht van het verlies van de Nederlandse reisdocumenten of verblijfsdocumenten en om vervanging gevraagd is. Voor zover deze vrouwen en kinderen de Nederlandse nationaliteit hebben dan wel in het bezit zijn van een Nederlands vluchtelingen- of vreemdelingenpaspoort kunnen zij rekenen op consulaire bijstand volgens de daartoe geformuleerde normen. De Nederlandse vertegenwoordigingen handelen snel en adequaat binnen de hun gegeven instructies terzake. </antwoord>
      <antwoord nummer="6">De maatregelen die in het antwoord op de hier bedoelde vragen zijn aangegeven, zijn nog steeds van kracht. Het daar genoemde Haagse Kinderontvoeringsverdrag 1980 is door Marokko nog niet geratificeerd, omdat de familierechtelijke voorwaarden daarvoor tot voor kort niet vervuld waren. De invoering in dit voorjaar van het nieuwe Wetboek van Familierecht maakt ratificatie mogelijk. Alvorens tot ratificatie kan worden overgegaan, zal in Marokko een centrale autoriteit moeten zijn ingericht die belast is met de uitvoering van dit Verdrag. Overigens ziet het verdrag alleen op kinderen die door een der ouders zonder toestemming van de andere ouder naar een andere verdragsstaat gebracht zijn. Die situatie doet zich in de hier bedoelde gevallen niet voor nu er geen sprake is van onttrekking van een kind aan het gezag van de ouder(s). Het Haags Kinderbeschermingsverdrag 1996 zal naar het zich laat aanzien op 1 oktober 2005 voor Nederland en de andere EU-lidstaten in werking treden. Dit verdrag is door Marokko reeds enige jaren geleden getekend en wacht op ratificatie door Marokko. </antwoord>
      <antwoord nummer="7">Betrokkenen die voor de wet meerderjarig zijn, in het bezit zijn van een reisdocument en van wie de geldige verblijfsstatus in Nederland door de IND is bevestigd, komen in aanmerking voor een visum. Minderjarigen hebben recht op bescherming door de overheid. Indien echter een minderjarige tégen zijn wil maar mét instemming van zijn wettelijke vertegenwoordiger(s) in het land van herkomst (of in een derde land) verblijft, kan de Nederlandse overheid daar niet in treden. </antwoord>
      <antwoord nummer="8">De leerplichtwet draagt de schoolleiding op de afwezigheid te melden van volledig leerplichtige leerlingen, die op drie achtereenvolgende dagen hebben verzuimd. Volledig leerplichtig zijn kinderen vanaf de eerste dag van de nieuwe maand na zijn of haar vijfde verjaardag tot en met het schooljaar waarin de leerling 16 geworden is. De reden van de afwezigheid van de leerplichtige is veelal onbekend. Ook in zaken als in deze vragen bedoeld zal de werkelijke reden van de afwezigheid van het kind veelal niet bekend gemaakt worden. </antwoord>
      <antwoord nummer="9">Indien de vraag ziet op remigratie in het kader van de remigratiewet, is een gebruik van deze regeling niet mogelijk zonder toestemming van de echtgenote. Zoals in de bedoelde NOVA-uitzending te zien betreft het echter remigraties buiten de remigratiewet om. Ingevolge de Wet GBA is het dan mogelijk dat een persoon uit het GBA wordt uitgeschreven op verzoek van een ander. Artikel 68 van de GBA-wet bepaalt namelijk, dat de ingezetene die naar redelijke verwachting gedurende een jaar ten minste twee derden van de tijd buiten Nederland zal verblijven, verplicht is bij het college van B &amp; W van de gemeente van inschrijving binnen vijf dagen voor zijn vertrek uit Nederland (dus niet eerder en ook niet later) schriftelijk aangifte van vertrek te doen. Artikel 73 j° 68 schrijft voor dat de verplichting tot het doen van een aangifte van vertrek rust op de betrokkene, alsmede op de ouders, voogden en verzorgers voor minderjarigen jonger dan 16 jaar c.q. voor de minderjarige ouder dan 16 jaar, tenzij deze laatsten zelf de verplichting vervult. Artikel 73 voegt hieraan toe dat de verplichting ook kan worden vervuld door de ouder en zijn meerderjarig kind, voor elkaar en door de echtgenoten dan wel geregistreerde partners voor elkaar, mits de betrokken personen hetzelfde woonadres hebben. Een gemeente die het niet vertrouwt kan op grond van artikel 70 GBA-wet degene die de aangifte heeft gedaan verzoeken om, desverlangd in persoon, terzake van zijn aangifte de noodzakelijke inlichtingen te geven en geschriften over te leggen. </antwoord>
      <antwoord nummer="10">In het antwoord op de gestelde vragen wordt gemeld dat de Marokkaanse vertegenwoordiging in de commission consultative maroco-néerlandaise verzocht is om aandacht voor dit probleem. Deze commissie is overigens de laatste drie jaren niet meer bijeen geweest omdat haar taak, de verbetering, op het gebied van de regelgeving, van het rechtsverkeer tussen Nederland en Marokko met betrekking tot het personen- en familierecht, tijdelijk weinig zinvol geacht werd gezien de voorbereidingen in Marokko van een geheel nieuw Wetboek van Personen- en Familierecht. Dat Wetboek is dit voorjaar in werking getreden is, reden waarom de werkzaamheden van deze commissie in de nabije toekomst zullen worden hervat. </antwoord>
      <antwoord nummer="11">Het bedoelde steunpunt is een particulier initiatief, dat zich ten doel stelt hulp te bieden aan remigrerende Marokkanen. Voor vragen rond terugkeer naar Nederland dient men zich te wenden tot de Nederlandse vertegenwoordigingen in Marokko. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="2179" documentjaargang="2003-2004">Aanhangsel Handelingen, nr. 2179, vergaderjaar 2003–2004.</noot>
      </noten>
   </antwoorden>
</kvr>
