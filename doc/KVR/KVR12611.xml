<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Van Ardenne-van der Hoeven (beiden CDA) aan de staatssecretaris van Landbouw, Natuurbeheer en Visserij over een mogelijk visverbod van Zeeuwsche en Zuid-Hollandse kustwateren voor Nederlandse kottervissers. (Ingezonden 24 oktober 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12611
</item>
         <item attribuut="Inhoud">Vragen naar aanleiding van een bericht in de Telegraaf van 21 oktober 2000 dat het ministerie van Landbouw, Natuurbeheer en Visserij met ingang van 2001 grote delen van de kustwateren tussen de Maasvlakte en Walcheren gaat sluiten voor Nederlandse kottervissers, terwijl Belgische vissers hier gewoon door kunnen vissen.</item>
         <item attribuut="Rubriek">Visserij (Algemeen)</item>
         <item attribuut="Trefwoorden">Visserij</item>
         <item attribuut="Vindplaats">Kamervragen met antwoord 2000-2001, nr. 249, Tweede Kamer</item>
         <item attribuut="Vraagnr_bij_indiening">2000101540</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">2000-11-09</item>
         <item attribuut="Datum_indiening">2000-10-24</item>
         <item attribuut="Document-id">KVR12611</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="513" allpagenumbers="513 514" vetnummer="2000101540" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12611" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="249" onderwerp="" indiendatum="2000-10-24">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-11-9">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het bericht <voetnoot nummer="1"/>waar dat uw ministerie met ingang van volgend jaar grote delen van de kustwateren tussen de Maasvlakte en Walcheren gaat sluiten voor Nederlandse kottervissers? </vraag>
      <vraag nummer="2">Zo ja, waarom? </vraag>
      <vraag nummer="3">Zal dit verbod beperkt blijven tot de genoemde kustwateren, of ook voor andere delen van de Noordzee (in het bijzonder het continentaal plat) gaan gelden? </vraag>
      <vraag nummer="4">Is het eveneens waar dat na het instellen van een dergelijk verbod Belgische vissers – op grond van het Benelux-verdrag – in de betreffende wateren gewoon door zullen kunnen vissen? </vraag>
      <vraag nummer="5">Zo ja, hoe denkt u een dergelijke situatie aan de Nederlandse vissers te kunnen uitleggen? </vraag>
      <vraag nummer="6">Klopt het dat de Kamer binnenkort een notitie over de visserij in het betreffende gebied zal ontvangen? </vraag>
      <vraag nummer="7">Zo ja, bent u bereid om in deze notitie uitvoerig op de bovengenoemde aspecten in te gaan? </vraag>
      <noten afkomstig="vraag">
         <noot nummer="1" datum="2000-10-21" bron="Telegraaf">Telegraaf, 21 oktober 2000</noot>
      </noten>
   </vragen>
   <antwoorden aantal="4">
      <antwoord nummer="1 en 2">Neen, dit bericht is niet juist. Tussen de Maasvlakte en Walcheren ligt de Voordelta, waarvan een gedeelte is aangewezen als kustwater op grond van het Besluit Aanwijzing zeegebied en kustwateren 1970. In de Voordelta is sinds 1993 het Integraal Beleidsplan Voordelta (IBV) vigerend. In het als kustwater aangewezen deel van de Voordelta liggen vier gebieden met het accent natuur. Dit houdt in dat in die gebieden de ongestoorde natuurlijke ontwikkeling prevaleert. Om die reden is in drie van deze gebieden sinds 1993 de kokkel- en mosselzaadvisserij, alsmede de boomkorvisserij met wekkerkettingen verboden. In het vierde gebied mogen deze visserijvormen wel uitgeoefend worden, vanwege de ter plaatse voorkomende grote natuurlijke dynamiek. Voor de goede orde merk ik op dat de garnalenvisserij als minder verstorend voor de natuurlijke ontwikkeling wordt beschouwd en derhalve niet beperkt wordt in deze gebieden. </antwoord>
      <antwoord nummer="3">De onderhavige sluiting van gebieden maakt deel uit van mijn beleid in de kustwateren. Een sluiting van delen van het continentaal plat is in dit verband niet aan de orde. </antwoord>
      <antwoord nummer="4 en 5">Neen, ook dit is niet juist. Belgische vissers worden op dezelfde manier behandeld als Nederlandse vissers. Aanvullend op het gemeenschappelijk visserijbeleid hebben Belgische vissers op grond van het Beneluxverdrag toegang tot de in de 3-mijlszone gelegen territoriale wateren van Nederland. Zij dienen zich daarbij te houden aan de aldaar van toepassing zijnde Nederlandse regelgeving. Met inachtneming van het gestelde in mijn antwoord op vraag 1, mogen Belgische vissers vissen in de als kustwater aangewezen delen van de Voordelta. Zij moeten dan zijn voorzien van Nederlandse vergunningen geldend voor de visserij die wordt uitgeoefend. </antwoord>
      <antwoord nummer="6 en 7">Tussen het Productschap Vis en LNV vindt overleg plaats over de visserij-uitoefening in de accent-natuurgebieden. Dit heeft betrekking op zowel de huidige situatie als de situatie na de aanwijzing van de accent-natuurgebieden tot natuurmonument in de zin van de Natuurbeschermingswet. Het beleid met betrekking tot de Voordelta is neergelegd in het eerdergenoemde beleidsplan, waarvan een bestuursconvenant is gekoppeld. Indien het overleg met het Productschap Vis zou leiden tot het inzicht dat een bijstelling van het beleid in de accent-natuurgebieden gewenst is, zal dit worden voorgelegd aan het Dagelijks bestuur van de Stuurgroep Voordelta. Indien het bovenstaande leidt tot wijziging van het huidige beleid, zal ik de Kamer daarvan op de hoogte stellen. </antwoord>
      <noten afkomstig="antwoord"/>
   </antwoorden>
</kvr>
