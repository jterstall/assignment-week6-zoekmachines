<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Kant (beiden SP) aan de minister van Volksgezondheid, Welzijn en Sport en de staatssecretaris van Sociale Zaken en Werkgelegenheid over vergoeding van het medicijn Alimta. (Ingezonden 11 april 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22971
</item>
         <item attribuut="Inhoud">Vragen naar aanleiding van persbericht en brief van Asbestcomité. Na een kort geding heeft een voormalig werkgever van een mesothelioompatiënt de kosten van het geneesmiddel Alimta vergoed. Kan deze vergoeding onder de procedure van het instituut Asbestslachtoffers vallen? Kan via vergoeding door het ziekenfonds, elke mesothelioompatiënt de beschikking krijgen over genoemd geneesmiddel?</item>
         <item attribuut="Rubriek">Gezondheidszorg (Geneesmiddelen) Gezondheidszorg (Patiënten) Gezondheidszorg (Zorgverzekeringen)</item>
         <item attribuut="Trefwoorden">Geneesmiddelen Patiënten Werkgevers Ziekenfondsverzekering</item>
         <item attribuut="Vindplaats">Kamervragen met antwoord 2004-2005, nr. 1605, Tweede Kamer</item>
         <item attribuut="Vraagnr_bij_indiening">2040512540</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Kant</persoon>
         </item>
         <item attribuut="Datum_reaktie">2005-05-04</item>
         <item attribuut="Datum_indiening">2005-04-11</item>
         <item attribuut="Document-id">KVR22971</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3423" allpagenumbers="3423 3424" vetnummer="2040512540" code="0405tkkvr1605" lopendefooter="Tweede Kamer, vergaderjaar 2004–2005, Aanhangsel" filenaam="KVR22971" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1605" onderwerp="" indiendatum="2005-04-11">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport en de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-05-4">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het vergoeden van de kosten van het medicijn Alimta door een voormalige werkgever, na het aanspannen van een kort geding? <voetnoot nummer="1"/>
      </vraag>
      <vraag nummer="2">Deelt u de opvatting dat met deze vergoeding de voormalige werkgever de aansprakelijkheid voor deze kosten erkent? </vraag>
      <vraag nummer="3">Wat gaat u ondernemen opdat mesothelioompatiënten niet een juridische lijdensweg moeten ondergaan om in aanmerking te komen voor vergoeding van dit medicijn door de voormalige werkgever? </vraag>
      <vraag nummer="4">Bent u bereid, en ziet u mogelijkheden om de vergoeding van de kosten van dit medicijn door de voormalige werkgever onder de procedure van het Instituut Asbestslachtoffers te laten vallen? </vraag>
      <vraag nummer="5">Erkent u dat vergoeding via het ziekenfonds de enige manier is om dit medicijn voor alle mesothelioompatiënten – ook voor hen zonder aanspreekbare verantwoordelijke voormalige werkgever – beschikbaar te krijgen? </vraag>
      <vraag nummer="6">Bent u bereid alsnog Alimta op te nemen in het pakket? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-04-7" bron="Persbericht en brief van Asbestcomité">Persbericht en brief van Asbestcomité, 7 april 2005</noot>
      </noten>
   </vragen>
   <antwoorden aantal="6">
      <antwoord nummer="1">Deze beslissing is aan de betrokken werkgever. Ik heb daar geen opvatting over. </antwoord>
      <antwoord nummer="2">Het feit dat een (voormalige) werkgever deze kosten betaalt betekent niet automatisch dat hij daarmee ook aansprakelijkheid erkent. De beslissing om te betalen kan immers uit diverse overwegingen volgen. </antwoord>
      <antwoord nummer="3">De aanspraak op medisch specialistische zorg wordt niet door mij vastgesteld. Als toepassing van Alimta in de kring der beroepsgenoten gebruikelijk is, behoort het tot de aanspraak op medisch specialistische zorg door of vanwege het ziekenhuis en daarmee tot het verzekerde pakket. In dat geval zal het ziekenfonds moeten zorgen dat zijn verzekerde dit middel krijgt als de behandelaar het wil toepassen. Omdat het een intramuraal middel is, dient het middel, als is vastgesteld dat het gaat om gebruikelijke zorg, bekostigd te worden uit het ziekenhuisbudget dat door verzekeraars aan ziekenhuizen wordt verstrekt. Mogelijk zijn er medische overwegingen waarom de behandelaars van de toepassing van deze behandeling afzien. Patiënten kunnen dit bij hun zorgverlener navragen. Indien er geen valide medische argumenten zijn waarom Alimta niet, of niet meer, wordt toegediend, raad ik de patiënten aan om zo snel mogelijk contact op te nemen met hun zorgverzekeraar. Samen met hun zorgverzekeraar kunnen patiënten bij het ziekenhuis navragen waarom het middel niet wordt toegepast. Eventuele knelpunten bij de huidige bekostiging van dure geneesmiddelen uit het ziekenhuisbudget en de éxtra bekostiging via de CTG-beleidsregel dure geneesmiddelen worden op dit moment onderzocht. Voor wat betreft de eventuele aansprakelijkheid van werkgevers geldt in algemene zin dat extra medicijnkosten leiden tot vermogensschade als deze door betrokkene zelf moet worden opgebracht. In dit geval geldt dit als Alimta niet als gebruikelijke behandeling kan worden aangemerkt. Deze vermogensschade kan op grond van het Burgerlijk Wetboek (6:107) in beginsel voor vergoeding in aanmerking komen. Ik wijs er op dat het Convenant Instituut Asbestslachtoffers juist bedoeld is voor het voorkomen van een juridische lijdensweg. Het convenant voorziet in een forfaitair bedrag voor materiële schade, behoudens het aannemelijk maken van het meerdere. Dit ziet in beginsel ook op medische kosten, voor zover sprake is van schade. Dat betekent dat in de procedure op grond van het convenant deze kosten, inclusief de meerkosten van behandeling boven het forfaitaire bedrag, worden meegenomen. Dit sluit niet uit dat werkgevers of verzekeraars een procedure buiten het convenant volgen – zoals Wilton Fijenoord de kosten betaalt – al dan niet onder erkenning van aansprakelijkheid. Overigens is de Regeling tegemoetkoming asbestslachtoffers (TAS) niet het kader – en moet dat ook niet zijn – voor vergoeding van medische kosten. Deze regeling is bedoeld als maatschappelijke erkenning voor het leed van asbestslachtoffers, zoveel mogelijk bij leven. </antwoord>
      <antwoord nummer="4">Verwezen wordt naar het antwoord op vraag 3. Ik zie voor mijzelf geen rol weggelegd. Het is aan partijen bij (de uitvoering van) het convenant. Ik merk nog op dat de vraag hoe in algemene zin om te gaan met de problematiek van maatschappelijke erkenning van asbestslachtoffers die niet onder het convenant en de TAS-regeling vallen, aan de orde komt in de evaluatie van de TAS-regeling. Zoals eerder is toegezegd ontvangt u daarover ultimo 2005 een standpuntbepaling. </antwoord>
      <antwoord nummer="5">Verwezen wordt naar het antwoord op eerdere vragen (antwoorden op kamervragen van het kamerlid De Wit over het medicijn Alimta (Aanhangsel Handelingen nr. 1527, vergaderjaar 2004–2005, vraag 2). Ik wil nogmaals benadrukken dat als toepassing van Alimta in de kring der beroepsgenoten gebruikelijk is, het onder de aanspraak op medisch specialistische zorg door of vanwege het ziekenhuis valt en daarmee onder het verzekerde pakket. </antwoord>
      <antwoord nummer="6">Verwezen wordt naar het antwoord op vraag 5 en naar het antwoord op eerdere vragen (antwoorden op kamervragen van het kamerlid De Wit over het medicijn Alimta (Aanhangsel Handelingen nr. 1527, vergaderjaar 2004–2005), vraag 2). </antwoord>
      <noten afkomstig="antwoord"/>
   </antwoorden>
</kvr>
