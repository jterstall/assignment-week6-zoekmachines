<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over het gebruik van zenuwgas tegen gedetineerden. (Ingezonden 10 juli 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14150
</item>
         <item attribuut="Inhoud">Vragen over rapporten over kennelijk gebruik van traangas (zenuwgas) tegen gedetineerden (NRC Handelsblad, 2 juli 2001).</item>
         <item attribuut="Rubriek">Internationale betrekkingen (Algemeen) Staats- en bestuursrecht (Grondrechten)</item>
         <item attribuut="Trefwoorden">Gevangeniswezen Mensenrechten Turkije</item>
         <item attribuut="Vindplaats">Kamervragen met antwoord 2000-2001, nr. 1593, Tweede Kamer</item>
         <item attribuut="Vraagnr_bij_indiening">2000113510</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2001-08-17</item>
         <item attribuut="Datum_indiening">2001-07-10</item>
         <item attribuut="Document-id">KVR14150</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3323" allpagenumbers="3323 3324" vetnummer="2000113510" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14150" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1593" onderwerp="" indiendatum="2001-07-10">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-08-17">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het artikel «Turks traangas doodde gevangenen»? <voetnoot nummer="1"/>
      </vraag>
      <vraag nummer="2">Hoe beoordeelt u het rapport, opgesteld door artsen in dienst van Justitie, waarin melding gemaakt wordt van het gebruik van zenuwgas tegen gedetineerden en waar afstand wordt genomen van de officiële lezing dat er vanuit de gevangenis door de gedetineerden op de politie gevuurd zou zijn? </vraag>
      <vraag nummer="3">Herinnert u zich uw antwoord tijdens het Algemeen Overleg Turkije op 31 mei 2001 waarin u meldt dat zowel de autoriteiten als de gevangenen geweld gebruikten? Blijft u na het verschijnen van het rapport bij uw eerste lezing? Zo ja, waarom? </vraag>
      <vraag nummer="4">Op welke wijze heeft de EU op dit rapport gereageerd? </vraag>
      <vraag nummer="5">Is het een gangbaar Turks beleid om zenuwgas te gebruiken bij rellen en opstootjes? </vraag>
      <vraag nummer="6">Is het gebruik van zenuwgas niet strijdig met de verschillende verdragen en conventies waaraan Turkije zich gecommitteerd heeft? </vraag>
      <vraag nummer="7">Is het amendement op art. 16 van de antiterrorismewet in Turkije inmiddels geïmplementeerd? Zo neen, bent u bereid al dan niet in EU-verband de Turkse regering te wijzen op een spoedige implementatie van dit amendement? Zo ja, voor welke categorie gedetineerden worden deze voorzieningen in de praktijk uitgevoerd? Zijn er aanwijzingen dat politieke gevangenen uitgesloten worden van deze voorzieningen? </vraag>
      <noten afkomstig="vraag">
         <noot nummer="1" datum="2001-07-2" bron="NRC Handelsblad">NRC Handelsblad, 2 juli 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ik ken het rapport met. Wel is mij, naast genoemd NRC-artikel, een officieuze vertaling bekend van de artikelen over het rapport in de Turkse krant «Radikal» van 1, 2 en 3 juli 2001, die de Nederlandse ambassade te Ankara ontving van een Turkse mensenrechtenorganisatie. Uit de vertaling van de artikelen in «Radikal» kan ik niet concluderen «dat afstand wordt genomen van de officiële lezing dat er vanuit de gevangenis door de gedetineerden op de politie gevuurd zou zijn.» Naast het excessieve geweld van de Turkse veiligheidstroepen, refereert het artikel onder andere aan het gebruik van vuurwapens door gevangenen. </antwoord>
      <antwoord nummer="3">Ik herinner mij mijn antwoord. Ik blijf bij mijn mening dat zowel de autoriteiten als de gevangenen geweld gebruikten. Dat maak ik onder andere op uit het rapport van het Committee for the Prevention of Torture van de Raad van Europa dat u eerder toeging. Bovengenoemde officieuze vertaling van de artikelen in «Radikal» spreekt dat ook niet tegen. </antwoord>
      <antwoord nummer="4">Zolang het rapport niet beschikbaar is, is een reactie van de EU of van EU-lidstaten daarop niet mogelijk. </antwoord>
      <antwoord nummer="5 en 6">Gebruik van de term «zenuwgas» is in dit verband verwarrend. Onder zenuwgas wordt o.a. traangas en pepperspray geschaard. In de vertaling van de «Radikal»-artikelen wordt gesproken van «tear gas and nerve bombs». Ik ga er van uit dat gedoeld wordt op traangas. </antwoord>
      <antwoord nummer="7">Het nieuwe artikel 16 van de Turkse anti-terreurwet opent de mogelijkheid voor sociale activiteiten van gevangenen die op grond van die wet zijn veroordeeld. Het amendement is op 2 mei jongstleden door het Turkse parlement aanvaard. In de F-type-gevangenissen zijn de meeste voorzieningen in de gemeenschappelijke ruimtes echter nog niet gereed. Nederland heeft nog op 4 juli jongstleden bij de Turkse autoriteiten aangedrongen op spoedige implementatie, en zal dat blijven doen. Overigens is deelname aan sociale activiteiten in het nieuwe wetsartikel afhankelijk gesteld van de bereidheid van gevangenen om in educatieve programma’s te participeren. De beslissingsbevoegdheid daarover ligt bij de gevangenisautoriteiten. </antwoord>
      <noten afkomstig="antwoord"/>
   </antwoorden>
</kvr>
