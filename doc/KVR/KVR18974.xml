<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermans (LPF) aan de minister van Verkeer en Waterstaat over de mogelijk verplichte invoering van cruise control voor personenwagens. (Ingezonden 22 augustus 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18974
</item>
         <item attribuut="Inhoud">Vragen over de mogelijkheid tot het invoeren van cruise control voor personenauto's, respectievelijk vermindering van milieubelasting op zuinige, milieuvriendelijke dieselmotoren.</item>
         <item attribuut="Rubriek">Belastingen (Milieuheffingen) Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Milieuheffingen Motorrijtuigen Verkeersveiligheid</item>
         <item attribuut="Vindplaats">Kamervragen met antwoord 2003-2004, nr. 381, Tweede Kamer</item>
         <item attribuut="Vraagnr_bij_indiening">2020316200</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="LPF">Hermans</persoon>
         </item>
         <item attribuut="Datum_reaktie">2003-11-01</item>
         <item attribuut="Datum_indiening">2003-08-22</item>
         <item attribuut="Document-id">KVR18974</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="819" allpagenumbers="819 820" vetnummer="2020316200" code="0304tkkvr381" lopendefooter="Tweede Kamer, vergaderjaar 2003–2004, Aanhangsel" filenaam="KVR18974" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="381" onderwerp="" indiendatum="2003-08-22">
         <vrager partij="LPF" oorsprong="parlement">Hermans</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-11-1">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Bent u, in navolging van de staatssecretaris van Volkshuisvesting, Ruimtelijke Ordening en Milieubeheer, van mening dat cruise control voor personenwagens verplicht moet worden gesteld? Zo ja, waarom? Zo neen, waarom niet? </vraag>
      <vraag nummer="2">Komt volgens u een dergelijke invoer voor personenwagens de verkeersveiligheid ten goede, mede in het licht van de ongevallen met zware vrachtwagens, waarbij cruise control een negatieve rol speelt? Kunt u uw antwoord toelichten? </vraag>
      <vraag nummer="3">Deelt u de mening dat boordcomputers de verkeersveiligheid ten goede komen? Zo ja, waarom? Zo neen, waarom niet? </vraag>
      <vraag nummer="4">Deelt u de mening dat het verminderen van milieubelasting zou kunnen worden bevorderd door het minder belasten van zuinige, milieuvriendelijke dieselmotoren? Zo ja, bent u van plan milieuvriendelijke dieselmotoren minder te gaan belasten? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1" voetnoot="2 2 2 2">In Nederland wordt zowel de boordcomputer als de cruise control sinds 1 mei 2000 met een forfaitair bedrag vrijgesteld van de BPM. In het kader van de Kyoto-verplichtingen dient een forse reductie te worden bereikt van de uitstoot van broeikasgassen zoals CO <voetnoot nummer="2"/>. Eén van de vele maatregelen om CO <voetnoot nummer="2"/>-emissies te verminderen is het verlagen van het brandstofverbruik in het verkeer door het verbeteren van het rijgedrag. Hiervoor is het meerjarenprogramma Het Nieuwe Rijden in het leven geroepen. De rijstijl die hierbij wordt gepropageerd – die onder andere inhoudt dat eerder wordt opgeschakeld dan men in het algemeen gewend was – heeft tot gevolg dat in personenauto’s gemiddeld 10% brandstof kan worden bespaard. Dit levert een evenredige vermindering van de CO <voetnoot nummer="2"/>-uitstoot en andere emissies op, zonder dat de reistijd wordt verlengd. De boordcomputer en de cruise control dragen bij aan het toepassen van de rijstijl van Het Nieuwe Rijden. De boordcomputer geeft het momentane brandstofverbruik weer. Er is daardoor sprake van een directe terugkoppeling over het verbruik in relatie tot het rijgedrag, waardoor de automobilist leert hoe hij zijn rijgedrag [met name toerental, gasstand en eerder opschakelen] zo kan aanpassen dat hij zijn brandstofverbruik (aanzienlijk) kan verminderen. Gebruik van de cruise control leidt tot meer gelijkmatige snelheden en minder snelheidsovertredingen, vooral op auto(snel)wegen, hetgeen eveneens leidt tot minder brandstofverbruik en daardoor minder CO <voetnoot nummer="2"/>- en overige emissies. Ik ben er, evenals de Staatssecretaris van Volkshuisvesting, Ruimtelijke Ordening en Milieubeheer, voorstander van dat – als onderdeel van een breder pakket maatregelen voor Duurzaam Verkeer – in alle lidstaten van de Europese Unie een zuinige rijstijl wordt bevorderd. Standaard installatie van genoemde apparaten op nieuwe auto’s die in Europa op de markt komen draagt daartoe bij. Er wordt op dit moment niet gedacht aan een verplichting, in de zin van een EU-richtlijn, maar aan een convenant tussen de Europese Commissie en de auto-industrie. </antwoord>
      <antwoord nummer="2">De cruise control is een voorziening die bedoeld is voor het comfort van de bestuurder en die als neveneffect tevens brandstof bespaart. Het is geen veiligheidsvoorziening. Er zijn mij geen onderzoeken bekend die onomstotelijk hetzij een positief hetzij een negatief effect op de verkeersveiligheid aantonen. Inmiddels komen geleidelijk «adaptive cruise control» systemen op de markt; een combinatie van de conventionele cruise control en een sensor, die de afstand tot de voorliggende auto en diens snelheid meet en op grond van die gegevens «zelfstandig» de snelheid van de eigen auto kan reguleren. Er vindt nog steeds doorontwikkeling van deze systemen plaats. Zij zullen op termijn een bijdrage kunnen leveren aan verbetering van de doorstroming en verhoging van de verkeersveiligheid, zeker waar het het voorkomen van kop-staartbotsingen betreft. Wat betreft de initiatieven voor de invoering in de EU van cruise control op nieuwe auto’s, zij opgemerkt dat het de fabrikanten vrijstaat hier invulling aan te geven met de moderne, «slimme» cruise control. Er mag van worden uitgegaan dat dat uit concurrentieoverwegingen in toenemende mate het geval zal zijn. Nagegaan wordt of adaptive cruise control systemen die aan nader te stellen criteria voldoen fiscaal gestimuleerd kunnen worden. </antwoord>
      <antwoord nummer="3">Ik heb daar nog geen volledig beeld van omdat ik nog niet over alle gegevens beschik. Wel blijkt uit recent onderzoek naar de veiligheidsaspecten van Het Nieuwe Rijden dat bij toepassing van deze rijstijl een aanzienlijke daling van het aantal ongevallen kan optreden, omdat hierbij snel optrekken, veelvuldig inhalen en laat remmen worden ontmoedigd en gelijkmatig en anticiperend rijden wordt bevorderd. De boordcomputer ondersteunt deze veiligere rijstijl. </antwoord>
      <antwoord nummer="4">Het door u aangehaalde onderwerp is één van de onderwerpen waarvan de (on)mogelijkheden door de interdepartementale werkgroep vergroening wordt onderzocht. De resultaten daarvan komen in het voorjaar 2004 gereed. Ik wil daarop niet vooruitlopen. Te zijner tijd zal ik u over de resultaten informeren. </antwoord>
      <noten afkomstig="antwoord"/>
   </antwoorden>
</kvr>
