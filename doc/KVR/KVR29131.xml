<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Leeuwen (SP) aan de minister van Onderwijs, Cultuur en Wetenschap over de veiling van kunstwerken op ebay. (Ingezonden 13 juli 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29131
</item>
         <item attribuut="Inhoud">Het Instituut Collectie Nederland (ICN) wil kunstwerken die in het kader van de BKR zijn verworven, veilen op ebay. Zijn de kunstenaars akkoord gegaan met deze verkoop en wat gebeurt er met de kunstwerken die niet verkocht worden.</item>
         <item attribuut="Rubriek">Cultuur en taal (Beeldende kunsten) Handel en economie (Binnenlandse handel)</item>
         <item attribuut="Trefwoorden">Beeldende kunst Elektronische handel</item>
         <item attribuut="Vindplaats">Kamervragen met antwoord 2006-2007, nr. 2457, Tweede Kamer</item>
         <item attribuut="Vraagnr_bij_indiening">2060720880</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Leeuwen</persoon>
         </item>
         <item attribuut="Datum_reaktie">2007-08-22</item>
         <item attribuut="Datum_indiening">2007-07-13</item>
         <item attribuut="Document-id">KVR29131</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5197" allpagenumbers="5197 5198" vetnummer="2060720880" code="0607tkkvr2457" lopendefooter="Tweede Kamer, vergaderjaar 2006–2007, Aanhangsel" filenaam="KVR29131" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2457" onderwerp="" indiendatum="2007-07-13">
         <vrager partij="SP" oorsprong="parlement">Van Leeuwen</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-08-22">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van de door het Instituut Collectie Nederland (ICN), georganiseerde veiling van kunstwerken op ebay, waar naast museumstukken ook kunstwerken aangeboden worden die in het kader van de Beeldende Kunstenaars Regeling verworven zijn? <voetnoot nummer="1"/>
      </vraag>
      <vraag nummer="2">Op welke wijze zijn de makers van de betreffende kunstwerken die op ebay te koop aangeboden worden door het ICN op de hoogte gesteld van de veiling? </vraag>
      <vraag nummer="3">Zijn de kunstenaars akkoord gegaan met het via een veiling op de markt brengen van hun werk? Zo neen, waarom niet? </vraag>
      <vraag nummer="4">Hoe verhoudt de veiling zich tot de voorwaarden waaronder de kunstwerken in der tijd zijn verworven? </vraag>
      <vraag nummer="5">Op welke wijze is er rekening gehouden met de marktverstorende effecten voor de eigen beroepspraktijk van de betreffende kunstenaars? </vraag>
      <vraag nummer="6">Wat gebeurt er met de kunstwerken die niet verkocht worden? </vraag>
      <vraag nummer="7">Bent u van mening dat er hier sprake is van zorgvuldig handelen door het ICN? Kunt u uw antwoord toelichten? </vraag>
      <vraag nummer="8">Wat gaat u doen om ervoor zorg te dragen dat voor alle kunstwerken die in het kader van de Beeldende Kunstenaars Regeling verworven zijn en nu via ebay geveild worden toestemming van de kunstenaar verkregen wordt? </vraag>
      <noten afkomstig="vraag">
         <noot nummer="1">stores.ebay.nl/kunstveiling</noot>
      </noten>
   </vragen>
   <antwoorden aantal="8">
      <antwoord nummer="1">Ja, hier ben ik van op de hoogte. </antwoord>
      <antwoord nummer="2">Het ICN heeft vóór aanvang van de veiling op zijn website een algemene kennisgeving geplaatst waarin de namen van de kunstenaars – waarvan werk wordt geveild – zijn opgenomen. Ook is een bericht geplaatst in het NRC, De Volkskrant en Trouw. Voorts zijn ruim honderd kunstenaars waarvan het ICN de adresgegevens via het Rijksbureau voor Kunsthistorische Documentatie (RKD) kon achterhalen, op de hoogte gesteld. Ten slotte is de kunstenaarsbond FNV Kiem ingelicht. Verder verwijs ik naar het antwoord op vraag 8. </antwoord>
      <antwoord nummer="3">De reacties van kunstenaars wisselen. Enkele hebben laten weten de hernieuwde aandacht voor hun werk op prijs te stellen. Anderen geven aan moeite te hebben met de veiling en wijzen op hun geestelijk eigendom dat in het geding zou zijn of geven aan niet meer met hun vroegere werk geconfronteerd te willen worden. De Beroepsvereniging van Beeldend Kunstenaars (BBK) verzet zich tegen de veiling op internet omdat sprake zou zijn van het dumpen van kunst. Ik heb inmiddels de eerste resultaten van de eBay veiling gezien en deze geven mij geen aanleiding om te denken dat sprake is van het dumpen van kunst. Veilingexperts, die het ICN bijstaan in het traject, geven aan dat objecten meer hebben opgebracht dan zij aanvankelijk verwachtten. </antwoord>
      <antwoord nummer="4">De kunstwerken zijn indertijd in het kader van de Beeldende Kunstenaars Regeling (BKR) tegen betaling door het rijk verworven. Het rijk is eigenaar geworden van die kunstwerken, echter – vanaf 1979 – onder de voorwaarde dat de kunstwerken niet mogen worden verkocht. Tegelijkertijd dringt de vraag zich op of het de bedoeling kan zijn van de BKR-regeling dat kunstwerken die niet langer een functie vervullen binnen de rijkscollectie en zich permanent in het depot bevinden, onzichtbaar door de rijksoverheid worden bewaard. Daarmee wordt aan de ingevolge die regeling verworven kunstwerken niet een bestemming gegeven die de belangen van de maker zoveel mogelijk dient. Ik vind de veiling daarmee in overeenstemming. Het centrale uitgangspunt voor de veiling is dat de kunstwerken een nieuwe bestemming krijgen. </antwoord>
      <antwoord nummer="5">In de afgelopen decennia is een praktijk gegroeid waarbij al veel BKR-kunst is verkocht door diverse overheids- en kunstuitleeninstanties. Verder worden jaarlijks duizenden moderne en hedendaagse kunstwerken geveild. Het aantal kunstwerken dat het ICN uiteindelijk veilt, is in verhouding daarmee beperkt. De kunstwerken uit de BKR dateren van 1985 of eerder. De afstand in tijd tussen het BKR-werk en het meer recente werk van nog actieve kunstenaars is zodanig groot, dat een marktverstorende invloed op de huidige beroepspraktijk niet te verwachten is. Ten slotte wijs ik u erop dat veel kunstenaars, van wie kunstwerken geveild worden, hun praktijk niet langer uitoefenen of inmiddels zijn overleden. </antwoord>
      <antwoord nummer="6">Op basis van de eerste veilingresultaten ga ik ervan uit dat alle kunstwerken worden verkocht. </antwoord>
      <antwoord nummer="7">Het ICN volgt bij de afstoting de onlangs door het museale veld vastgestelde Leidraad voor het Afstoten van Museale Objecten 2006. Het ICN heeft er alles aan gedaan om de kunstwerken te herplaatsen binnen het museale veld. In het antwoord op vraag 2 leest u verder welk informatietraject is bewandeld. Gezien de praktijk die de afgelopen decennia door de verkoop van BKR-werk is gegroeid en de verwachtte maatschappelijk positieve effecten van de veiling ga ik ervan uit dat het veilingtraject een verantwoorde stap is. </antwoord>
      <antwoord nummer="8">Het ICN heeft alle kunstenaars – waarvan adresgegevens konden worden achterhaald – aangeschreven. Er worden aanvullend advertenties geplaatst in landelijke dagbladen en in het vakblad voor kunstenaars met het verzoek aan kunstenaars zich te melden. Ook de ICN website wordt zodanig ingericht dat kunstenaars via internet hun toestemming kunnen geven. Na toestemming van de kunstenaars wordt de veiling voor betreffende werken gecontinueerd. </antwoord>
      <noten afkomstig="antwoord"/>
   </antwoorden>
</kvr>
