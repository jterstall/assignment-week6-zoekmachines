<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de juistheid van de cijfers over verkooppunten van softdrugs. (Ingezonden 4 mei 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11729
</item>
         <item attribuut="Inhoud">Vragen naar aanleiding van kritiek in het televisieprogramma NOVA (1 mei 2000) op de cijfers van het bureau Intraval, die de basis vormen van het softdrugsbeleid in de notitie "Het pad naar de achterdeur". Het betreft aantallen gedoogde coffeeshops, illegale verkooppunten en thuiskwekerijen in de gemeenten Maastricht en Kerkrade.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Rechtshandhaving Softdrugs</item>
         <item attribuut="Vindplaats">Kamervragen met antwoord 1999-2000, nr. 1304, Tweede Kamer</item>
         <item attribuut="Vraagnr_bij_indiening">2990010650</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2000-05-24</item>
         <item attribuut="Datum_indiening">2000-05-04</item>
         <item attribuut="Document-id">KVR11729</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2915" allpagenumbers="2915 2916" vetnummer="2990010650" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11729" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1304" onderwerp="" indiendatum="2000-05-4">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2000-05-24">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Hoe beoordeelt u de kritiek <voetnoot nummer="1"/>als zouden de cijfers van het bureau Intraval, waarop u uw softdrugsbeleid in de notitie «Het pad naar de achterdeur» <voetnoot nummer="2"/>hebt gebaseerd, onjuist zijn en een vertekend beeld geven met betrekking tot het aantal gedoogde coffeeshops en illegale verkooppunten? </vraag>
      <vraag nummer="2">Op welke wijze heeft bureau Intraval zijn gegevens vergaard? Heeft het bureau zelf veldwerk verricht c.q. laten doen of heeft het zich gebaseerd op gegevens van anderen? Zo ja, van welke instanties? </vraag>
      <vraag nummer="3">Hoe verklaart u dat de gepresenteerde gegevens met betrekking tot gedoogde coffeeshops en illegale verkooppunten in de gemeenten Maastricht en Kerkrade flink afwijken van de realiteit? Geldt dat ook voor andere gemeenten? </vraag>
      <vraag nummer="4">Staat u in voor de juistheid van de gegevens van bureau Intraval? Zo neen, bent u bereid een onderzoek te later verrichten naar de reële cijfers over gedoogde coffeeshops, illegale verkooppunten en thuiskwekerijen? </vraag>
      <vraag nummer="5">Bent u bereid uw beleidsvoornemens uit de notitie «het pad naar de achterdeur» aan te passen, nu die gebaseerd blijken te zijn op onjuiste gegevens? Zo neen, waarom niet? </vraag>
      <noten afkomstig="vraag">
         <noot nummer="1" datum="2000-05-1" bron="TV-programma NOVA">TV-programma NOVA, 1 mei 2000</noot>
         <noot nummer="2" documenttype="Kamerstuk" kamerstuk-id="1999–2000, 24 077" documentnummer="75">Kamerstuk 1999–2000, 24 077, nr. 75</noot>
      </noten>
   </vragen>
   <antwoorden aantal="5">
      <antwoord nummer="1">Ik beoordeel die kritiek als onterecht. De cijfers geven een bepaald beeld van het aantal gedoogde coffeeshops en illegale verkooppunten. Voor het eerst in Nederland zijn alle 538 gemeenten betrokken in een onderzoek naar aantallen verkooppunten van cannabis. Het aantal gedoogde coffeeshops, 846, is totstandgekomen door een telling bij de betreffende gemeenteambtenaren van alle gemeenten. Voor het aantal andere verkooppunten zijn 241 politiemedewerkers benaderd. Deze hebben, voorzover mogelijk, een schatting gegeven van de aantallen andere verkooppunten. Van 538 gemeenten had de politie voor 42 gemeenten (sommige groot, andere klein) geen informatie over de overige verkooppunten. Het aantal berekende overige verkooppunten is de optelsom van de wel bekende gegevens over de verkooppunten in de gemeenten: 1466 overige verkooppunten in 496 gemeenten. Dit is het meest complete beeld dat ooit is verschaft en op dit moment verschaft kan worden. Als men dit resultaat wil zien als een landelijk resultaat, dan is het aantal slechts een schatting van een ondergrens. Het kan dan niet meer zijn dan een omvangschatting van het minimum. Als gegevens verkregen zouden kunnen worden voor de genoemde 42 gemeenten, dan zou het aantal ongetwijfeld hoger uitvallen. Het specifieke feit dat het hier om een minimumschatting gaat had in de notitie «het pad naar de achterdeur» duidelijker gemeld kunnen worden. </antwoord>
      <antwoord nummer="2">Het bureau Intraval heeft zijn gegevens betrokken van derden. Voor de telling van de coffeeshops zijn gegevens opgevraagd bij alle 538 gemeenten, i.c. bij de betreffende ambtenaar die het coffeeshopbeleid in zijn of haar takenpakket heeft. Voor de schatting van de andere verkooppunten is informatie opgevraagd bij 241 politiemedewerkers. De benaderde politiemedewerkers zijn aangewezen door de betreffende gemeenteambtenaren. Voor de vergelijkbaarheid van de resultaten is gekozen voor dezelfde methode als gevolgd in het eerdere onderzoek uit 1997. </antwoord>
      <antwoord nummer="3">Het werkelijke aantal verkooppunten kennen we helaas niet. En voorzover we dat menen te kennen, is dat werkelijke aantal aan verandering onderhevig. De afwijking tussen de getallen gepresenteerd in de media voor Maastricht en Kerkrade enerzijds en de getallen vermeld in het onderzoeksrapport anderzijds verklaar ik als volgt. Uit navraag bij de gemeente Maastricht blijkt de afwijking te berusten op een misverstand, dat wil zeggen dat de gemeente Maastricht – desgevraagd – blijft bij de opgave «niet bekend». In het onderzoek staat bij Maastricht «niet bekend» vermeld. Dit is conform de mededeling van de bevoegde politieambtenaar. Voor Kerkrade is er geen andere verklaring gevonden dan de tijdsduur (ongeveer een half jaar) tussen de bevragingen. </antwoord>
      <antwoord nummer="4">Ik heb geen enkele reden om te twijfelen aan de door het bureau Intraval gerapporteerde gegevens. Net als het bureau moet ik hierbij wel vertrouwen op een juiste opgave door de respondenten. Voor de goede orde teken ik aan dat het vermeende twijfelachtige cijfer voor Amsterdam een cijfer is dat uit 2 onderdelen is opgebouwd t.w. het aantal 2 voor soortgelijke verkooppunten (openbare softdrugsverkopende inrichtingen niet zijnde coffeeshops) en het aantal «niet bekend» voor de overige illegale verkooppunten (woonhuizen, koeriersdiensten e.d.). Het onderhavige onderzoek is een snel inventariserend onderzoek geweest. In de Voortgangsrapportage Drugsbeleid en in de notitie «Het pad naar de achterdeur» is reeds nader een uitvoeriger onderzoek aangekondigd naar de invloed van de daling van het aantal coffeeshops op de andere, niet gedoogde verkooppunten. </antwoord>
      <antwoord nummer="5">Neen. Uit bovenstaande antwoorden kunt u afleiden dat ik m.b.t. de juistheid van de cijfers uw mening niet deel. Bovendien, het aantal coffeeshops, resp. overige verkooppunten is niet een zeer bepalende factor bij de vraag die ten grondslag ligt aan de notitie over de achterdeur van de coffeeshops nl. of de aanvoer van cannabis naar de coffeeshops moet worden gereguleerd. De ontwikkeling in het aantal verkooppunten is interessant als basismateriaal. Het stelt de beleidsmakers in staat de effecten van voorgenomen of reeds in gang gezet beleid te doorzien. Voor de notitie over de achterdeur van de coffeeshop zijn andere onderzoeken en bijeenkomsten meer bepalend. Ik wijs hier m.n. op de voorlopige resultaten van het onderzoek naar het THC-gehalte van in Nederland verkochte softdrugs en de conclusies en bevindingen uit het symposium dat in januari van dit jaar met betrokken burgemeesters, politiefunctionarissen en vertegenwoordigers van het OM, over de achterdeurproblematiek is gehouden. </antwoord>
      <noten afkomstig="antwoord"/>
   </antwoorden>
</kvr>
