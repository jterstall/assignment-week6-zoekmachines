<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over medisch-ethische toetsingscommissies. (Ingezonden 18 juli 2005); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24014
</item>
         <item attribuut="Inhoud">(Herdruk i.v.m. verkeerde paginering). Indiener vraagt zich af in hoeverre Medisch Ethische Toetsingscommissies (METC's) onafhankelijk zijn. Zij informeert tevens naar de stand van zaken ten aanzien van de implementatie van richtlijn 2001/20/EG met betrekking in de Wet medisch-wetenschappelijk onderzoek met mensen.</item>
         <item attribuut="Rubriek">Gezondheidszorg (Medische ethiek)</item>
         <item attribuut="Trefwoorden">Medische ethiek</item>
         <item attribuut="Vindplaats">Kamervragen met antwoord 2005-2006, nr. 80H, Tweede Kamer</item>
         <item attribuut="Vraagnr_bij_indiening">2040518480</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-10-03</item>
         <item attribuut="Datum_indiening">2005-07-18</item>
         <item attribuut="Document-id">KVR24014</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="175" allpagenumbers="175 176 177" vetnummer="2040518480" code="0506tkkvr80" lopendefooter="Tweede Kamer, vergaderjaar 2005–2006, Aanhangsel" filenaam="KVR24014" issn-nummer="ISSN 0921 - 7398" uitgever="SduUitgevers ’s-Gravenhage 2005"/>
      <vraagdata vraagnummer="80" onderwerp="" indiendatum="2005-07-18">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="3 oktober 2005), zie ook Aanhangsel Handelingen nr. 2158, vergaderjaar 2004–2005">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hoeveel en welke Medisch Ethische Toetsingscommissies (METC’s) zijn in een aparte stichting ondergebracht en niet ingesteld door een instelling voor curatieve gezondheidszorg zoals een universitair medisch centrum of ziekenhuis? Bestaan de inkomsten van deze stichtingen uitsluitend uit de tarieven voor de beoordelingen door de betrokken METC’s? <voetnoot nummer="1"/>
      </vraag>
      <vraag nummer="2" voetnoot="1">Kunt u, gelet op uw antwoord <voetnoot nummer="1"/>dat twee van deze niet gebonden METC’s vrijwel uitsluitend banden hebben met één firma of Clinical Research Organisation (CRO) aangeven welke METC’s, welke firma of CRO betreft dit? Welke van deze METC’s heeft nog niet voldaan aan de eisen van een onafhankelijke stichting? </vraag>
      <vraag nummer="3">Erkent udat bij METC’s, die niet aan een instelling voor curatieve gezondheidszorg verbonden zijn, extra waarborgen worden gevraagd omdat het uitsluitend toetsen van onderzoeksprotocollen voor de farmaceutische industrie, in het bijzonder wanneer het hierbij gaat om één firma of CRO, de onafhankelijkheid in gevaar kan brengen? Zo ja, denkt uwerkelijk dat deze waarborgen voldoende zijn? </vraag>
      <vraag nummer="4">Deelt ude mening dat als een METC voor één vaste opdrachtgever werkt toch sprake is van afhankelijkheid? Zo neen, waarom niet? Zo ja, is dit niet ongewenst? Ben ubereid hiertegen iets te ondernemen? </vraag>
      <vraag nummer="5">Kunt u van deze niet-gebonden METC’s per afzonderlijke METC aangeven hoeveel onderzoeken zij jaarlijks beoordelen, wat de tarieven zijn, voor zowel lokale onderzoekers als de industrie, en wat de vergoedingen of honoraria voor de leden van deze METC’s zijn? </vraag>
      <vraag nummer="6">Wat zijn de gemiddelde beoordelingstarieven, voor zowel lokale onderzoekers als de industrie, van METC’s die wel verbonden zijn aan een instelling voor curatieve gezondheidszorg? </vraag>
      <vraag nummer="7">Is het waar dat leden van METC’s verbonden aan een instelling voor curatieve zorg geen vergoeding of honorarium ontvangen? Zo neen, bij welke van deze METC’s wel? Hoeveel bedraagt in het laatste geval het gemiddelde honorarium? </vraag>
      <vraag nummer="8">Kunt u toelichten hoeveel en welke multi center onderzoeken centraal zijn getoetst door METC’s die niet verbonden zijn aan een instelling voor curatieve gezondheidszorg en waar instellingen dus alleen maar hoefden te toetsen op lokale uitvoerbaarheid? Zijn deze lokale toetsingen in alle gevallen uitgevoerd? </vraag>
      <vraag nummer="9">Erkent udat financiële afhankelijkheid gecombineerd met een grote mate van beleidsvrijheid kan leiden tot inhoudelijke afhankelijkheid omdat een kritische opstelling ten aanzien van ter beoordeling ingediend onderzoek ertoe kan leiden dat de indiener in het vervolg zijn onderzoek bij een andere METC indient? Zo ja, erkent udat dit nog meer geldt voor sommige METC’s die voor het eigen voortbestaan afhankelijk zijn van inkomsten van de industrie en dus niet in een situatie willen geraken dat de industrie hen geen opdrachten meer verleent? </vraag>
      <vraag nummer="10">Zijn de 33 afgewezen onderzoeksprotocollen redelijk verdeeld over de gebonden en ongebonden METC’s of bestaan er verschillen? Kunt u een overzicht geven aantal afgewezen protocollen per specifieke METC? </vraag>
      <vraag nummer="11">Is het waar dat door de Centrale Commissie Mensgebonden Onderzoek (CCMO) makkelijk is na te gaan of er onderzoeken zijn die door een METC zijn afgewezen en door * Herdruk i.v.m. verkeerde paginering. een andere METC wel zijn goedgekeurd? Zo ja, wilt u de CCMO na laten gaan hoeveel en welke onderzoeken dit betreft en het resultaat aan de Kamer meedelen? </vraag>
      <vraag nummer="12">Hoe staat het met de Wijziging van de wet medisch-wetenschappelijk onderzoek met mensen ter implementatie van richtlijn nr. 2001/20/EG? Komt er een novelle? Zo ja wanneer? In hoeverre zijn de bepalingen uit de richtlijn wel van toepassing nude wetswijziging er niet tijdig is? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1945" documentjaargang="2004-2005">Aanhangsel Handelingen, nr. 1945, vergaderjaar 2004–2005.</noot>
      </noten>
   </vragen>
   <antwoorden aantal="12">
      <antwoord nummer="1">Er zijn zes Medisch Ethische Toetsingscommissies (METC’s) erkend die in een aparte stichting zijn ondergebracht en niet ingesteld zijn door een instelling voor curatieve gezondheidszorg. Deze staan als zodanig vermeld in het jaarverslag 2004 van de Centrale Commissie Mensgebonden Onderzoek (CCMO). Volgens de stichtingsakten bestaan de inkomsten uit de beoordeling van onderzoeksprotocollen. Daarnaast kunnen bij een aantal van deze commissies inkomsten komen uit donaties, legaten, subsidies en schenkingen. </antwoord>
      <antwoord nummer="2">De METC Stichting Ethiek Bio-medisch Onderzoek (St. BeBo) uit Assen beoordeelde in 2004 vrijwel uitsluitend onderzoeksprotocollen voor de Clinical Research Organisation (CRO) Pharma BioResearch Group en Xendo Drug Development Services. De METC Institutional Review Board Nijmegen beoordeelde in 2004 uitsluitend onderzoeksprotocollen van de CRO Farma Research. Inmiddels hebben alle voornoemde METC’s een door de CCMO erkende stichtingsakte </antwoord>
      <antwoord nummer="3">Ik erken dat een onafhankelijke en deskundige beoordeling van onderzoeksprotocollen door erkende METC’s essentieel is voor een goede bescherming van proefpersonen in medisch wetenschappelijk onderzoek met mensen. Zoals reeds beschreven in mijn antwoord van 30 juni 2005 op de eerdere vragen van het lid Kant (SP), stelt de CCMO extra waarborgen aan de onafhankelijke werkwijze van de erkende METC’s middels een onafhankelijke stichting en veiligstelling van haar onafhankelijke werkwijze in een reglement dat door de CCMO wordt beoordeeld. </antwoord>
      <antwoord nummer="4">De erkende METC’s zijn alle non-for-profit organisaties die onafhankelijk en deskundig de beoordeling van onderzoeksprotocollen dienen uit te voeren. METC’s die niet zijn ingesteld door een instelling voor de curatieve gezondheidzorg en vrijwel uitsluitend voor één (of enkele) vaste opdrachtgever(s) werken kunnen de schijn tegen hebben. Vandaar dat de CCMO extra waarborgen verlangt van de METC’s die niet zijn ingesteld door een instelling en werken voor één (of enkele) vaste opdrachtgever(s). Daarnaast houdt de CCMO toezicht op de werkzaamheden van de erkende METC’s en houdt zij met enige regelmaat een steekproef om te bezien of de erkende METC’s hun toetsingstaak naar behoren uitvoeren. </antwoord>
      <antwoord nummer="5" voetnoot="1">Er is enige variatie in de tarievensystematiek die de verschillende erkende METC’s hanteren. De meeste erkende METC’s (maar niet alle) maken een onderscheid tussen mono- en multicenteronderzoek en onderzoek ingediend door een onderzoeker versus de industrie. In de bijgevoegde tabel staat een overzicht van de gevraagde gegevens <voetnoot nummer="1"/>. </antwoord>
      <antwoord nummer="6">De tarieven die deze METC’s hanteren zijn als volgt: monocenteronderzoek circa € 2.205 (industrie) en € 1.375 (onderzoeker) en multicenteronderzoek € 2.747 (industrie) en € 1.455 (onderzoeker). </antwoord>
      <antwoord nummer="7">In vrijwel alle gevallen ontvangen de externe leden van de erkende METC’s die wel verbonden zijn aan een instelling een vergoeding voor hun werkzaamheden voor de commissie. Deze vergoeding bestaat meestal uit een financiële vergoeding (variërend van circa € 100 – 600 per vergadering). Interne leden worden veelal voor de werkzaamheden voor een deel vrijgesteld (variërend van 2-4 uur per week). Bij zeven van deze commissies krijgen interne leden in het geheel geen vergoeding. </antwoord>
      <antwoord nummer="8">In totaal zijn in 2004 50 multicenter protocollen beoordeeld door de erkende METC’s uit de tabel bij vraag 5. In de meeste gevallen blijkt uit het oordeel dat de commissie zich heeft gebaseerd op een lokale uitvoerbaarheidsverklaring. In twee gevallen was er op basis van het oordeel onduidelijkheid over de beoordeling van de lokale uitvoerbaarheid door de METC. De CCMO heeft beide METC’s hierop gewezen en aangedrongen op aanscherping van de procedure respectievelijk verduidelijking van de tekst in het oordeel. </antwoord>
      <antwoord nummer="9">De toetsingscriteria die erkende METC’s hanteren volgen uit de Wet medisch-wetenschappelijk onderzoek met mensen (WMO). Iedere METC dient zich te houden aan deze criteria. Daarnaast houdt de CCMO toezicht op de werkzaamheden van de erkende METC’s. Met behulp van steekproeven analyseert de CCMO of de erkende METC’s hun toetsingswerk naar behoren uitvoeren. De CCMO rapporteert hierover in haar openbare jaarverslagen. Vrijwel alle erkende METC’s hanteren een tarief voor de beoordeling van onderzoek ingediend door de industrie. Aangezien de erkende METC non-for-profit organisaties zijn en de CCMO toeziet op hun werkzaamheden, ligt het niet voor de hand dat METC’s minder kritisch zijn bij de beoordeling van onderzoeksprotocollen ingediend door de farmaceutische industrie. </antwoord>
      <antwoord nummer="10">In 2004 zijn in totaal 35 onderzoeksprotocollen afgewezen. De CCMO wees 18 protocollen af. De verdeling van de overige afwijzingen is als volgt: STEG 1x, METIGG 2x, METC AMC 1x, METC UMCG 1x, METC Slotervaart 1x, METC AZM 2x, Isala klinieken 2x, ErasmusMC 1x, METC CMO Arnhem-Nijmegen 5x en Medisch Centrum Haaglanden 1x. </antwoord>
      <antwoord nummer="11">Volgens het register van de CCMO is geen van de in 2004 afgewezen protocollen alsnog door een andere METC beoordeeld. </antwoord>
      <antwoord nummer="12" voetnoot="2">De nota naar aanleiding van het verslag over de novelle <voetnoot nummer="2"/>zal over enkele dagen aan de Kamer worden toegezonden. Richtlijn nr. 2001/20/EG had uiterlijk 1 mei 2003 geïmplementeerd moeten zijn in onze nationale wetgeving en had vanaf 1 mei 2004 moeten worden toegepast. Nude richtlijn in Nederland nog niet is geïmplementeerd, moeten de METC’s en de CCMO vanaf deze laatste datum de rechtstreeks werkende bepalingen van de richtlijn toepassen. De Wet medisch- wetenschappelijk onderzoek met mensen is in grote lijnen reeds in overeenstemming met de rechtstreeks werkende bepalingen van de richtlijn. Daar waar de Wet medisch-wetenschappelijk onderzoek met mensen afwijkt van de rechtstreeks werkende bepalingen van de richtlijn zullen de METC’s en de CCMO deze bepalingen in afwijking van deze wet moeten toepassen. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2">Wijziging van de wet tot wijziging van de Wet medisch-wetenschappelijk onderzoek met mensen ter implementatie van richtlijn nr. 2001/20/EG inzake de toepassing van de goede klinische praktijken bij de uitvoering van klinische proeven met geneesmiddelen voor menselijk gebruik (Wetenschappelijk onderzoek met geneesmiddelen)</noot>
      </noten>
   </antwoorden>
</kvr>
