<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de ministers van Economische Zaken en Sociale Zaken en Werkgelegenheid over het Productschap Dranken. (Ingezonden 21 maart 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25383
</item>
         <item attribuut="Inhoud">Vragen over de benoeming van het bestuur van het Productschap Dranken. De benoeming zou plaatsvinden zonder dat een onderzoek naar de representativiteit onder de betreffende ondernemers is gedaan.</item>
         <item attribuut="Rubriek">Staats- en bestuursrecht (Overige publiekrechtelijke lichamen)</item>
         <item attribuut="Trefwoorden">Alcoholhoudende dranken Productschappen</item>
         <item attribuut="Vindplaats">Kamervragen met antwoord 2005-2006, nr. 1282, Tweede Kamer</item>
         <item attribuut="Vraagnr_bij_indiening">2050610010</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2006-04-19</item>
         <item attribuut="Datum_indiening">2006-03-21</item>
         <item attribuut="Document-id">KVR25383</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2731" allpagenumbers="2731 2732" vetnummer="2050610010" code="0506tkkvr1282" lopendefooter="Tweede Kamer, vergaderjaar 2005–2006, Aanhangsel" filenaam="KVR25383" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1282" onderwerp="" indiendatum="2006-03-21">
         <vrager partij="VVD" oorsprong="parlement">Aptroot</vrager>
         <vraagt-aan>de ministers van Economische Zaken en Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-04-19">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Klopt de informatie dat de SER per 1 juli 2006 een bestuur wil benoemen voor het Productschap Dranken en de commissie slijters van het Productschap Dranken, zonder onderzoek naar de representativiteit onder de betreffende ondernemers te doen? </vraag>
      <vraag nummer="2">Bent u van mening dat een voorwaarde voor benoeming van een bestuur en commissie is, dat de representativiteit is getoetst en aan de wettelijke eisen voldoet? </vraag>
      <vraag nummer="3">Kloppen de cijfers van de Vereniging Drankenhandel Nederland dat de representativiteit van de voor het Productschap Dranken dragende organisatie slechts 26% van de ondernemingen is, niet meer dan 32% van het aantal werknemers en zelfs minder dan 40% van de winkelomzet? Zo neen, wat zijn dan de cijfers op basis van een onafhankelijk onderzoek? </vraag>
      <vraag nummer="4">Zo ja, dient het Productschap Dranken op basis van de wet wegens gebrek aan representativiteit niet onmiddellijk te worden opgeheven? </vraag>
      <vraag nummer="5">Bent u bereid bij gebrek aan representativiteit of twijfel daaraan, het Productschap Dranken per 1 juli a.s. op te heffen, zodat de verplichte aansluiting en de heffingen voor ondernemers kunnen vervallen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1" voetnoot="1">Nee, dit klopt niet. De SER heeft een beperkt representativiteitsonderzoek uitgevoerd, zoals voor een bestuursbenoeming wordt voorgeschreven. De SER wordt in art. 74 van de Wet op de bedrijfsorganisatie (Wbo) belast met het aanwijzen van benoemingsgerechtigde organisaties. Deze organisaties zijn vervolgens gerechtigd bestuursleden te benoemen. Bestuursleden van bedrijfslichamen treden conform de Wbo om de twee jaar af. De reguliere bestuurstermijn voor het Productschap Dranken en haar commissies loopt inderdaad op 1 juli af en de SER heeft die hiervoor geschetste procedure in gang gezet. De benoemingsgerechtigde organisaties dienen representatief te zijn. Dit is ter beoordeling aan de SER. De SER is daartoe belast met het stellen van regels inzake de representativiteit van benoemende organisaties. In de betreffende SER-verordening <voetnoot nummer="1"/>, die op zowel besturen als organen (zoals zogenoemde 88a commissies) van de bedrijfslichamen van toepassing is, staat in art. 9 dat ondernemersorganisaties representatief zijn indien zij een niet onbetekenend sociaal-economisch gewicht en grootte hebben binnen de groep van ondernemers die zij beoogt te organiseren. Deze beoordeling is een autonome bevoegdheid van de SER. De SER heeft mij geïnformeerd dat benoemingsgerechtigde organisaties van het Productschap Dranken en de Commissie Slijters naar zijn maatstaven representatief zijn. Overigens loopt er ook een uitvoeriger representativiteitsonderzoek, zoals dit gevraagd wordt voor de vierjaarlijkse beoordeling van het draagvlak voor het voortbestaan van het schap (zie verder het antwoord op vraag 3 en 4). </antwoord>
      <antwoord nummer="2">Ja. </antwoord>
      <antwoord nummer="3 en 4" voetnoot="2">De cijfers van de VDN over de huidige situatie lopen vooruit op de uitkomsten van een lopend, uitvoeriger representativiteitsonderzoek. Ik kan de genoemde cijfers niet beoordelen en moet dan ook afzien van een uitspraak. Bij het cijfermatig toetsen van de representativiteit van de dragende organisaties van schappen kan worden gekeken naar een aantal maatstaven. De belangrijkste zijn het aantal ondernemers, de omzet en de werkgelegenheid. U refereert in uw vraag waarschijnlijk aan de kwantitatieve criteria van 55% en 50% uit het SER-besluit <voetnoot nummer="2"/>. Deze cijfermatige criteria zijn alleen van toepassing bij de vierjaarlijkse meting van het organisatorisch draagvlak voor een schap; deze representativiteitstoets is nodig voor beoordeling van de wenselijkheid van het voortbestaan van een schap en niet bij benoeming van een bestuur of commissie. In het laatste geval gelden alleen de in het antwoord op vraag 1 genoemde criteria. De SER heeft de representativiteit van de dragende organisatie van de Commissie Slijters, waar u naar ik aanneem op doelt, door een onafhankelijk bureau laten onderzoeken en heeft de betrokken ministers in 2002 gerapporteerd dat de Slijtersunie voldoende representatief is op grond van een aandeel van 70% in omzet van de markt van slijterijen met 5 vestigingen of minder. Het is mogelijk dat een organisatie laag scoort op het ene criterium, maar hoog op het andere en daardoor voldoende representatief wordt bevonden door de SER. Op dit moment laat de SER wederom een onderzoek verrichten naar de representativiteit van de organisatorische vertegenwoordiging van Productschap Dranken en de 88a commissies van het schap. Het onderzoek dient op verzoek van de SER voorzien te worden van een externe accountantsverklaring met betrekking tot verifieerbaarheid en betrouwbaarheid van de gebruikte objectieve bronnen. Mocht uit dit onderzoek blijken dat de representativiteit niet voldoet aan de eerder genoemde eisen dan zal conform hetzelfde besluit de SER hierover mededeling doen aan de betrokken organisaties en het bedrijfslichaam en vindt in 2008 versneld een nieuwe beoordeling plaats. Deze periode van twee jaar zou gezien kunnen worden gezien als een hersteltermijn waarin de betrokken organisaties de gelegenheid hebben het draagvlak te vergroten. Mocht na twee jaar wederom worden geconstateerd dat de representativiteit niet voldoet aan de daaraan gestelde eisen dan kan de SER de betrokken ministers adviseren het schap of de 88a commissie op te heffen. De uitkomst van het lopende onderzoek zal medio 2006 beschikbaar zijn. Ik kijk er met belangstelling naar uit en vertrouw erop dat hiermee aan alle onduidelijkheid een einde komt. </antwoord>
      <antwoord nummer="5">Nee, ik volg de bij de beantwoording van vraag 3 en 4 beschreven werkwijze. Dat houdt in dat ik het onderzoek van de SER zal afwachten. </antwoord>
      <noten afkomstig="antwoord">
         <noot nummer="1" datum="2000-09-15" bron="SER, Verordening Representativiteit Organisaties">SER, Verordening Representativiteit Organisaties, 15 september 2000</noot>
         <noot nummer="2" datum="2000-12-19" bron="SER, Besluit advisering representativiteit organen">SER, Besluit advisering representativiteit organen, 19 december 2000</noot>
      </noten>
   </antwoorden>
</kvr>
