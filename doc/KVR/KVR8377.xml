<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ross-van Dorp (CDA) aan de staatssecretaris van Onderwijs, Cultuur en Wetenschappen, mw. Adelmund over het opvragen van Cito-einduitslagen door de Onderwijsinspectie. (Ingezonden 30 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8377
</item>
         <item attribuut="Rubriek">Basisonderwijs (Eindtermen en schoolvakken) Basisonderwijs (Kwaliteit van het basisonderwijs)</item>
         <item attribuut="Trefwoorden">Eindtermen Kwaliteit van het basisonderwijs Onderwijsinspectie</item>
         <item attribuut="Vindplaats">Kamervragen met antwoord 1998-1999, nr. 496, Tweede Kamer</item>
         <item attribuut="Vraagnr_bij_indiening">2989903890</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Ross-van Dorp</persoon>
         </item>
         <item attribuut="Datum_reaktie">1998-12-17</item>
         <item attribuut="Datum_indiening">1998-11-30</item>
         <item attribuut="Document-id">KVR8377</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1011" allpagenumbers="1011 1012" vetnummer="2989903890" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8377" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="496" onderwerp="" indiendatum="1998-11-30">
         <vrager partij="CDA" oorsprong="parlement">Ross-van Dorp</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund</vraagt-aan>
      </vraagdata>
      <antwoorddata antwoorddatum="1998-12-17">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het feit dat de Onderwijsinspectie aan scholen toestemming vraagt om de resultaten van de Eindtoets rechtstreeks bij het Cito op te vragen? Hebt u daar van te voren toestemming voor gegeven? </vraag>
      <vraag nummer="2">Is het u bekend dat de Onderwijsinspectie aan de scholen daarvoor als reden opgeeft «...Om met u van gedachten te wisselen over de door de school bereikte opbrengsten» (citaat uit brief aan de scholen? </vraag>
      <vraag nummer="3">Wat vindt u van de koppeling die de Onderwijsinstelling maakt tussen de resultaten van de Cito-toets en de door de school bereikte «opbrengsten»? Bent u het daarmee eens? </vraag>
      <vraag nummer="4">In hoeverre valt dit verzoek van de Onderwijsinspectie binnen de eisen van de wet die aan schooltoezicht ten grondslag liggen? </vraag>
      <vraag nummer="5">Hoe verhoudt het verzoek van de Onderwijsinspectie zich tot uw uitspraken tijdens de behandeling van de Onderwijsbegroting van 18 november jl.? </vraag>
      <noten afkomstig="vraag">
         <noot nummer="1"/>
         <noot nummer="1" titel="Het is absoluut niet mijn bedoeling om een moment in de achtste groep te gebruiken om de kwaliteit te meten van het onderwijs dat daarvoor heeft plaatsgevonden. Sterker nog, ik vind het een momentopname voor de leerling zelf in die zin dat er op dat moment een indicatie is van het type vervolgonderwijs dat bij hem of haar past.">«Het is absoluut niet mijn bedoeling om een moment in de achtste groep te gebruiken om de kwaliteit te meten van het onderwijs dat daarvoor heeft plaatsgevonden. Sterker nog, ik vind het een momentopname voor de leerling zelf in die zin dat er op dat moment een indicatie is van het type vervolgonderwijs dat bij hem of haar past.»</noot>
      </noten>
   </vragen>
   <antwoorden aantal="5">
      <antwoord nummer="1">Het antwoord op de eerste deelvraag luidt ja. Op de tweede deelvraag luidt het antwoord dat de inspectie krachtens de wet de bevoegdheid heeft om bij scholen alle informatie op te vragen die voor een goede vervulling van haar taken nodig is. </antwoord>
      <antwoord nummer="2">Ja. </antwoord>
      <antwoord nummer="3">Indien met «Onderwijsinstelling» de Onderwijsinspectie bedoeld wordt, luidt het antwoord als volgt. De Onderwijsinspectie tracht ten behoeve van haar stimulerende taak, alsmede ten behoeve van landelijke rapportages over de staat van het onderwijs, een breed beeld te verkrijgen van de kwaliteit van het onderwijs in de scholen. Daartoe is sinds 1997 een werkwijze in gebruik waarmee 12 aspecten van de kwaliteit van het onderwijs in scholen in kaart worden gebracht. Die aspecten hebben betrekking op het onderwijsleerproces, de schoolcondities en de opbrengsten. Eén van de lastigste aspecten daarbij is de wijze waarop de opbrengsten in kaart gebracht kunnen worden. De opbrengsten van het onderwijs op een basisschool laten zich immers niet eenvoudig vast stellen. Om toch tot een indicatie te komen, benut de inspectie alle beschikbare gegevens, zoals leerresultaten in alle leerjaren. De eindtoets van het Cito is één van de gegevensstromen die de inspectie gebruikt. Het is niet de bedoeling dat de gegevens van de eindtoets behandeld worden als de rechtstreekse weerslag van de kwaliteit van het onderwijs in de voorafgaande jaren; ook andere kwaliteitsaspecten worden door de inspectie in beschouwing genomen. De gegevens worden niet benut als beheersinstrument (om scholen te beoordelen of «af te rekenen»), maar als kwaliteitsinstrument: de inspectie voert mede aan de hand van het schoolplan en de schoolgids met de school een open dialoog over de bewaking en verbetering van de kwaliteit. Gegevens over de opbrengsten maken onderdeel uit van die dialoog. </antwoord>
      <antwoord nummer="4">Het verzoek van de inspectie draagt bij aan een goede vervulling van haar stimulerende taak jegens de scholen en van haar taak in het verzorgen van landelijke rapportages over de staat van het onderwijs. </antwoord>
      <antwoord nummer="5">Tijdens de begrotingsbehandeling werd over de eindtoets gesproken in de context van verantwoording, transparantie en kwaliteitszorg. Ik heb bij die gelegenheid betoogd dat toetsen te vaak gezien worden als beheersinstrument. Daartegenover staat de functie van toetsen als kwaliteitsinstrument, als basis voor voortdurende en geleidelijke verbetering. Die twee functies kunnen elkaar in de weg zitten. Het accent zou moeten liggen op de kwaliteitsbevorderende functie. Het is ook vanuit die functie van toetsen dat de inspectie de gegevens van de Cito-eindtoets in wil zien: ze beoogt daarmee zowel in dialoog met de school als in haar landelijke rapportages een bijdrage te leveren aan het kwaliteitsbeleid van respectievelijk de school en de overheid. Het aangehaalde citaat stond in context van een betoog over de reikwijdte van het kwaliteitsbegrip. Ik heb betoogd dat ik niet uit ben op een beperkte definitie van de kwaliteit van het onderwijs, bijvoorbeeld door die kwaliteit gelijk te stellen met de uitslagen van de eindtoets. Zoals aangegeven in het antwoord onder vraag 3 hanteert ook de inspectie niet zo’n beperkte definitie van kwaliteit. </antwoord>
      <noten afkomstig="antwoord"/>
   </antwoorden>
</kvr>
