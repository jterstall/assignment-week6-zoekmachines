<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over een onderzoek van de Registratiekamer naar de werkwijze van handelsinformatiebureaus. (Ingezonden 8 oktober 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14755
</item>
         <item attribuut="Inhoud">Vragen naar aanleiding van onderzoek van de Registratiekamer naar de wijze van informatieverzameling door twee bepaalde handelsinformatiebureaus, in het kader van de nieuwe Wet bescherming persoonsgegevens.</item>
         <item attribuut="Rubriek">Criminaliteit en openbare orde (Persoonsregistratie en identificatie) Handel en economie (Overig) Staats- en bestuursrecht (Privacy)</item>
         <item attribuut="Trefwoorden">Handel Persoonsregistratie Privacy</item>
         <item attribuut="Vindplaats">Kamervragen met antwoord 2001-2002, nr. 381, Tweede Kamer</item>
         <item attribuut="Vraagnr_bij_indiening">2010200790</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2001-12-11</item>
         <item attribuut="Datum_indiening">2001-10-08</item>
         <item attribuut="Document-id">KVR14755</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="795" allpagenumbers="795 796" vetnummer="2010200790" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14755" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="381" onderwerp="" indiendatum="2001-10-8">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="11 december 2001), zie Aanhangsel Handelingen nr. 271, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Kent u het onderzoek van de Registratiekamer naar de wijze van informatieverzameling door het handelsinformatiebureau Goderie van Groen en door een niet nader genoemd handelsinformatiebureau in september 2000? </vraag>
      <vraag nummer="2">Wat vind u van de gegevensverzameling door dergelijke handelsinformatiebureaus? </vraag>
      <vraag nummer="3">Erkent u het spanningsveld tussen de wijze waarop gegevens over burgers kunnen worden ingewonnen en vervolgens worden verwerkt door deze bureaus en de nieuwe Wet bescherming persoonsgegevens? </vraag>
      <vraag nummer="4">Acht u het toelaatbaar dat handelsinformatiebureaus naast de debiteur (indien deze zelfs na druk onvoldoende informatie over diens financiële situatie verschaft) buren, naamgenoten, woningbouwcorporaties, sociale diensten, zorgverzekeraars en andere uitkeringsinstellingen, nutsbedrijven, uitzendbureaus, werkgevers (ook personeelszaken van gemeentes, arbeidsbureaus, banken deurwaarders, incassobureaus), ongeacht toestemming van de debiteur, om informatie vraagt? </vraag>
      <vraag nummer="5">Is het volgens u toelaatbaar om zgn. bulkbevragingen bij uitkeringsinstellingen te laten verrichten? </vraag>
      <vraag nummer="6">Is het volgens u toelaatbaar dat deurwaarders sofi-nummers en gegevens uit de gemeentelijke basisadministratie verstrekken aan handelsinformatiebureaus ? </vraag>
      <vraag nummer="7">Is het u bekend dat zelfs medisch en strafrechtelijk geconnoteerde gegevens ter beschikking staan van handelsinformatiebureaus. Zo ja, wat vind u hiervan? </vraag>
      <vraag nummer="8">Is het correct dat met deze handelswijze van handelsinformatiebureaus de expliciete geheimhoudingsverplichtingen van overheidsinstellingen wordt geschonden? </vraag>
      <vraag nummer="9">Acht u het voldoende dat de branchevereniging (de Nederlandse Vereniging van Handelsinformatiebureaus) met een gedragscode voor handelsinformatiebureaus komt? Zo neen, bent u bereid stappen te ondernemen? </vraag>
      <vraag nummer="10">Op welke wijze wordt het openbaar ministerie betrokken bij het onderzoek naar de werkwijze van handelsinformatiebureaus? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. Het betreft een onderzoek van november 1999 naar handelsinformatiebureau Goderie van Groen en een onderzoek van juli 2001 naar een niet nader genoemd (handels)informatiebureau. Ten tijde van beide onderzoeken was de Wet persoonsregistraties (Wpr) van kracht. Inmiddels is per 1 september jl. de Wet bescherming persoonsgegevens (Wbp) in werking getreden. </antwoord>
      <antwoord nummer="2 en 4">Uit beide onderzoeken van de Registratiekamer blijkt dat bepaalde verwerkingen van persoonsgegevens die door de onderzochte handelsinformatiebureaus worden verricht onrechtmatig zijn. Hierbij sluit ik me aan. Het verwerken en derhalve ook het verzamelen van persoonsgegevens dient te voldoen aan de in de Wbp neergelegde regels. Dat geldt ook voor het verwerken van persoonsgegevens door handelsinformatiebureaus. Het verwerken van persoonsgegevens met als doel de financiële positie van een natuurlijke persoon in kaart te brengen is op zich een rechtmatig doel. Bij het verzamelen van de benodigde persoonsgegevens moet een handelsinformatiebureau zich echter beperken tot een gelimiteerd aantal bronnen. Dit vloeit voort uit het doelbindingsbeginsel. Persoonsgegevens mogen niet verder verwerkt worden op een wijze die onverenigbaar is met het doel of de doeleinden waarvoor ze verkregen zijn. De persoonsgegevens die bijvoorbeeld werkgevers, nutsbedrijven en woningbouwverenigingen verzamelen over hun werknemers, klanten en huurders mogen dus niet zonder toestemming van de betrokkene door een handelsinformatiebureau gebruikt worden teneinde de financiële positie van een natuurlijke persoon in kaart te brengen. In een aantal gevallen zal bovendien een geheimhoudingsplicht aan het verstrekken van dergelijke gegevens in de weg staan. Voorbeelden daarvan zijn te vinden in artikel 98 van de Organisatiewet Sociale Verzekeringen, artikel 123 van de Algemene bijstandswet en in artikel 67 van de Algemene wet inzake rijksbelastingen. </antwoord>
      <antwoord nummer="3">De Wbp maakt een afweging tussen de belangen van degene die persoonsgegevens wenst te verwerken voor een rechtmatig doel, de zogenoemde verantwoordelijke, en de belangen van de natuurlijke personen wiens gegevens het betreft, de zogenoemde betrokkenen. Dat kan leiden tot een zekere spanning. Met het oog op het eerder genoemde doelbindingsbeginsel is het relevant een onderscheid te maken tussen gegevens die rechtstreeks bij de betrokkene zelf verkregen zijn en gegevens die uit andere bronnen afkomstig zijn. Indien een betrokkene zijn gegevens afstaat aan een handelsinformatiebureau met het doel zijn financiële positie in kaart te brengen kan het betrokken bureau die gegevens rechtmatig voor dat doel gebruiken. Indien een handelsinformatiebureau diezelfde gegevens betrekt van een ander dan de betrokkene kan er sprake zijn van een verwerking die onverenigbaar is met het doel of de doeleinden waarvoor de gegevens door die ander verkregen zijn. </antwoord>
      <antwoord nummer="5">Gezien het eerder genoemde doelbindingsbeginsel mogen persoonsgegevens die door uitkeringsinstellingen zijn verzameld met het oog op de uitoefening van hun taak niet worden gebruikt door handelsinformatiebureaus om de financiële positie van een natuurlijke persoon in kaart te brengen. Dergelijke gegevens mogen zeker niet in bulk verstrekt worden. </antwoord>
      <antwoord nummer="6">Krachtens artikel 5 van de Verordening beroeps- en gedragsregels gerechtsdeurwaarders zijn deurwaarders gebonden door een geheimhoudingsplicht. Deze plicht vloeit voort uit artikel 2:5 van de Algemene wet bestuursrecht, waarin een geheimhoudingsplicht is opgenomen voor een ieder die is betrokken bij de uitvoering van de taak van een bestuursorgaan en die te maken krijgt met vertrouwelijke gegevens. Gegevens die voor de uitvoering van deze taak zijn verzameld mogen niet gebruikt worden om de financiële positie van een natuurlijk persoon in kaart te brengen. Het gebruik van het sofi-nummer is voorzien in de Algemene wet inzake rijksbelastingen. In aanvulling op deze wet en op andere formele wetgeving voorziet het Besluit gebruik sofi nummer in het gebruik van het sofi-nummer voor andere doeleinden. Nergens in deze regelgeving is voorzien in het gebruik van het sofi nummer door handelsinformatiebureaus. </antwoord>
      <antwoord nummer="7">Ja, dat blijkt uit beide onderzoeken van de Registratiekamer. De aldaar onderzochte verstrekkingen zijn in strijd met de Wpr en de Wbp. </antwoord>
      <antwoord nummer="8">Bij de beantwoording van vragen 2, 4 en 6 heb ik verwezen naar het feit dat een aantal organisaties en personen gebonden zijn aan een geheimhoudingsplicht. Het verstrekken van persoonsgegevens aan handelsinformatiebureaus maakt inbreuk op deze geheimhoudingsplicht. </antwoord>
      <antwoord nummer="9">Het verzamelen en verder verwerken van persoonsgegevens door handelsinformatiebureaus is onderworpen aan de regels van de Wbp. Teneinde de regels uit deze wet toe te snijden op het kader waarbinnen handelsinformatiebureaus opereren is het nuttig een gedragscode vast te stellen. Hierover vindt momenteel overleg plaats tussen de Nederlandse Vereniging van Handelsinformatiebureaus en het Cbp. </antwoord>
      <antwoord nummer="10">Inbreuk op de materiële normen van de Wbp is niet strafbaar gesteld. Het openbaar ministerie is derhalve niet betrokken bij het onderzoek. Dat neemt niet weg dat er sprake kan zijn van het plegen van strafbare feiten als gevolg van een overtreding van andere wettelijke normen. Een voorbeeld daarvan is artikel 272 van het Wetboek van strafrecht dat schending van het ambtsgeheim strafbaar stelt. Ook het uitlokken van een dergelijke schending is een strafbaar feit. Omdat de Registratiekamer van oordeel was dat er in één geval sprake was van schending van het ambtsgeheim, heb ik het College van procureurs-generaal verzocht te bezien of het rapport van 1999 voldoende aanknopingspunten biedt voor het instellen van een strafrechtelijk onderzoek. Dit College heeft mij bericht dat dat niet het geval is. </antwoord>
      <noten afkomstig="antwoord"/>
   </antwoorden>
</kvr>
