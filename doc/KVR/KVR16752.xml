<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schreijer-Pierik en Hessels (beiden CDA) aan de minister van Landbouw, Natuurbeheer en Visserij over varkenspest in de Belgisch-Duitse grensstreek. (Ingezonden 15 november 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16752
</item>
         <item attribuut="Inhoud">Betreft het voornemen van LNV tot het 'goed in de gaten houden' (zonder extra maatregelen) van mogelijke verdere verspreiding van varkenspest in de Belgisch-Duitse grensstreek, via wilde zwijnen.</item>
         <item attribuut="Rubriek">Veeteelt (Veeziekten)</item>
         <item attribuut="Trefwoorden">Veeziekten</item>
         <item attribuut="Vindplaats">Kamervragen met antwoord 2002-2003, nr. 412, Tweede Kamer</item>
         <item attribuut="Vraagnr_bij_indiening">2020303220</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Schreijer-Pierik</persoon>
            <persoon partij="CDA">Hessels</persoon>
         </item>
         <item attribuut="Datum_reaktie">2002-11-26</item>
         <item attribuut="Datum_indiening">2002-11-15</item>
         <item attribuut="Document-id">KVR16752</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="865" allpagenumbers="865 866" vetnummer="2020303220" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16752" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="412" onderwerp="" indiendatum="2002-11-15">
         <vrager partij="CDA" oorsprong="parlement">Schreijer-Pierik</vrager>
         <vrager partij="CDA" oorsprong="parlement">Hessels</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2002-11-26">
         <antwoorder functie="minister" ministerie="Landbouw, Natuurbeheer en Visserij">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het artikel «Veevervoer België beperkt na uitbraak varkenspest? <voetnoot nummer="1"/>
      </vraag>
      <vraag nummer="2">Is het waar dat er vanuit uw ministerie geen extra maatregelen worden genomen met betrekking tot de uitbraak van varkenspest in de grensstreek? Welke risico’s zijn er voor de Nederlandse situatie? En is het waar dat er geen levende varkens uit het gebied naar Nederland komen en dat het gebied «al goed in de gaten wordt gehouden»? </vraag>
      <vraag nummer="3">Wat betekent «het goed in de gaten houden van het gebied» precies als het gaat om het risico dat wilde zwijnen mogelijk varkenspest kunnen verspreiden? </vraag>
      <vraag nummer="4">Bent u met ons van mening dat er op de kortst mogelijke termijn adequate maatregelen nodig zijn om het risico dat wilde zwijnen varkenspest gaan verspreiden te voorkomen? Zo ja, welke mogelijkheden ziet u daartoe? Kunt u daarover ook in overleg treden met de provinciale overheden? </vraag>
      <noten afkomstig="vraag">
         <noot nummer="1" datum="2002-11-9" bron="Zie Dagblad van het Noorden">Zie Dagblad van het Noorden, 9 november 2002</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">De uitbraak van Klassieke Varkenspest bij een wild varken in België werd al sinds dit voorjaar verwacht, want het varkenspestvirus circuleerde in de populatie wilde varkens in het aangrenzende Duitse gebied. Nederland heeft derhalve al vanaf het voorjaar 2002 extra maatregelen getroffen, namelijk: • Een uitbreiding van het monitoringsprogramma onder wilde varkens. • Een maandelijks overleg tussen Duitsland, België, Frankrijk, Luxemburg en Nederland, onder leiding van de Europese Commissie, over varkenspest bij wilde varkens. • Samen met de bovengenoemde landen wordt een database ontwikkeld, waarin gegevens van alle onderzochte wilde varkens worden genoteerd. De database zal dienen als een bron van informatie over het voorkomen en de spreiding van het virus. • Overleg met Duitsland over preventie en bestrijding van varkenspest in de Meinweg. • Informeren van de provincie, jagers en terreinbeheerders over varkenspest. • Informatie aan jagers over de risico’s van het jagen op wilde zwijnen in een besmet gebied. In Nederland komen er in principe alleen wilde varkens voor op de Veluwe en in de Meinweg. Al verscheidene jaren vindt er een monitoringsonderzoek plaats onder geschoten wilde varkens. De varkens worden door middel van bloedonderzoek op de aanwezigheid van virus onderzocht. Dit monitoringsonderzoek is deze zomer uitgebreid met een virologisch onderzoek op wilde varkens (buiten de Veluwe) die dood worden gevonden, die ziek lijken als ze geschoten worden of die bij de slacht afwijkingen van het karkas vertonen. Op de Veluwe leeft een populatie wilde varkens van 500 (voorjaarsstand) in een afgerasterd gebied en geïsoleerd van andere wilde varkens in Nederland en het buitenland. De kans dat deze populatie besmet wordt is zeer klein. Wel wordt er op de Veluwe steekproefsgewijs een deel van de geschoten wilde varkens onderzocht in het kader van het monitoringsprogramma. De Meinweg is een natuurgebied aan de Duits-Nederlandse grens. De populatie wilde varkens in dit gebied is een geïsoleerde populatie van ongeveer 360 (voorjaarsstand) wilde varkens. Aan de Nederlandse zijde worden er jaarlijks ongeveer 100 varkens geschoten en deze worden alle 100 onderzocht op varkenspest. Ook aan de Duitse zijde van de Meinweg worden wilde varkens steekproefsgewijs onderzocht op varkenspest. Omdat er veel stedelijk gebied ligt tussen de Meinweg en de Eifel is er een te verwaarlozen kans dat er een overdracht van virus via varkens van de Eifel naar de Meinweg zal plaatsvinden. Er bestaat een risico dat de populatie wilde varkens in de Meinweg via andere wegen besmet wordt. De meest waarschijnlijke besmettingsroute loopt via jagers die zowel in besmette gebieden (bijvoorbeeld de Eifel) als in de Meinweg jagen. In Nederland vindt afschot van wilde varkens in de Meinweg plaats onder leiding van een beheerder. Deze beheerder is goed op de hoogte van de risico’s en de hygiënische maatregelen die nodig zijn om de risico’s te minimaliseren. Aan de Duitse zijde betreft het meer jagers en derhalve is afgesproken om jagers in beide landen te informeren over de varkenspestproblematiek. Alle wilde varkens die buiten de Meinweg in Limburg of Noord-Brabant worden aangetroffen worden geschoten en onderzocht op Klassieke Varkenspest. De provincie Limburg hanteert buiten de Meinweg voor wilde zwijnen een 0-stand. Ook de provincie Noord-Brabant hanteert een 0-stand. Vanaf 1 oktober 2002 zijn geen levende varkens uit de provincie Luik, waar het geïnfecteerde gebied ligt naar Nederland gekomen. Wel komen er regelmatig lege vrachtwagens terug uit België die daar varkens hebben afgeleverd. Hiervan gaat maar een fractie naar de provincie Luik. Omdat er echter al een extra R&amp;O-verplichting was voor terugkerende vrachtwagens uit België hoeven hier verder geen maatregelen getroffen te worden. </antwoord>
      <antwoord nummer="4">Omdat de benodigde maatregelen al in een eerder stadium zijn getroffen is het niet noodzakelijk extra maatregelen te nemen. </antwoord>
      <noten afkomstig="antwoord"/>
   </antwoorden>
</kvr>
