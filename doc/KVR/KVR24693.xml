<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Fessem (CDA) aan de ministers van Justitie en van Binnenlandse Zaken en Koninkrijksrelaties over de rechterlijke uitspraak over verstoringsacties van de politie. (Ingezonden 6 december 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24693
</item>
         <item attribuut="Inhoud">Vragen naar aanleiding van de uitspraak van de rechter dat het hinderlijk volgen door de politie van een, volgens de politie, radicaliserende vrouw een inbreuk vormt op de persoonlijke levenssfeer. Welke gevolgen heeft deze uitspraak voor de lopende verstoringsacties.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Criminaliteitsbestrijding Opsporingen Politie</item>
         <item attribuut="Vindplaats">Kamervragen met antwoord 2005-2006, nr. 693, Tweede Kamer</item>
         <item attribuut="Vraagnr_bij_indiening">2050604420</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Fessem</persoon>
         </item>
         <item attribuut="Datum_reaktie">2006-01-16</item>
         <item attribuut="Datum_indiening">2005-12-06</item>
         <item attribuut="Document-id">KVR24693</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1475" allpagenumbers="1475 1476" vetnummer="2050604420" code="0506tkkvr693" lopendefooter="Tweede Kamer, vergaderjaar 2005–2006, Aanhangsel" filenaam="KVR24693" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="693" onderwerp="" indiendatum="2005-12-6">
         <vrager partij="CDA" oorsprong="parlement">Van Fessem</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-01-16">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Politie mag moslima niet storen»? <voetnoot nummer="1"/>
      </vraag>
      <vraag nummer="2">Is het bericht waar dat de rechter heeft geoordeeld, dat het hinderlijk volgen van een, volgens de politie, radicaliserende vrouw door de politie een inbreuk vormt op de persoonlijke levenssfeer? </vraag>
      <vraag nummer="3">Gaat het OM in hoger beroep tegen deze uitspraak dan wel wordt een bodemprocedure aangespannen? </vraag>
      <vraag nummer="4">Welke gevolgen heeft deze uitspraak voor lopende verstoringsacties? </vraag>
      <vraag nummer="5">Wat is op dit moment de wettelijke basis voor verstoringsacties? </vraag>
      <vraag nummer="6">Overweegt u de wettelijke basis aan te passen, als blijkt dat deze onvoldoende is om verstoringsacties op te baseren? </vraag>
      <noten afkomstig="vraag">
         <noot nummer="1" datum="2005-12-1" bron="NOS-teletekst">NOS-teletekst, 1 december 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ofschoon in het onderhavige geval de verstoringmaatregelen door de rechter worden beschouwd als een inbreuk op de persoonlijke levenssfeer van eiseres, zoals beschermd door art. 8 van het EVRM, wordt het instrument op zich door de rechter niet ontoelaatbaar geacht. De voorzieningenrechter kwalificeert het oorspronkelijke besluit van de Burgemeester om eiseres te verstoren niet als onrechtmatig. Het doen voortduren van de verstoring is dat volgens de rechter wel. Ter onderbouwing van deze uitspraak wijst hij erop dat de belangrijkste redenen waarop het besluit om eiseres te verstoren is gebaseerd, zich niet meer voordoen. Ook zijn er geen concrete aanwijzingen dat daarin binnen afzienbare tijd verandering zal komen. </antwoord>
      <antwoord nummer="3">Het OM is in deze geen partij, dat is de gemeente Amsterdam. De gemeente Amsterdam zal, gelet op de specifieke omstandigheden, geen bodemprocedure aanspannen. </antwoord>
      <antwoord nummer="4">Het is goed dat de rechter zich gebogen heeft over het nieuwe instrument «persoonsgericht verstoren». Dit vonnis helpt de landelijke en lokale overheid bij het verder ontwikkelen van dit instrument. Het vonnis is voor de overheid ook aanleiding geweest om lopende zaken nog eens te bekijken. In enkele gevallen heeft dit reeds tot aanpassingen geleid. Over de inhoud van deze aanpassingen kan ik geen mededelingen doen. </antwoord>
      <antwoord nummer="5" voetnoot="1">De betreffende verstoringsacties hebben in het kader van de handhaving van de openbare orde plaatsgevonden. Ingevolge art. 172 Gemeentewet is de burgemeester belast met de handhaving van de openbare orde. Blijkens de totstandkomingsgeschiedenis van de Gemeentewet bevat dit begrip «handhaving van de openbare orde» twee elementen: de daadwerkelijke voorkoming van zich concreet voordoende of dreigende verstoringen van de openbare orde enerzijds en de algemene, bestuurlijke voorkoming van strafbare feiten anderzijds. De burgemeester heeft in het kader van deze bestuurlijke verantwoordelijkheid een algemene zorg voor de voorkoming van strafbare feiten die invloed hebben op de orde en rust in de gemeentelijke samenleving. Deze zorg maakt onderdeel uit van de handhavingstaak van de burgemeester, van waaruit hij bestuurlijke en politiële maatregelen kan entameren ter voorkoming van strafbare feiten <voetnoot nummer="1"/>. Bij de uitoefening van zijn bevoegdheid bedient de burgemeester zich van de onder zijn gezag staande politie (zie art. 172 lid 2 Gemeentewet). Artikel 2 Politiewet 1993, waarin de taak van de politie wordt omschreven (daadwerkelijke handhaving van de rechtsorde en hulpverlening aan hen die deze behoeven, in ondergeschiktheid aan het bevoegde gezag) en artikel 12 Politiewet 1993 (dat de burgemeester de bevoegdheid geeft om aanwijzingen te geven aan de onder zijn gezag staande politie ten behoeve van de ordehandhaving) kunnen mede gelden als een uitwerking van de door de Gemeentewet aan de burgemeester toegekende ordehandhavingstaak, die – zoals hiervoor aangegeven – een ruime strekking heeft. </antwoord>
      <antwoord nummer="6">Zoals in de beantwoording van de vorige vragen is aangegeven, is op dit moment geen sprake van een onvoldoende wettelijke basis. Mocht deze situatie zich ooit voordoen dan zal ik mij, gezamenlijk met de minister van BZK, beraden op eventueel te ondernemen stappen. </antwoord>
      <noten afkomstig="antwoord">
         <noot nummer="1">Kamerstukken II, 19 403, nr. 16 (Nota n.a.v. Eindverslag), p. 38</noot>
      </noten>
   </antwoorden>
</kvr>
