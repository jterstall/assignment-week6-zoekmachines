<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport en staatssecretaris van Financiën over het later storten van de zorgtoeslag. (Ingezonden 30 december 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24638
</item>
         <item attribuut="Inhoud">Vragen naar aanleiding van het feit dat bij het door de SP ingestelde meldpunt honderden meldingen binnenkomen van mensen die hun zorg- of huurtoeslag nog niet hebben ontvangen en van anderen die foutieve stortingen hebben ontvangen. Vragensteller wil dat het eerstgenoemde probleem vóór 31 december 2005 is opgelost en het tweede bij de uitbetaling van januari 2006.</item>
         <item attribuut="Rubriek">Gezondheidszorg (Zorgverzekeringen) Volkshuisvesting (Subsidies)</item>
         <item attribuut="Trefwoorden">Huurtoeslag Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 647, Tweede Kamer</item>
         <item attribuut="Vraagnr_bij_indiening">2050605750</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-01-03</item>
         <item attribuut="Datum_indiening">2005-12-30</item>
         <item attribuut="Document-id">KVR24638</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1377" allpagenumbers="1377 1378" vetnummer="2050605750" code="0506tkkvr647" lopendefooter="Tweede Kamer, vergaderjaar 2005–2006, Aanhangsel" filenaam="KVR24638" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="647" onderwerp="" indiendatum="2005-12-30">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport en staatssecretaris van Financiën</vraagt-aan>
      </vraagdata>
      <antwoorddata antwoorddatum="2005-01-3">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Hoe kan het dat via een ingesteld meldpunt van de SP honderden meldingen binnen komen van mensen die nu nog geen zorg- en/of huurtoeslag hebben ontvangen? </vraag>
      <vraag nummer="2">Is aan de toezegging in de vierde voortgangsrapportage over de invoering Zorgverzekeringswet dat «degene die 1 november hun aanvraag hebben ingediend het eerst voorschot ontvangen voor 20december met een uitwijkmogelijkheid naar 27 december», voldaan? Zo neen, waarom niet? Zo ja, wat is dan volgens u de verklaring dat mensen deze toeslag nog niet binnen hebben? </vraag>
      <vraag nummer="3">Hoe is de melding in de voorlichtingscampagne en de mededeling via de belastingtelefoon dat de beschikking voor de zorg- en huurtoeslag vóór 31 december 2005 wordt verzonden te rijmen met de genoemde toezegging in de vierde voortgangsrapportage? </vraag>
      <vraag nummer="4">Wat is de reden voor het verschuiven van deze deadline? Heeft u de Tweede Kamer hierover geïnformeerd? Zo neen, waarom niet? </vraag>
      <vraag nummer="5">Kunt u garanderen dat alle mensen die nu nog niets hebben ontvangen, maar wél de formulieren op tijd hebben verzonden, vóór 31 december a.s. op z’n minst een voorschot ontvangen? </vraag>
      <vraag nummer="6">Wat is uw reactie op via het genoemde meldpunt binnengekomen meldingen van foutieve stortingen? </vraag>
      <vraag nummer="7">Kunt u een schatting maken om hoeveel foutieve stortingen het gaat? </vraag>
      <vraag nummer="8">Wat is volgens u de reden van deze foutieve stortingen? </vraag>
      <vraag nummer="9">Kunt u garanderen dat in het geval dat mensen die door deze fouten geen zorgtoeslag hebben gehad, deze zo snel mogelijk alsnog krijgen zodat niemand onverhoopt in de problemen komt? </vraag>
      <vraag nummer="10">Kunt u garanderen dat deze problemen bij de volgende uitbetaling in januari 2006 zijn verholpen? </vraag>
      <vraag nummer="11">Wilt u deze vragen uiterlijk vrijdag 30 december 2005 beantwoorden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 t/m 4">De Belastingdienst heeft in de communicatie naar de aanvragers van een toeslag steeds aangegeven dat degenen die voor 1 november een volledig en juist ingevulde aanvraag hebben ingediend, nog in december 2005 de betaling van hun zorg- en huurtoeslag kunnen verwachten. Het overgrote deel van de betalingen (zo’n 4,5 miljoen stuks) heeft plaatsgevonden op 20december jongstleden. Voorzien was in een tweede betaalmoment in december. In afwijking van de melding in de vierde voortgangsrapportage ligt dit tweede betaalmoment op 30december. Deze uitbetalingsdatum blijft binnen het kader van eerdergenoemde toezegging. Naast de 4,5 miljoen betalingen op 20december zijn er zo’n 300.000 beschikkingen uitgegaan die niet tot een betaling leiden (zogeheten nihil-beschikkingen). Op 30december zijn nog eens 1 miljoen uitbetalingen gerealiseerd. Niet alleen garantieposten, maar ook aanvragen die na 1 november zijn binnengekomen. Dit betekent dat in totaal zo’n 5,5 miljoen betalingen hebben plaatsgevonden. Een relatief beperkt aantal posten kan niet meer dit jaar worden uitbetaald. Zo vindt de uitbetaling inzake zo’n 110.000 aanvragen uiterlijk 5 januari a.s. plaats. Voor ongeveer 100.000 posten loopt de verwerking nog. Deze worden naar verwachting ook in de eerste week van januari uitbetaald. Daarmee zijn alle aanvragen verwerkt, ook die na 1 november zijn binnengekomen. In die gevallen waarin onvoldoende gegevens beschikbaar waren om tijdig tot een vaststelling te komen, is een voorschot toegekend. Voor de zorgtoeslag zal dit voorschot doorgaans overeen komen met de uiteindelijke berekening. Voor de huurtoeslag is het voorschot gebaseerd op de huursubsidie, die nu van VROM ontvangen wordt. Ingeval het een nieuwe aanvraag betreft wordt een vast bedrag betaald. Hiermee wordt ook voor situaties waarin vraagbrieven zijn verzonden, die mogelijk niet tijdig beantwoord zijn, voorzien in een voorschot. </antwoord>
      <antwoord nummer="5 t/m 8">Ik heb kennis genomen van de door u genoemde meldingen bij het meldpunt van de SP. Zoals de staatssecretaris eerder in uw Kamer heeft aangegeven is een mega-operatie als de eerste uitbetaling van zorg- en huurtoeslag niet zonder fouten uitvoerbaar. De procedures van de Belastingdienst zijn er op gericht om in individuele gevallen zo snel mogelijk in een oplossing te voorzien. Binnen de Belastingdienst zijn maatregelen genomen om bijvoorbeeld ingeval op een onjuist rekeningnummer is betaald, dit zo snel mogelijk te kunnen corrigeren. In bijvoorbeeld het geval van tussentijds overlijden van de aanvrager of zijn of haar partner hoeft de burger zelf geen mutatie in te sturen, maar zal een en ander automatisch door de Belastingdienst worden hersteld. Uit de reactie van de Belastingtelefoon blijken tot nu toe geen structurele fouten in de uitvoering. Wel is bij elektronische aanvragen in een aantal gevallen het rekeningnummer niet goed overgenomen. Dit heeft ertoe geleid dat in ongeveer 90.000 gevallen is betaald op een ander rekeningnummer dan opgegeven door de aanvrager. Echter in alle gevallen wel op een rekeningnummer van de aanvrager dat bij de Belastingdienst bekend is. In een enkel geval is het mogelijk dat dit een rekeningnummer is waarover de aanvrager niet meer kan beschikken. Ingeval de aanvrager constateert dat op een onjuist rekeningnummer is uitbetaald kan hij volstaan met een telefoontje naar de Belastingtelefoon om dit te laten corrigeren. Er wordt dan zo spoedig mogelijk betaald op het rekeningnummer dat de aanvrager aangeeft. Tot nu toe betreft dit ongeveer 4000 gevallen. </antwoord>
      <antwoord nummer="9">De Belastingdienst doet een maximale inspanning om de problemen bij de januaribetaling opgelost te hebben. Een absolute garantie dat dergelijke problemen niet meer voor zullen komen is echter niet te geven. </antwoord>
      <antwoord nummer="10">Ja. </antwoord>
      <antwoord nummer="11">Ja. </antwoord>
      <noten afkomstig="antwoord"/>
   </antwoorden>
</kvr>
