<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem (PvdA) en Sterk (CDA) aan de ministers voor Vreemdelingenzaken en Integratie en van Binnenlandse Zaken en Koninkrijkrelaties over het hanteren van buitenlandse namenlijsten door gemeenten. (Ingezonden 4 februari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22635
</item>
         <item attribuut="Inhoud">Vragen naar aanleiding van bericht in De Telegraaf van 28 januari 2005, dat de Marokkaanse ambassade en sommige Nederlandse gemeenten nog steeds voor in Nederland geboren kinderen verplichte namenlijsten hanteren, terwijl in Marokko zelf dergelijke namenlijsten niet meer worden gebruikt.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Staats- en bestuursrecht (Grondrechten) Welzijn (Burgerlijke stand)</item>
         <item attribuut="Trefwoorden">Burgerlijke stand Marokko Mensenrechten Namenrecht</item>
         <item attribuut="Vindplaats">Kamervragen met antwoord 2004-2005, nr. 1293, Tweede Kamer</item>
         <item attribuut="Vraagnr_bij_indiening">2040507790</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="CDA">Sterk</persoon>
         </item>
         <item attribuut="Datum_reaktie">2005-04-01</item>
         <item attribuut="Datum_indiening">2005-02-04</item>
         <item attribuut="Document-id">KVR22635</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2741" allpagenumbers="2741 2742" vetnummer="2040507790" code="0405tkkvr1293" lopendefooter="Tweede Kamer, vergaderjaar 2004–2005, Aanhangsel" filenaam="KVR22635" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1293" onderwerp="" indiendatum="4februari 2005">
         <vrager partij="PvdA" oorsprong="parlement">Dijsselbloem</vrager>
         <vrager partij="CDA" oorsprong="parlement">Sterk</vrager>
         <vraagt-aan>de ministers voor Vreemdelingenzaken en Integratie en van Binnenlandse Zaken en Koninkrijkrelaties</vraagt-aan>
      </vraagdata>
      <antwoorddata antwoorddatum="2005-04-1">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hanteert de Marokkaanse ambassade in Nederland nog steeds voor in Nederland geboren Marokkaanse kinderen, verplichte namenlijsten waaruit ouders een naam voor hun kind moeten kiezen? </vraag>
      <vraag nummer="2" voetnoot="1">Is het waar dat niet alleen in Turkije, maar ook in Marokko zelf dergelijke namenlijsten inmiddels niet meer worden gebruikt? <voetnoot nummer="1"/>
      </vraag>
      <vraag nummer="3">Is het waar dat er Nederlandse gemeenten zijn die de praktijk voortzetten van het voorleggen van oude namenlijsten van de Turkse en Marokkaanse overheid? </vraag>
      <vraag nummer="4">Wat is uw oordeel over de praktijk dat gemeenten mensen een verklaring laten ondertekenen dat ze de lijsten hebben gezien? </vraag>
      <vraag nummer="5">Deelt u de mening dat deze praktijk in strijd is met het recht van burgers in Nederland op vrije naamkeuze? </vraag>
      <vraag nummer="6">Is het voor de beantwoording van de vorige vraag juridisch nog relevant of er sprake is van een Nederlandse, respectievelijk Marokkaanse of een dubbele, waaronder de Nederlandse, nationaliteit? </vraag>
      <vraag nummer="7">Bent u bereid gemeenten actief aan te spreken op deze gang van zaken en hen te verzoeken deze praktijk niet langer te hanteren? </vraag>
      <noten afkomstig="vraag">
         <noot nummer="1" datum="2005-01-28" bron="De Telegraaf">De Telegraaf, 28 januari 2005</noot>
      </noten>
   </vragen>
   <antwoorden aantal="7">
      <antwoord nummer="1">Er zijn namenlijsten die gehanteerd worden. Deze dragen echter geen verplichtend, maar slechts een indicatief karakter. Dit betekent dat het ook mogelijk is om namen te kiezen die niet op de lijsten voorkomen, mits passend binnen het Marokkaanse namenrecht. De lijsten zijn slechts bedoeld als hulpmiddel voor de ouders bij het geven van een naam aan hun kind en voor de ambtenaar van de burgerlijke stand bij het opmaken van de geboorteakte. </antwoord>
      <antwoord nummer="2">Voor de vraag of een voornaam naar Marokkaans recht passend is, worden ook in Marokko in de eerste plaats deze indicatieve namenlijsten gebruikt; namen die niet op een lijst voorkomen, worden voorgelegd aan een daarvoor benoemde namencommissie. </antwoord>
      <antwoord nummer="3">De lijsten worden desgevraagd aan gemeenten ter beschikking gesteld door de Marokkaanse en Turkse consulaten. Het is mogelijk dat niet alle gemeenten over de meest recente versies van de lijsten beschikken. Op zich is dat niet bezwaarlijk, omdat zoals gezegd de lijsten een indicatief karakter dragen en door de ambtenaar van de burgerlijke stand met name worden gebruikt om de juiste transcriptie of spelling van de namen te kunnen nagaan. Bovendien kan de ambtenaar van de burgerlijke stand bij twijfel de betrokken ouder verwijzen naar een van de Marokkaanse of Turkse consulaten voor nadere informatie of zelf informatie inwinnen. De ambtenaar van de burgerlijke stand bepaalt, gelet op zijn taak en positie, zelfstandig of en in hoeverre hij bij het opmaken van een geboorteakte gebruik maakt van een dergelijke lijst. </antwoord>
      <antwoord nummer="4">Het is de bevoegdheid en verantwoordelijkheid van de ouders om te bepalen welke naam zij aan hun kind geven; behoudens de toetsing van de ambtenaar van de burgerlijke stand of een naam gepast is dan wel overeenstemt met een bestaande geslachtsnaam die niet tevens een gebruikelijke voornaam is. Het is wenselijk dat de ouders zich bewust zijn van mogelijke gevolgen van hun keuze en dat zij beseffen dat niet elke keuze erkend zal worden naar Marokkaans of Turks recht. Door de ouders een verklaring te laten ondertekenen – voorzover dat geschiedt – staat slechts vast dat de betrokkenen door de ambtenaar van de burgerlijke stand terzake geïnformeerd zijn, zodat hem later geen verwijt op dit punt gemaakt kan worden. </antwoord>
      <antwoord nummer="5">Ik deel deze mening niet. Burgers zijn vrij in de naamskeuze voor hun kinderen binnen de grenzen die door het Nederlandse recht daarvoor worden bepaald, zoals met name neergelegd in artikel 4, tweede lid, van Boek 1 BW en in de Wet conflictenrecht namen. </antwoord>
      <antwoord nummer="6">De Wet conflictenrecht namen regelt welk recht van toepassing is op de naam van een kind in de diverse omstandigheden. Daarop is reeds gewezen in de bantwoording van vraag 2 van de vragen van Kamerlid Sterk over dit onderwerp. Op grond van de Wet conflictenrecht namen is op een Nederlands kind uitsluitend Nederlands naamrecht van toepassing en is op een Marokkaans kind Marokkaans recht van toepassing, met dien verstande dat een volgens dat recht gegeven naam op grond van artikel 4, tweede lid, van Boek 1 BW naar Nederlandse begrippen gepast moet zijn. Indien daaraan niet wordt voldaan, dient een naam gekozen te worden die wel aan de criteria voldoet. Als het een Nederlands-Marokkaans kind betreft is, eveneens op grond van de voormelde wet, Nederlands recht van toepassing, hetgeen echter niet uitsluit dat ouders binnen de geschetste gepastheidsgrenzen rekening mogen houden met het Marokkaanse recht indien zij dat wensen. </antwoord>
      <antwoord nummer="7">Ik ben van mening dat ambtenaren van de burgerlijke stand de bedoelde namenlijsten op een zorgvuldige wijze dienen te hanteren. Het voorleggen van de namenlijsten mag niet suggereren dat ouders daardoor beperkt zijn bij de keuze van een voornaam, noch ook dat het Marokkaanse of Turkse namenrecht bepalend is indien het kind zowel de Nederlandse als de Marokkaanse of Turkse nationaliteit heeft. Ik zal de Commissie van advies voor de zaken betreffende de burgerlijke staat en de nationaliteit, die gezien artikel 29b BW tot taak heeft advies uit te brengen onder meer over vragen betreffende de rechtstoepassing in zaken van burgerlijke staat, verzoeken aandacht te besteden aan de in deze vragen opgeworpen onderwerpen en daarover zo nodig een openbaar advies te geven. </antwoord>
      <noten afkomstig="antwoord"/>
   </antwoorden>
</kvr>
