<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijke (RPF) aan de ministers van Sociale Zaken en Werkgelegenheid, van Onderwijs, Cultuur en Wetenschappen en van Binnenlandse Zaken en Koninkrijksrelaties over wachtgeldrechten. (Ingezonden 4 mei 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11950
</item>
         <item attribuut="Inhoud">Vragen over gemeenteambtenaren die hun opgebouwde wachtgeldrechten verspelen als ze overstappen naar het onderwijs en de manier waarop de wachtgeldregelingen tussen de verschillende overheidssectoren op elkaar zijn afgestemd.</item>
         <item attribuut="Rubriek">Sociale zekerheid (Werkloosheidsvoorzieningen (WW, WWV)) Staats- en bestuursrecht (Gemeenten) Staats- en bestuursrecht (Rijksoverheid)</item>
         <item attribuut="Trefwoorden">Gemeenten Overheidspersoneel Werkloosheidsverzekeringen</item>
         <item attribuut="Vindplaats">Kamervragen met antwoord 1999-2000, nr. 1500, Tweede Kamer</item>
         <item attribuut="Vraagnr_bij_indiening">2990010760</item>
         <item attribuut="Afkomstig_van">Sociale Zaken en Werkgelegenheid Onderwijs, Cultuur en Wetenschappen Binnenlandse Zaken en Koninkrijksrelaties</item>
         <item attribuut="Indiener">
            <persoon partij="RPF">Van Dijke</persoon>
         </item>
         <item attribuut="Datum_reaktie">2000-06-30</item>
         <item attribuut="Datum_indiening">2000-05-04</item>
         <item attribuut="Document-id">KVR11950</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3411" allpagenumbers="3411 3412" vetnummer="2990010760" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11950" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1500" onderwerp="" indiendatum="2000-05-4">
         <vrager partij="RPF" oorsprong="parlement">Van Dijke</vrager>
         <vraagt-aan>de ministers van Sociale Zaken en Werkgelegenheid, van Onderwijs, Cultuur en Wetenschappen en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="30 juni 2000), zie ook Aanhangsel Handelingen nr. 1321, vergaderjaar 1999–2000">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de ministers van Sociale Zaken en Werkgelegenheid en Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het waar dat gemeenteambtenaren hun opgebouwde wachtgeldrechten verspelen als ze overstappen naar het onderwijs? </vraag>
      <vraag nummer="2">Op welke wijze zijn de wachtgeldregelingen tussen de verschillende overheidssectoren op elkaar afgestemd? </vraag>
      <vraag nummer="3">Deelt u de opvatting dat de arbeidsmobiliteit in de overheidssectoren wordt belemmerd in de ene sector als opgebouwde wachtgeldregelingen niet eveneens in de oude sector van toepassing zijn? Zo ja, op welke wijze kunt u eraan bijdragen dat deze belemmering wordt weggenomen? </vraag>
      <vraag nummer="4">Wat vindt u van de suggestie dat de sector, waarin een gemeenteambtenaar wachtgeldrechten heeft opgebouwd, financieel medeverantwoordelijk wordt voor het instandhouden van deze rechten in geval van een overstap van deze sector naar een andere sector? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Dat is gedeeltelijk waar. Op dit moment is het zo dat in het algemeen de duur van wachtgelduitkeringen voor overheidspersoneel minimaal gelijk is aan de duur van de WW-uitkering waarop de overheidswerknemer recht zou hebben als de WW op hem van toepassing zou zijn. Voor deze «bodem» telt zijn arbeidsverleden in alle sectoren van overheid en markt mee. De sectorale wachtgeldregelingen kennen daarboven de mogelijkheid een uitkeringsrecht op te bouwen dat langer is dan de WW-uitkering. Vanaf 1 januari 2001, wanneer een start wordt gemaakt met de invoering van de WW voor overheidspersoneel, ontstaat in formele zin een andere situatie. Alle overheidswerknemers komen onder de WW te vallen. Hiervoor telt het arbeidsverleden in alle sectoren van overheid en markt mee. Daarnaast zijn er per sector bovenwettelijke regelingen, die een aanvulling bieden op de WW-uitkering. De inhoud van de WW-aanvullingen in de huidige wachtgeldregelingen en de toekomstige bovenwettelijke regelingen is het product van onderhandelingen tussen de sociale partners. De diensttijd die hiervoor meetelt, wordt derhalve door de sociale partners per sector van de overheid ingevuld. Hieronder geef ik een overzicht van die invulling per sector. In de sectoren Politie, Gemeenten, Provincies, Waterschappen en Rechterlijke macht wordt zowel bij de huidige wachtgeldregelingen als bij de bovenwettelijke regelingen uitgegaan van diensttijd die wordt opgebouwd als deelnemer bij het ABP. In deze sectoren is derhalve geen sprake van verlies van rechten bij de overstap naar de sector vanuit een andere overheidssector. In de sector Defensie wordt zowel bij de huidige wachtgeldregeling als bij de bovenwettelijke regeling uitgegaan van de diensttijd die is doorgebracht in de rijksoverheid dan wel een sector van de rijksoverheid (sectoren Defensie, Rijk, Onderwijs, Politie en Rechterlijke macht). In het geval van een reorganisatie telt ook de diensttijd mee die is doorgebracht in de decentrale sectoren. In de sector Rijk wordt zowel bij de huidige wachtgeldregeling als bij de bovenwettelijke regeling uitgegaan van de diensttijd die is doorgebracht in de eigen sector. De diensttijd van een andere overheidssector telt niet mee. In de sector Onderwijs wordt in de huidige regelingen uitgegaan van diensttijd binnen de eigen sector. De eigen sector is in dit verband inclusief het Wetenschappelijk Onderwijs, het Hoger Beroepsonderwijs en de onderzoekinstellingen. In de toekomstige bovenwettelijke regelingen van laatstgenoemde onderdelen (Wetenschappelijk Onderwijs, Hoger Beroepsonderwijs en onderzoekinstellingen) wordt daarnaast ook de diensttijd doorgebracht bij Academische Ziekenhuizen meegenomen. Om op de concrete vraag over gemeenteambtenaren terug te komen. Hetgeen hiervoor is aangegeven, betekent dat de ex-gemeenteambtenaar tenminste recht heeft op een uitkering overeenkomstig de WW. Of hij daarboven aanspraak kan maken op een aanvulling, hangt af van het feit of er in zijn geval sprake is van bij een onderwijsinstelling doorgebrachte diensttijd. </antwoord>
      <antwoord nummer="2">De regelingen zijn in die zin op elkaar afgestemd dat het gehele overheidspersoneel tenminste recht heeft op een uitkering overeenkomstig de WW. In de huidige situatie is er immers sprake van een met de WW vergelijkbare «bodem». Vanaf 2001 wordt de WW ingevoerd voor het overheidspersoneel. Daarnaast kunnen de aanvullingen, bovenop de WW, per overheidssector verschillen. Hierbij hoeft geen sprake te zijn van onderlinge afstemming. De inhoud van de huidige wachtgeldregelingen en de toekomstige bovenwettelijke regelingen is immers het product van onderhandelingen tussen de sectorale sociale partners. Dit is een gevolg van het begin jaren negentig ingevoerde sectorenmodel en de daaraan gekoppelde decentralisatie van de onderhandelingen over de arbeidsvoorwaarden naar sectoraal niveau. Overigens was er ook vóór invoering van het sectorenmodel niet sprake van één centrale wachtgeldregeling. Het nu geldende systeem, met de mogelijkheid van eigen sectorale aanvullingen boven de WW, kan ook in de marktsector worden toegepast. </antwoord>
      <antwoord nummer="3">Het meetellen van alle diensttijd, ongeacht de sector, zou de arbeidsmobiliteit kunnen bevorderen. Er zijn overigens veel meer factoren die de arbeidsmobiliteit beïnvloeden. Zoals is aangegeven, is de bovenwettelijke aanvulling een zaak van de sociale partners. Ik zie hier geen taak voor mijzelf als coördinerend minister. Indien volgens een sectorwerkgever het in dit kader meetellen van alle binnen de overheid opgebouwde diensttijd een bijdrage kan leveren aan het aantrekken van werknemers uit andere overheidssectoren, kan hij zonodig in het sectoroverleg voorstellen de regeling hieraan aan te passen. </antwoord>
      <antwoord nummer="4">Met deze suggestie ben ik het niet eens. Eén van de redenen om bij de invoering van de WW voor overheidspersoneel te kiezen voor het financieringssysteem van eigenrisicodragerschap was de prikkelwerking die ervan uitgaat. Met andere woorden: er wordt vanuit gegaan dat minder makkelijk wordt ontslagen, aangezien de rekening bij de desbetreffende werkgever wordt neergelegd. Zou een andere werkgever dan wel sector financieel medeverantwoordelijk worden, dan zou dat een aantasting van de bedoelde prikkelwerking betekenen. Daarnaast brengt een aanpak zoals gesuggereerd, uitvoeringstechnische complicaties met zich mee en kan die een toename van bezwaar- en beroepzaken betekenen, aangezien de vroegere werkgever tegen het ontslagbesluit in bezwaar en beroep kan gaan. </antwoord>
      <noten afkomstig="antwoord"/>
   </antwoorden>
</kvr>
