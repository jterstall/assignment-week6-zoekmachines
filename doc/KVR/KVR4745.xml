<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (CDA) over extra beveiligingsmaatregelen voor taxichauffeurs. (Ingezonden 14 maart 1997); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4745
</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Verkeer, vervoer en waterstaat (Personenvervoer)</item>
         <item attribuut="Trefwoorden">Chauffeurs Slachtoffers van delicten Taxi's</item>
         <item attribuut="Vindplaats">Kamervragen met antwoord 1996-1997, nr. 1056, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Smits</persoon>
         </item>
         <item attribuut="Datum_reaktie">1997-04-15</item>
         <item attribuut="Datum_indiening">1997-03-14</item>
         <item attribuut="Document-id">KVR4745</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2157" allpagenumbers="2157" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1056" onderwerp="" indiendatum="1997-03-14">
         <vrager partij="CDA" oorsprong="parlement">Smits</vrager>
         <vraagt-aan/>
      </vraagdata>
      <antwoorddata antwoorddatum="1997-04-15">
         <antwoorder functie="minister" ministerie="Justitie">Dijkstal</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Bent u bereid om, naar aanleiding van de aanhoudende stroom van gewelddadige overvallen op taxichauffeurs, zoals op 1 maart 1997 in Capelle a/d IJssel, extra beveiligingsmaatregelen voor deze sector te treffen? </vraag>
      <vraag nummer="2">Wat is uw opvatting over het voorstel om in taxi’s verplichte beveiligingsmaatregelen te treffen zoals: – het aanbrengen van een alarmknop, – fysiek afschermen van de chauffeur ten opzichte van de passagiers. – introduceren van een plaatsbepalingssysteem per satelliet? </vraag>
      <vraag nummer="3">Is het toegestaan, in taxi’s met verborgen camera’s opnamen te maken teneinde op die wijze daders van crimineel gedrag te kunnen opsporen? Bent u bereid om deze techniek bij regelgeving ook verplicht te stellen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Met enige regelmaat worden taxichauffeurs het slachtoffer van een overval. Die wetenschap was in 1994 aanleiding voor de departementen van Justitie en van Verkeer en Waterstaat om samen met alle betrokkenen in de bedrijfstak (ondernemers, werkgevers en werknemers) en bij de overheid (gemeenten, politie, provincie, rijksoverheid) een veiligheidsplan voor de taxibranche te ontwikkelen. Het Platform Taxi en Onveiligheid heeft het advies «Veilig werken in de straattaxi» in 1995 vastgesteld. Kern van het advies is dat veiligheidsmaatregelen lokaal in onderling overleg tussen gemeente, politie en taxibedrijven gestalte moeten krijgen. Het advies beveelt een «minimumpakket» en een «risicopakket» aan. </antwoord>
      <antwoord nummer="2">Het Platform Taxi en Onveiligheid was geen voorstander van een verplichting ten aanzien van veiligheidsmaatregelen. Een dergelijke verplichting heeft in het verleden niet tot het gewenste resultaat geleid. Een alarmknop is al in veel straattaxi’s aanwezig. Tegen het fysiek afschermen van de chauffeur ten opzichte van de passagiers bestaan in de branche grote bezwaren. Een plaatsbepalingssysteem per satelliet kan een taxi wel sneller traceren, maar kan niet voorkomen dat de chauffeur slachtoffer wordt van een misdrijf. </antwoord>
      <antwoord nummer="3">Het gebruik van camera’s voor beveiliging wordt, mits aan bepaalde voorwaarden uit het oogpunt van privacybescherming wordt voldaan, toelaatbaar geacht. Deze voorwaarden houden onder meer in dat het publiek bij het betreden van de taxi zichtbaar en duidelijk wordt geattendeerd op het gebruik van de camera. De beelden mogen niet langer worden bewaard dan noodzakelijk is voor het doel. Met camerasystemen in de taxi zijn inmiddels positieve ervaringen opgedaan. De beelden, die alleen toegankelijk zijn voor de politie, kunnen de opsporing vergemakkelijken. In het advies «Veilig werken in de straattaxi» wordt deze maatregel ook aanbevolen in het «risicopakket». Gezien het feit dat het Platform Taxi en Onveiligheid geen verplichting wenste ten aanzien van veiligheidsmaatregelen en gelet op de ervaringen met dergelijke verplichtingen in het verleden, ligt het niet voor de hand om camerabewaking verplicht te stellen. </antwoord>
      <noten afkomstig="antwoord"/>
   </antwoorden>
</kvr>
