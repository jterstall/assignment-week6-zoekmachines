<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Onderwijs, Cultuur en Wetenschappen en van Economische Zaken over de tariefstijging van software van Microsoft voor scholen. (Ingezonden 23 januari 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15096
</item>
         <item attribuut="Inhoud">Vragen over de financiële gevolgen van een nieuw licentiesysteem van software-ontwikkelaar Microsoft voor scholen, universiteiten en hogescholen.</item>
         <item attribuut="Rubriek">Basisonderwijs (Algemeen) Beroepsonderwijs en volwasseneneducatie (Algemeen) Communicatie, media en informatievoorziening (Hard- en software) Hoger onderwijs (Algemeen) Speciaal onderwijs (Algemeen) Voortgezet onderwijs (Algemeen)</item>
         <item attribuut="Trefwoorden">Mededinging Onderwijs Software</item>
         <item attribuut="Vindplaats">Kamervragen met antwoord 2001-2002, nr. 653, Tweede Kamer</item>
         <item attribuut="Vraagnr_bij_indiening">2010204880</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2002-02-18</item>
         <item attribuut="Datum_indiening">2002-01-23</item>
         <item attribuut="Document-id">KVR15096</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1371" allpagenumbers="1371 1372 1373" vetnummer="2010204880" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15096" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="653" onderwerp="" indiendatum="2002-01-23">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Onderwijs, Cultuur en Wetenschappen en van Economische Zaken</vraagt-aan>
      </vraagdata>
      <antwoorddata antwoorddatum="2002-02-18">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht «Microsoft laat scholen meer betalen»? <voetnoot nummer="1"/>
      </vraag>
      <vraag nummer="2">Wat is uw oordeel over het feit dat Microsoft de tarieven van software voor scholen per 1 februari met circa 250% verhoogt? Deelt u de mening dat Microsoft de scholen hierover rijkelijk laat heeft ingelicht? </vraag>
      <vraag nummer="3">Over welk instrumentarium beschikt u om de aangekondigde prijsverhogingen te matigen dan wel geen doorgang te laten vinden? </vraag>
      <vraag nummer="4">Wat voor maatregelen gaat u nemen indien blijkt dat de scholen door de enorme prijsstijgingen niet meer in staat zijn gebruik te maken van Microsoft? Is er volgens u een aanvaardbaar alternatief voor Microsoft binnen de softwarebranche? </vraag>
      <vraag nummer="5">Wat zijn de gevolgen voor het onderwijs als een school besluit om geen software meer aan te schaffen? Hoe oordeelt u over het besluit van een school om delen van het lesprogramma niet meer aan te bieden zodat er gaten vallen in het rooster? Wat gaat u hiertegen ondernemen? </vraag>
      <vraag nummer="6">Wat gaat u ondernemen tegen de nieuwe regel dat het thuisgebruik van de software voor leerlingen niet langer gratis is? Kunt u beoordelen wat hiervan de gevolgen zijn? </vraag>
      <vraag nummer="7">Doet de NMA onderzoek naar de positie van Microsoft in relatie tot het Nederlandse onderwijs? Zo ja, wat zijn de bevindingen tot nu toe? Zo nee, bent u bereid de NMA in te schakelen en een oordeel te vragen over de gevolgen van de voornoemde maatregelen en de sterke positie van Microsoft in het onderwijs? </vraag>
      <vraag nummer="8">Heeft het overleg dat u gevoerd heeft met Microsoft tot een positief resultaat geleid? Kunt u uw antwoord toelichten? </vraag>
      <noten afkomstig="vraag">
         <noot nummer="1" datum="2002-01-18" bron="De Volkskrant">De Volkskrant, 18 januari 2002</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het afgelopen jaar hebben de media vol gestaan van berichten dat het nieuwe licentiesysteem van Microsoft tot prijsverhogingen leidt. Een licentiesysteem dat in principe geldt voor alle Microsoft-klanten. Scholen, hogescholen en universiteiten daarentegen kunnen via de dienstverlenende organisaties in het onderwijs, te weten SURF-diensten, SLB-diensten of APS IT-diensten, Microsoftlicenties verkrijgen tegen lagere tarieven. Deze organisaties hebben de scholen dit najaar schriftelijk, per mail en via de eigen websites geïnformeerd over op stapel staande wijzigingen in de licentievoorwaarden. De verhoging van de tarieven is veel hoger dan menig school had verwacht. Navraag heeft mij overigens geleerd dat de meerderheid hierover via de mail door SLB-diensten of mondeling door APS IT-diensten van tevoren gericht is. Naast de grote prijsverhoging spitst de kritiek zich toe op de duur van de overeenkomst en de zeer korte termijn van 1 maand waarbinnen de nieuwe regeling in zou gaan. Dit laatste zou liggen aan het feit dat de onderhandelingen pas op 23 december zijn afgerond. Dit stelt de scholen voor een groot probleem. Overstappen op een nieuw besturingssysteem is gecompliceerd en kostbaar, vanwege de benodigde tijd voor migratie en opbouw van deskundigheid. De verhoging van de licentieprijzen is absoluut hoog, maar wordt vertekend doordat onderwijsinstellingen in het verleden lage prijzen hebben betaald voor hun licenties. De school die in het bij vraag 1 aangehaalde krantenartikel als rekenvoorbeeld wordt aangehaald betaalde bijvoorbeeld EUR 3,75 per computer per jaar. Onder de nieuwe prijsregeling betalen onderwijsinstellingen ongeveer EUR 20 per computer per jaar. Ter vergelijking: een vergelijkbare licentie zou op commerciële basis EUR 400–500 kosten. Het is overigens niet ongebruikelijk dat softwareleveranciers als Microsoft lagere prijzen berekenen aan onderwijsinstellingen. </antwoord>
      <antwoord nummer="3">Ik ben niet bevoegd om voor een school te bepalen welke hard- en software er binnen een school gebruikt wordt. De school heeft daar een eigen vrijheid en verantwoordelijkheid in. Ook de minister van Economische Zaken heeft geen specifiek instrumentarium om regulerend op te treden ten aanzien van de prijzen die onderwijsinstellingen betalen voor goederen en diensten. De Stichting Ict op School, die in deze kwestie namens vrijwel alle besturen van de scholen optreedt, heeft Microsoft namens de scholen om aanvullende informatie verzocht en de grieven van de scholen neergelegd. In een gesprek met Microsoft zijn de volgende punten aan de orde gesteld: • De factor waarmee de prijzen in het voorstel stijgen; • Het feit dat scholen die veel geïnvesteerd hebben in computers nu extra zwaar getroffen worden; • De korte termijn waarop scholen moeten beslissen; • De voorgestelde contractverplichting van 3 jaar. </antwoord>
      <antwoord nummer="4" voetnoot="1">Het is aan de school om te overwegen hoe ze haar financiële middelen strategisch inzet voor de aankoop van ICT-software, -hardware, -beheer, en -scholing. De school maakt hierin haar afwegingen, zo ook voor de keuze van een softwarepakket. Mij zijn overigens geen gevallen bekend van scholen die door de prijsstijgingen niet meer in staat zouden zijn om gebruik te maken van Microsoft. De uitgaven die voor dit type software worden gedaan maken een beperkt deel uit van de ICT-uitgaven van scholen. Volgens APS IT-diensten zorgen de nieuwe prijzen voor een beslag van 6 tot 8% van het leerlinggebonden ICT-budget. Stijgende prijzen leiden er mogelijk wel toe dat scholen kritischer zullen kijken naar de softwareuitgaven en daardoor uitzien naar mogelijke alternatieven. In de besturingssoftware is Linux een van de belangrijkste alternatieven. Op dit moment kiest de meerderheid van de gebruikers overigens voor Microsoft, vanwege het gebruiksgemak en de veelheid en diversiteit van applicaties die op het Microsoft-platform draaien. Door de stijgende prijzen kan Linux een serieus alternatief worden voor het onderwijs. Probleem blijft de complexiteit en de benodigde tijd bij migratie naar een ander besturingssysteem. Naast de besturingssoftware is er ook nog de toepassingssoftware. Hierbij wordt gedoeld op bijvoorbeeld tekstverwerking en spreadsheets. Functionaliteiten die worden aangeboden binnen Microsoft Office, maar ook door concurrenten middels het Wordperfect-pakket of Star Office. Al deze pakketten kunnen de meeste bestanden (.doc, .xls, .ppt files) met elkaar uitwisselen. Dit voorval is een illustratie van zowel de afhankelijkheid van een enkele leverancier als het belang van open standaarden. In dit kader <voetnoot nummer="1"/>onderzoek ik met mijn collega’ s van GSI en EZ hoe open standaarden en Open Source-software gebruikt kunnen worden bij het overheidsinformatiebeleid. Daarnaast heeft de stichting Ict op School als consumentenorganisatie voor de scholen op ICT-gebied tot mijn genoegen alert gereageerd. </antwoord>
      <antwoord nummer="5">De leerdoelen, eindtermen en examenprogramma’s bevatten ICT-onderdelen. Zonder aandacht te besteden aan deze onderdelen van het curriculum kan een school haar leerlingen niet optimaal hierop voorbereiden. Hoe een school invulling geeft aan de wijze waarop en met welke software een school dit doet, is aan de school. De ICT-onderdelen wijken wat dit betreft niet af van de andere onderdelen van het curriculum. Een school is vrij om delen van het lesprogramma te veranderen binnen de regels die hiervoor gelden. De Inspectie voor het Onderwijs houdt toezicht op de inhoud en de organisatie van het onderwijs op de scholen. Als scholen afwijken van de regelgeving zal de Inspectie voor het Onderwijs hierop reageren en mij hierover rapporteren. </antwoord>
      <antwoord nummer="6">Het thuisgebruik van software door leerlingen in het PO en VO is nooit gratis geweest. Voor docenten was dit wel het geval. Overigens kan thuis natuurlijk ook gebruik gemaakt worden van andere software dan Microsoft. De stichting Kennisnet garandeert door implementatie van de W3C-standaard dat de inhoud op de site www.kennisnet.nl toegankelijk is voor alle browsers. Daardoor kunnen leerlingen ook thuis werken met Kennisnet, zonder afhankelijk te zijn van Microsoft. De W3C-standaard betreft een open standaard, die vastgesteld wordt door het zogenaamde W3C-consortium, een onafhankelijke instantie. Iedereen kan open standaarden gratis raadplegen en gebruiken. Het besturingssysteem waarop de browser draait is in principe irrelevant. Browsers die opereren volgens W3C standaard draaien zowel op Windows, Unix, Linux, MacOS en andere besturingssystemen. Overigens kunnen op het Microsoft besturingssysteem ook niet-Microsoft browsers draaien. </antwoord>
      <antwoord nummer="7">De NMa heeft geen klachten ontvangen van onderwijsinstellingen over dit onderwerp, en heeft tot nu toe ook geen aanleiding gezien een ambtshalve onderzoek te starten. </antwoord>
      <antwoord nummer="8">Naar aanleiding van de kritiek van de scholen heeft Microsoft een aantal wijzigingen doorgevoerd. Gesprekken met de stichting Ict op School en SLB-diensten, APS IT-diensten en SURFdiensten hebben geleid tot de volgende aanpassingen: 1. De inschrijftermijn is verlengd tot en met 31 maart aanstaande; 2. Scholen kunnen naast een driejarig ook een 1 jarig contract kiezen; 3. De keuze voor een driejarig contract leidt tot 25% korting op de licenties in het eerste jaar. 4. Voor scholen die relatief veel PC’s hebben (en die dus een hoge percentuele stijging ervaren) wordt een kostenplafond vastgesteld. Voor PO-scholen die meer dan 1 pc hebben op 6 leerlingen en voor VO-scholen die meer dan 1 pc hebben op 7 leerlingen worden per extra pc geen verdere kosten in rekening gebracht. 5. Scholen krijgen de mogelijkheid van gespreide betaling indien men dat verzoekt en indien de school daadwerkelijk een prijsverhoging krijgt. </antwoord>
      <noten afkomstig="antwoord">
         <noot nummer="1">Toegezegd in antwoorden op kamervragen vorig jaar van de leden Lambrechts (D66) en Bakker (D66), zie ook Aanhangsel Handelingen nr. 61, vergaderjaar 2001–2002 en kamervragen van de leden Voûte-Droste (VVD) en Bakker (D66) door de minister voor Grote Steden-en Integratiebeleid, zie ook Aanhangsel Handelingen nr. 198, vergaderjaar 2001–2002</noot>
      </noten>
   </antwoorden>
</kvr>
