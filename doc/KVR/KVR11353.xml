<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (PvdA) aan de staatssecretaris van Volksgezondheid, Welzijn en Sport over Wajong-ontvangers in AWBZ-instellingen. (Ingezonden 3 maart 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11353
</item>
         <item attribuut="Inhoud">Vragen betreffen de fiscale jonggehandicaptenaftrek voor ontvangers van een Wajong-uitkering, een netto-verhoging van het inkomen die ook gerealiseerd zou moeten worden voor Wajong-ontvangers die in AWBZ-instellingen verblijven. De berekeningswijze voor hun eigen bijdrage AWBZ zou dan ook moeten worden aangepast.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Gezondheidszorg (Zorgverzekeringen) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Welzijn (Geestelijk gehandicapten) Welzijn (Jeugdigen)</item>
         <item attribuut="Trefwoorden">Arbeidsongeschiktheidsuitkeringen AWBZ Belastingteruggave Eigen bijdrage Jeugdigen Lichamelijk gehandicapten</item>
         <item attribuut="Vindplaats">Kamervragen met antwoord 1999-2000, nr. 969, Tweede Kamer</item>
         <item attribuut="Vraagnr_bij_indiening">2990007920</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Smits</persoon>
         </item>
         <item attribuut="Datum_reaktie">2000-03-23</item>
         <item attribuut="Datum_indiening">2000-03-03</item>
         <item attribuut="Document-id">KVR11353</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2109" allpagenumbers="2109 2110" vetnummer="2990007920" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11353" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="969" onderwerp="" indiendatum="2000-03-3">
         <vrager partij="PvdA" oorsprong="parlement">Smits</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-03-23">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat per 1 januari 2000 ontvangers van een Wajong-uitkering recht hebben gekregen op een fiscale jonggehandicaptenaftrek (vanaf 1 januari 1999, dus deels met terugwerkende kracht) omdat deze groep nauwelijks kansen heeft om via betaald werk een hoger netto inkomen te realiseren? </vraag>
      <vraag nummer="2" voetnoot="1">Is het u bekend dat de Tweede Kamer van mening is dat eenzelfde netto-verhoging van het inkomen ook gerealiseerd moet worden voor Wajong-ontvangers die in AWBZ-instellingen verblijven en daar zijn aangewezen op de zak- en kleedgeldregeling AWBZ? <voetnoot nummer="1"/>
      </vraag>
      <vraag nummer="3">Is het waar dat Wajong-ontvangers in AWBZ-instellingen netto niets overhouden van hun nieuwe fiscale aftrekpost zolang de berekeningswijze voor de eigen bijdrage AWBZ niet uitdrukkelijk wordt veranderd? </vraag>
      <vraag nummer="4">Herinnert u zich de situatie rond de bewoners ouder dan 65 jaar van verzorgingshuizen die in het kader van inkomensbeleid een netto-fiscaal voordeel kregen toegekend dat ze echter automatisch weer moesten inleveren als gevolg van een hogere eigen bijdrage AWBZ? </vraag>
      <vraag nummer="5">Deelt u de mening dat de situatie bij de jonggehandicapten identiek lijkt te zijn aan die van ouderen wat betreft de fiscale aftrek en eigen bijdrage AWBZ? </vraag>
      <vraag nummer="6">Bent u bereid eenzelfde incidentele en structurele oplossing te treffen voor Wajong-ontvangers in AWBZ-instellingen zoals u die eerder trof voor oudere bewoners van AWBZ-instellingen? </vraag>
      <noten afkomstig="vraag">
         <noot nummer="2"/>
         <noot nummer="1">motie Van Zijl en Schimmel, Kamerstuk 26 200 XV, nr. 24</noot>
         <noot nummer="2" documenttype="Kamerstuk" kamerstuk-id="26 800 XVI" documentnummer="12">Kamerstuk 26 800 XVI, nr. 12</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De in de voetnoot bij deze vraag aangegeven motie Van Zijl en Schimmel is mij bekend. Ter uitvoering daarvan heeft het kabinet besloten dat het fiscale voordeel voor personen met een Wajonguitkering die in een AWBZ-instelling verblijven niet volledig mag worden afgeroomd via het betalen van een hogere bijdrage. </antwoord>
      <antwoord nummer="3">Wajongontvangers hebben van de fiscale maatregel zoals die is opgenomen in het belastingplan 2000 voor het eerst financieel voordeel in dit jaar. Voor de vaststelling van de voor het verblijf in een AWBZ-instelling of een verzorgingshuis verschuldigde bijdrage wordt bij de huidige bijdrageregeling uitgegaan van het bijdrageplichtige inkomen dat is genoten in het kalenderjaar voorafgaande aan het berekeningsjaar. Het berekeningsjaar loopt van 1 juli van enig jaar tot en met de dertigste van de daaropvolgende maand juni. Deze systematiek houdt in dat pas vanaf 1 juli 2001 de nieuwe fiscale aftrekpost relevant is voor de hoogte van de eigen bijdrage. Immers, pas op dat moment is bij de huidige bijdrageregeling het inkomen over het jaar 2000 bepalend voor de hoogte van de eigen bijdrage. </antwoord>
      <antwoord nummer="4">Voor bewoners van 65 jaar en ouder in AWBZ-instellingen zijn maatregelen getroffen om te voorkomen dat het genoten voordeel volledig wordt afgeroomd via het betalen van een hogere eigen bijdrage. Dat is gebeurd door in de Bijdrageregeling zorg, naast de reeds bestaande vrijlatingsbedragen, nieuwe (hogere) vrijlatingsbedragen te introduceren voor verzekerden van 65 jaar en ouder. Als gevolg daarvan behouden verzekerden van 65 jaar en ouder 34% van het fiscale voordeel dat is genoten. Dit percentage is hetzelfde percentage als het aandeel van het zak- en kleedgeld in het sociaal minimum. Bovendien is in het najaar 1999 een reparatiemaatregel met terugwerkende kracht tot en met 1 juli 1999 getroffen onder meer in verband met forse verhogingen van de fiscale ouderenaftrekken in 1998. Deze maatregel hield in een verlaging van de bijdrage van f 50,– per maand voor alleenstaanden en f 31,12 per maand voor gehuwden. Per 1 juli 2000 zullen deze bedragen worden verdisconteerd in de speciale vrijlatingsbedragen voor verzekerden van 65 jaar en ouder. Daarmee is deze compensatie structureel geworden. </antwoord>
      <antwoord nummer="5">Ja. </antwoord>
      <antwoord nummer="6">Ja. Het is mijn voornemen om met ingang van 1 juli 2001 op dezelfde wijze als voor verzekerden van 65 jaar en ouder te regelen dat het fiscale voordeel niet geheel wordt afgeroomd via het betalen van een hogere bijdrage. Net als voor verzekerden van 65 jaar en ouder betekent dat dat Wajongontvangers 34% van het fiscale voordeel zelf mogen houden. Voorts is het mijn voornemen te regelen dat de over het jaar 1999 terug te ontvangen belasting in het kader van de per 1 januari 1999 ingevoerde jonggehandicaptenaftrek niet meetelt als inkomen in de zin van het Bijdragebesluit zorg. Dit voordeel behouden Wajongontvangers dus geheel zelf. Daarnaast is relevant dat het kabinet, ter uitvoering van de motie van het lid Melkert c.s. (kamerstukken II 1999/00, 26 800, nr. 8) en ter besteding van de met de motie gemoeide gelden (f 30 mln), heeft besloten verzekerden jonger dan 65 jaar die in een AWBZ-instelling verblijven en de hoge intramurale bijdrage betalen, per 1 juli 2000 dezelfde financiële verruiming te geven als verzekerden vanaf 65 jaar per 1 juli 1999 hebben ontvangen, namelijk f 50,– per maand voor alleenstaanden en f 31,12 voor gehuwden. Deze verruiming geldt voor zowel Wajongontvangers als voor niet-Wajongontvangers jonger dan 65 jaar. Wajongontvangers in AWBZ-instellingen hebben dus dit jaar een forse inkomensverbetering. Immers, zij profiteren dit jaar behalve van de jonggehandicaptenaftrek 2000 tevens van de aftrek over 1999. Bovendien profiteren zij per 1 juli 2000 van de motie Melkert. Ten opzichte van de forse inkomensverbetering dit jaar, kan bij de huidige bijdrageregeling per 1 juli 2001, in vergelijking met het vrij besteedbaar inkomen per 30 juni 2001, sprake zijn van een inkomensachteruitgang. Dit is echter inherent aan de huidige bijdragesystematiek, omdat de bijdrage steeds per 1 juli wordt aangepast aan een recenter berekeningsjaar. De inkomenachteruitgang is alleen te voorkomen door de motie Melkert een jaar later uit te voeren. Het heeft echter mijn voorkeur verzekerden daar dit jaar al van te laten profiteren. </antwoord>
      <noten afkomstig="antwoord"/>
   </antwoorden>
</kvr>
