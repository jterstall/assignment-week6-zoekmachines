<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) over jachtvergunningen. (Ingezonden 11 augustus 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7738
</item>
         <item attribuut="Inhoud">Betreft o.a. de uitspraak van de Raad van State dat door GS op basis van de artikel 53 van de Jachtwet verleende vergunningen onbevoegd zijn afgegeven.</item>
         <item attribuut="Rubriek">Natuur (Jacht)</item>
         <item attribuut="Trefwoorden">Jacht</item>
         <item attribuut="Vindplaats">Kamervragen met antwoord 1997-1998, nr. 1723, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">1998-09-02</item>
         <item attribuut="Datum_indiening">1998-08-11</item>
         <item attribuut="Document-id">KVR7738</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3543" allpagenumbers="3543 3544" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7738" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1723" onderwerp="" indiendatum="1998-08-11">
         <vrager partij="GroenLinks" oorsprong="parlement">Vos</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het opinie-artikel «de minister wikt, de jager beschikt»? <voetnoot nummer="1"/>Kent u voorts de inhoud van de uitspraak van de Raad van State, afdeling bestuursrechtspraak, van 14 mei 1998 (no EO2.97.0162/QO1) waarin bepaald is dat door GS op basis van art. 53 Jachtwet verleende vergunningen onbevoegd zijn afgegeven, en de voorlopige voorziening, d.d. 29 juli jl. door de Arrondissementsrechtbank Amsterdam, sector bestuursrecht, gegeven, waarin bepaald wordt dat in Flevoland ingevolge de Jachtwet afgegeven art. 53-vergunningen met onmiddellijke ingang geschorst dienen te worden, niet reparabel zijn door middel van beslissing op bezwaar en dat deze mandatering als structureel onjuist moet worden beschouwd? </vraag>
      <vraag nummer="2">Heeft de landsadvocaat aan de advocate van de Faunabescherming laten weten dat het het ministerie aan budget ontbreekt om landelijk gevolg te geven aan deze uitspraken, i.c. alle ten onrechte afgegeven art. 53-vergunningen per direct in te trekken? </vraag>
      <vraag nummer="3">Is het uw voornemen slechts bestreden beschikkingen in te trekken en zo ja, bent u met mij van mening dat daardoor ernstige rechtsongelijkheid dreigt? </vraag>
      <vraag nummer="4">Kunt u ons aangeven van hoeveel aangevraagde en hoeveel verleende artikel 53-vergunningen sprake is en hoeveel eindgebruikers van de verleende vergunningen gebruik kunnen maken? Kunt u aangeven in hoeverre nog sprake is van uitzonderlijke gevallen in de zin der wet? </vraag>
      <vraag nummer="5">Werden artikel 53-vergunningen uitgegeven aan niet-jachthouders zoals de Stichting jacht- en Wildbeheer IJsselmeerpolders? Zo ja, is deze praktijk niet in strijd met de Jachtwet? </vraag>
      <vraag nummer="6">Bent u bereid alsnog en met onmiddellijke ingang ingevolge de in vraag 1 genoemde rechterlijke uitspraken alle ten onrechte afgegeven art. 53 vergunningen, ook waar niet bestreden, in te trekken? Zo nee, waarom niet? </vraag>
      <vraag nummer="7">Deelt u onze mening, dat door Laser in opdracht van de Provincies (naar nu blijkt ten onrechte) afgegeven vergunningen niet hersteld kunnen worden door Laser i.c. te benoemen tot «buitendienst van het ministerie» waarbij het ministerie alsnog tot vergunningverlener benoemd wordt zonder dat sprake is van een nieuwe en inhoudelijke toetsing van de aanvrage? </vraag>
      <vraag nummer="8">Deelt u de mening, dat het niet in de rede ligt van een maatschappelijke organisatie (i.c. de Faunabescherming) te verlangen dat, wanneer zij falend overheidsbeleid via de rechter met succes aan de kaak stelt, de organisatie meer dan duizend identieke of vrijwel identieke procedures zou moeten voeren om de overige ten onrechte afgegeven vergunningen geschorst te krijgen? Zo ja, welke consequentie verbindt u daaraan, zo nee, waarom niet? </vraag>
      <noten afkomstig="vraag">
         <noot nummer="1" datum="1998-08-7" bron="Volkskrant">Volkskrant, 7 augustus 1998</noot>
      </noten>
   </vragen>
   <antwoorden aantal="4">
      <antwoord nummer="1, 3, 6, 7 en 8">Het in vraag 1 genoemde opinie-artikel en de vermelde rechterlijke uitspraken zijn mij bekend. In het onderstaande zal ik uiteenzetten op welke wijze ik met de daarin aan de orde gestelde kwestie om wil gaan. De Afdeling bestuursrechtspraak van de Raad van State heeft zich op 14 mei 1998 uitgesproken over de bevoegdheid tot het in mandaat verlenen van vergunningen in het kader van de Natuurbeschermingswet. Gelet op de motivering van deze uitspraak mag echter worden aangenomen dat deze ook geldt voor vergunningverlening op grond van de Jachtwet. De president van de arrondissementsrechtbank in Amsterdam heeft op 29 juli 1998 geoordeeld dat de vier haar voorgelegde vergunningen, afgegeven op grond van artikel 53 van de Jachtwet, onbevoegd zijn verleend. De door beide rechterlijke instanties geconstateerde bevoegdheidsgebreken zien op het feit dat de bestreden vergunningen in mandaat door gedeputeerde staten van de provincies waren afgegeven. Er is derhalve een formeel gebrek vastgesteld; een inhoudelijke beoordeling van de wijze van vergunningverlening heeft niet plaatsgevonden. Het gevoerde beleid ten aanzien van de verlening van vergunningen ex artikel 53 van de Jachtwet staat derhalve nog overeind. Mijns inziens kan uit de genoemde rechterlijke uitspraken dan ook geenszins de conclusie worden getrokken dat van een falend overheidsbeleid sprake is. Inmiddels worden jachtvergunningen namens mij afgegeven door de dienst LASER. Deze dienst is onderdeel van het Ministerie van Landbouw, Natuurbeheer en Visserij. Ik zie geen reden om alle vigerende besluiten tot vergunningverlening in te treden. De meeste van deze besluiten staan inmiddels in rechte vast: er staan geen rechtsmiddelen meer tegen open. Het voeren van meer dan 1000 procedures door de Faunabescherming om ook de overige afgegeven vergunningen geschorst te krijgen, is derhalve niet aan de orde. Ik ben van mening dat geen ernstige rechtsongelijkheid dreigt indien niet alle lopende vergunningen worden ingetrokken. Zoals ik hierboven heb aangegeven, heeft de bestuursrechter bij de vergunningverlening een bevoegdheidsgebrek geconstateerd. Naar mijn mening is het mogelijk om te herstellen. In de zaken waarin bezwaarschriften zijn ingediend, gebeurt dit momenteel. Tevens wil ik in dit kader met nadruk wijzen op de aantasting van de rechtszekerheid die een intrekking van alle besluiten zou betekenen voor diegenen aan wie de vergunningen zijn verleend. Ook dient te worden bedacht dat de intrekking van een rechtens vaststaande vergunning een besluit is dat de vergunninghouders aan de rechter kunnen voorleggen. Daarenboven zullen vele verleende vergunningen inmiddels geëxpireerd zijn. De door de president van de arrondissementsrechtbank in Amsterdam geschorste besluiten zijn wel ingetrokken. De president heeft ten aanzien van de vier door haar beoordeelde besluiten immers aangegeven dat de geconstateerde gebreken niet in de bezwaarfase kunnen worden hersteld. Andere rechters zijn niet tot dit oordeel gekomen. Naar verwachting zal de rechter in hoogste instantie – de Afdeling bestuursrechtspraak van de Raad van State – eind dit jaar een oordeel over deze kwestie uitspreken. </antwoord>
      <antwoord nummer="2">De Landsadvocaat heeft geen zaken behandeld waarbij de onderhavige kwestie aan de orde is geweest. Ik kan de vermeende opmerkingen van de Landsadvocaat zoals weergegeven in deze vraag dan ook niet goed plaatsen. Ik heb op grond van de hierboven weergegeven argumenten besloten om niet over te gaan tot intrekking van alle onbevoegd afgegeven vergunningen. Het al dan niet beschikbaar zijn van financiële middelen heeft daarbij geen rol gespeeld. </antwoord>
      <antwoord nummer="4">Eén van de oogmerken van het uitzonderingsregime van artikel 53 van de Jachtwet is het voorkomen van belangrijke schade door wild. De toepassing van dit artikel leidt tot een bestuurspraktijk, waarbij meerdere personen gerechtigd zijn tot het gebruik van een vergunning. Dit hangt samen met het beleid om via wildbeheereenheden de jacht zoveel mogelijk in grotere eenheden te concentreren, waardoor een beter overzicht over jachtgebieden en een beter beheer van de wildstand mogelijk is. Het aantal jachthouders dat van een vergunning gebruik mag maken, varieert van één tot soms zeventig personen per aanvraag, mede afhankelijk van de aard van de vergunning en van de grootte van de wildbeheereenheid. Het aantal personen dat daadwerkelijk gebruik maakt van een vergunning, hangt af van de omstandigheden en wordt bepaald door het bestuur van de wildbeheereenheid en de jachthouders samen. In de eerste helft van 1998 zijn in totaal 1381 jachtvergunningen aangevraagd. In diezelfde periode zijn 1311 vergunningen verleend, waarvan 866 aan verenigingen van jachthouders. De overige vergunningen zijn verleend aan individuele aanvragers. Ik wil benadrukken dat een aantal van de bovengenoemde vergunningen aan dezelfde aanvrager is verleend. Het is immers vaak nodig ten behoeve van één jachtactiviteit vergunning te verlenen voor meerdere zaken. Deze hebben onder meer betrekking op de te gebruiken jachtmiddelen of de afmeting van het betrokken jachtgebied. Overigens merk ik op dat het verlenen van vergunningen op grond van de nieuwe Flora- en faunawet een taak zal worden van de provincies. Gelet hierop stel ik mij voor dat ik met de provincies in overleg zal treden over het te voeren vergunningenbeleid. </antwoord>
      <antwoord nummer="5">Ik kan bevestigen dat vergunningen ex artikel 53 van de Jachtwet zijn afgegeven aan niet-jachthouders. Genoemd artikel van de Jachtwet stelt echter voor het verlenen van vergunningen niet de voorwaarde dat degene aan wie de vergunning wordt afgegeven jachthouder is. Van strijd met de Jachtwet is derhalve geen sprake. </antwoord>
      <noten afkomstig="antwoord"/>
   </antwoorden>
</kvr>
