<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Zandschulp (PvdA), inzake Voorlichtingsmateriaal ministerie van Sociale Zaken en Werkgelegenheid. (Ingezonden 19 november 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4027
</item>
         <item attribuut="Inhoud">Betreft vragen m.b.t. de inhoud van de volgende voorlichtingsmaterialen: SZW-info 'Werken met een handicap';SZW-info 'Mensen met een arbeidshandicap (weer) aan het werk;SZW-info 'Extra inkomensvoorziening voor een deel herkeurde arbeidsongeschikten".</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">Arbeidsongeschiktheidsverzekeringen Gehandicapte werknemers Sociale Zaken en Werkgelegenheid (ministerie) Voorlichting WAO</item>
         <item attribuut="Vindplaats">Kamervragen met antwoord 1996-1997, nr. 7, Eerste Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Van de Zandschulp</persoon>
         </item>
         <item attribuut="Datum_reaktie">1996-12-10</item>
         <item attribuut="Datum_indiening">1996-11-19</item>
         <item attribuut="Document-id">KVR4027</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="13" allpagenumbers="13 14" vetnummer="" code="" lopendefooter="Eerste Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1996"/>
      <vraagdata vraagnummer="7" onderwerp="" indiendatum="1996-11-19">
         <vrager partij="PvdA" oorsprong="parlement">Van de Zandschulp</vrager>
         <vraagt-aan/>
      </vraagdata>
      <antwoorddata antwoorddatum="1996-12-10">
         <antwoorder functie="Staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u de inhoud van de volgende, recente uitgaven van het ministerie van Sociale Zaken en Werkgelegenheid (directie Voorlichting, bibliotheek en documentatie): – SZW-info «Werken met een handicap», juli 1996 (5363); – SZW-brochure «Mensen met een arbeidshandicap (weer) aan het werk», augustus 1996 (5282); – SZW-info «Extra inkomensvoorziening voor een deel herkeurde arbeidsongeschikten», september 1996 (5373)? </vraag>
      <vraag nummer="2">Bent u van mening dat de verantwoordelijken voor SZW-info «Werken met een arbeidshandicap» (juli 1996) voldoende op de hoogte zijn met: – de invoering van de Wet Uitbreiding Loondoorbetaling bij Ziekte (WULBZ) per 1-3-’1996; – de aanscherping van de ontslagbescherming per 1-1-1996, – de opheffing van de Gemeenschappelijke Medische Dienst (GMD) per 1-1-1995, – de oprichting van de Uitvoeringsinstelling Sociale Zekerheid voor Overheid en Onderwijs (USZO) per 1–1–1996? 3a Wat is uw oordeel over de volgende passage in de SWZ-brochure «Mensen met een arbeidshandicap (weer) aan het werk» onder het kopje «Garantieregeling oudere arbeidsongeschikten» (blz. 13): «Deze regeling garandeert, dat als een herintredende WAO-er binnen vijf jaar onverhoopt weer een beroep moet doen op de WAO, hij kan terugvallen op zijn oude geı¨ndexeerde dagloon. Op die manier wil de overheid uitkeringsgerechtigden van 45 jaar en ouder stimuleren werk te aanvaarden dat minder verdient dan hun laatste baan»? b Wat is uw oordeel over de soortgelijke bewering in de recente brochure van GAK-Nederland b.v. «Arbeidsintegratie van gedeeltelijk arbeidsgeschikte werknemers» luidende «Het dagloon waarop deze uitkering wordt gebaseerd, zal dan nooit lager zijn dan het dagloon waarop de vorige uitkering was gebaseerd.»? c Is het u bekend dat in de gedachtenwisseling over de Afschaffing Malus en Bevordering Reı¨ntegratie (Amber) tussen uw ambtsvoorganger en de Eerste Kamer gebleken is, dat het desbetreffende voorgestelde artikel (art. 61 WAO) niet beoogde de doelgroep van oudere, herintredende arbeidsongeschikten een echte dagloongarantie mee te geven, maar (afhankelijk van de aanvangspositie) o´f een dagloongarantie o´f een (lagere) vervolgdagloongarantie (twee in de WAO scherp onderscheiden begrippen) en dat vervolgens in de zogenaamde Veegwet (Staatsblad 691, jaargang 1995) art. 61 WAO «gerepareerd» werd? </vraag>
      <vraag nummer="4">Deelt u de conclusie dat de in SZW-info «Extra inkomensvoorziening voor een deel herkeurde arbeidsongeschikten» vermelde Ine de Wit op grond van artikel 17 (er is voldaan aan de weken- en jareneis) en artikel 42 WW recht heeft op maximaal 3 jaar loongerelateerde WW in plaats van de 6 maanden die de info haar toekent? </vraag>
      <vraag nummer="5">Indien u bovengenoemde kritiekpunten op de drie genoemde SZW-voorlichtingsproducten onderschrijft, welke beleidsconclusies trekt u dan uit het gegeven, dat eerst meer dan een half jaar na de invoering van nieuwe wetgeving als Amber en BIA (Bepaling Inhoudend Arbeidsongeschiktheidscriteria) officieel voorlichtingsmateriaal beschikbaar is dat bovendien op onderdelen onjuistheden bevat? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. De SZW-info «Werken met een handicap» heeft vooral het oogmerk aan werkgevers duidelijk te maken wat de hoofdlijnen van de WAGW zijn en welke verplichtingen daar voor werkgevers uit voortvloeien. De Info voldoet aan die behoefte, al is het inderdaad noodzakelijk de folder aan te passen aan een aantal recente wetswijzigingen. In het onderhavige geval is er overigens geen sprake van dat de lezer bij het verkeerde loket terecht zou kunnen komen op grond van de tekst. Het is op zich niet ongewoon dat wetswijzigingen niet direct in alle folders worden verwerkt. Zeker waar verschillende wetswijzigingen kort op elkaar volgen, kan het voorkomen dat deze eerst op een later tijdstip worden verwerkt, met name om het aantal kortlopende versies van het voorlichtingsmateriaal te beperken. Dat neemt natuurlijk niet weg dat ook de info’s de juiste bestuurlijke verhoudingen dienen weer te geven. De onderhavige info ligt momenteel ter actualisatie voor. 3a, b en c De informatiebrochure over de Ambermaatregelen «Mensen met een arbeidshandicap (weer) aan het werk» is geschreven voor (arbeidsgehandicapte) werknemers, zelfstandigen en werkgevers. Daarbij is ernaar gestreefd de reı¨ntegratiemaatregelen zo helder en overzichtelijk mogelijk uiteen te zetten. Om de leesbaarheid te bevorderen zijn niet alle details van de verschillende regelingen vermeld. De garantieregeling voor oudere arbeidsongeschikten houdt in dat het dagloon of vervolgdagloon dat aan de arbeidsongeschiktheidsuitkering ten grondslag lag gegarandeerd blijft, indien de betrokkene vanwege werkhervatting de arbeidsongeschiktheidsuitkering geheel verliest, en daarna opnieuw arbeidsongeschikt wordt. De intentie van de regeling is derhalve het garanderen van de oude uitkeringsgrondslag. Deze intentie is naar mijn mening goed weergegeven in zowel de brochure van het ministerie van SZW, als die van het GAK. Ik heb geen signalen uit de praktijk vernomen, dat de beknopte weergave van deze maatregel tot verwarring leidt. </antwoord>
      <antwoord nummer="4">Er zit inderdaad een fout in het voorbeeld op pagina 2 van de desbetreffende info. De duur van de loongerelateerde WW-uitkering moet inderdaad 3 jaar zijn. Nu het voornemen bestaat de regels met betrekking tot de herkeuring van oudere arbeidsongeschikten te wijzigen, zal ook het info-materiaal terzake op korte termijn moeten worden aangepast. Dit punt wordt daarbij meegenomen. </antwoord>
      <antwoord nummer="5">De Info met betrekking tot de Tijdelijke wet beperking inkomensgevolgen arbeidsongeschiktheidscriteria (BIA) is inderdaad geruime tijd na inwerkingtreding van de wet uitgebracht. Deze regelgeving heeft betrekking op een beperkte groep werknemers die in de eerste plaats onder de zorg van de uitvoeringsinstellingen valt. Daar deze instellingen goed waren geı¨nformeerd, werd apart informatiemateriaal vanuit mijn departement niet noodzakelijk geacht. Toen desondanks bleek dat er met betrekking tot deze wetgeving meer vragen opkwamen dan verwacht, is alsnog besloten een Info uit te brengen. Voor wat betreft de Wet Amber het volgende. Twee belangrijke onderdelen van deze wet (de loonsuppletieregeling en de inkomenssuppletieregeling) traden eerst per 1 april 1996 in werking. Op dat moment lag het in de bedoeling een bredere folder te maken, waarin ook de reı¨ntegratiemaatregelen zouden worden opgenomen die bij de kamerbehandeling van de Wet uitbreiding loondoorbetalingsplicht bij ziekte (Wulbz) en het wetsvoorstel Premiedifferentiatie en marktwerking bij arbeidsongeschiktheidsvoorzieningen (Pemba) waren opgekomen. Toen echter duidelijk werd dat de voorgenomen inwerkingtredingdatum van Pemba zou moeten worden uitgesteld is besloten een brochure met uitsluitend Amber-maatregelen uit te brengen. </antwoord>
      <noten afkomstig="antwoord"/>
   </antwoorden>
</kvr>
