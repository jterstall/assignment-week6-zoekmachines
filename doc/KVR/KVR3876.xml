<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rosenmöller en Rabbae (beiden GroenLinks) over een fiscale regeling voor tandartsen. (Ingezonden 3 oktober 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3876
</item>
         <item attribuut="Inhoud">Vragen over bijzondere regeling waarmee extra pensioendotaties gedaan kunnen worden, om de inkomensdaling als gevolg van de beperking van de tandartsenhulp in het ziekenfondspakket op te vangen.</item>
         <item attribuut="Rubriek">Belastingen (Aftrekposten) Belastingen (Inkomstenbelasting) Gezondheidszorg (Tandheelkunde) Gezondheidszorg (Zorgverzekeringen)</item>
         <item attribuut="Trefwoorden">Aftrekposten Inkomens vrije beroepen Inkomstenbelasting Pensioenen Tandheelkunde Ziekenfondsverzekering</item>
         <item attribuut="Vindplaats">Kamervragen met antwoord 1996-1997, nr. 209, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="GroenLinks">Rosenmöller</persoon>
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1996-10-29</item>
         <item attribuut="Datum_indiening">1996-10-03</item>
         <item attribuut="Document-id">KVR3876</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="431" allpagenumbers="431 432" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="209" onderwerp="" indiendatum="1996-10-3">
         <vrager partij="GroenLinks" oorsprong="parlement">Rosenmöller</vrager>
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1996-10-29">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Heeft de Nederlandse Maatschappij tot Bevordering der Tandheelkunde een bijzondere regeling gecree¨erd waarmee extra pensioendotaties gedaan kunnen worden, dit om de gevolgen van een inkomensdaling als gevolg van de beperking van de tandartsenhulp in het ziekenfondspakket op te vangen? </vraag>
      <vraag nummer="2">Staat u toe, dat deze extra premies voor deze regeling fiscaal aftrekbaar zijn? </vraag>
      <vraag nummer="3">Wat is de reden om deze fiscale constructie toe te staan, wetende dat een lager inkomen nu eenmaal automatisch leidt tot lagere pensioendotaties? Waarom zouden tandartsen een eventueel tekort niet gewoon via het lijfrenteregime kunnen repareren? Wordt er met deze fiscale regeling geen precedent geschapen waardoor ook andere beroepsgroepen op speciale fiscale behandeling kunnen rekenen? </vraag>
      <vraag nummer="4">Is deze bijzondere fiscale regeling voor tandartsen niet in tegenspraak met het voornemen van het kabinet om de kosten van aanvullende pensioenen terug te dringen? Hoe verhoudt zich deze regeling tot de discussie over gematigde pensioenen en middelloonsystemen? </vraag>
      <noten afkomstig="vraag">
         <noot nummer="1" datum="1996-09-27" bron="Pensioenbrief, nummer 12">Pensioenbrief, nummer 12, 27 september 1996</noot>
      </noten>
   </vragen>
   <antwoorden aantal="4">
      <antwoord nummer="1">Tandartsen en tandarts-specialisten die als medewerker verbonden zijn aan een ziekenfonds, zijn sinds 1973 verplicht deel te nemen aan een beroepspensioenregeling. De pensioenpremie wordt bepaald aan de hand van de ziekenfondsomzet. Per 1 januari 1995 heeft een stelselwijziging in de gezondheidszorg plaatsgevonden. Daarbij is de aanspraak op tandheelkundige hulp volgens de ziekenfondsverzekering beperkt waardoor een forse daling in de ziekenfondsomzet en daarmee ook in de pensioenpremie-afdracht is opgetreden. De Nederlandse Maatschappij tot bevordering der Tandheelkunde (NMT) zoekt voor de structurele pensioenvoorziening naar andere mogelijkheden. Voor de jaren 1995 en 1996 heeft de NMT gekozen voor een interim-oplossing. De tijdelijke oplossing van de NMT voor de jaren 1995 en 1996 heeft in principe niet de betaling van extra pensioenpremies tot gevolg. De NMT heeft juist continuı¨teit in de hoogte van de premiebetaling willen bereiken door aan te sluiten bij de gemiddelde pensioenbijdragen over de drie voorafgaande jaren 1992 tot en met 1994. Hierbij moet worden bedacht dat de verplichte pensioenregeling slechts betrekking had op een deel van het inkomen van de tandartsen. De particuliere omzet bleef bij de tot 1 januari 1995 geldende verplichte pensioenopbouw buiten beschouwing. De beperking in de tandartsenhulp in het ziekenfondspakket heeft een verschuiving in omzet naar de particuliere sector tot gevolg. Een aanpassing van de pensioengrondslag die voorheen uitsluitend op de ziekenfondsomzet was gee¨nt, ligt daarom voor de hand. </antwoord>
      <antwoord nummer="2">Op grond van artikel 8, eerste lid, onderdeel f, van de Wet op de inkomstenbelasting 1964 behoren voordelen bestaande uit aanspraken die berusten op een pensioenregeling waaraan deelneming verplicht is gesteld, niet tot de winst. Deze wettelijke bepaling vormt een fiscale begeleiding van verplichte collectieve pensioenregelingen in de winstsfeer. In de voor de jaren 1995 en 1996 door de NMT voorgestelde en door het Ministerie van Sociale Zaken en Werkgelegenheid vastgestelde pensioenregeling is sprake van een verplichte keuzeregeling. Bij Besluit van 9 augustus 1996, nr. DB96/2891M, gepubliceerd in Infobulletin nr. 96/643, is goedgekeurd dat de in de tijdelijke regeling gecontinueerde premiebetaling eenzelfde fiscale behandeling als tot 1 januari 1995 ten deel valt; d.w.z. de pensioenpremies komen ten laste van de winst en de daarmee samenhangende aanspraak is vrijgesteld. </antwoord>
      <antwoord nummer="3">Er kan blijkens het voorgaande niet worden gesproken van een fiscale constructie. Vanwege de verschuiving in de inkomensstroom van de ziekenfondspatie¨nten naar de particuliere sector en de koppeling van de pensioenregeling met uitsluitend de ziekenfondsomzet dient de beroepsgroep zich te bezinnen op een andere opzet van de pensioenregeling. Het feit dat de overheid de verschuiving in de inkomensstroom heeft veroorzaakt, brengt mee dat de beroepsgroep de ruimte moet worden gegeven voor het vinden van een permanent alternatief. Daarbij past naar mijn opvatting een tijdelijke fiscale maatregel met betrekking tot de niet verplichte pensioenbijdragen voor de jaren 1995 en 1996. De mogelijkheden in het lijfrenteregime hangen af van de persoonlijke omstandigheden van de betrokkene. Zij kunnen van geval tot geval verschillen en zullen niet altijd een afdoende oplossing bieden. Gelet op de bijzondere omstandigheden van de onderhavige situatie is er geen sprake van ongewenste precedentwerking. </antwoord>
      <antwoord nummer="4">Het Kabinet heeft op Prinsjesdag in de Nota Werken aan Zekerheid het voornemen aangekondigd de fiscale facilie¨ring van pensioenen te beperken tot maximaal 70% middelloon. Een van de belangrijke doelstellingen die hiermee nagestreefd worden is te bevorderen dat aanvullende pensioenregelingen tot stand komen waarvan de kosten beheersbaar zijn. Dat wil zeggen dat premiestijgingen onder moeilijke economische omstandigheden binnen de perken blijven. Centraal bij dit voorstel staat het voorkomen van backserviceverhogingen, dat wil zeggen het voorkomen van ophoging van reeds in voorgaande jaren opgebouwde rechten als gevolg van carrie`restijgingen. De regeling van de tandartsen is geen eindloonregeling. Bovendien is vergeleken met de fiscale behandeling in het jaar 1994 er bij de regeling voor tandartsen geen verruiming aan de orde en is er geen sprake van stijging van pensioenkosten. Het toestaan van de regeling is daarom niet in tegenspraak met de plannen van het Kabinet. </antwoord>
      <noten afkomstig="antwoord"/>
   </antwoorden>
</kvr>
