<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Zuijlen en Vliegenthart(beiden PvdA) over het Bijdragebesluit Zorg. (Ingezonden 13 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4743
</item>
         <item attribuut="Inhoud">Vragen over het Bijdragebesluit Zorg dat mogelijk onderscheid maakt tussen bijdrageplichtigen boven en onder de 65 jaar als gevolg van het onderscheid tussen verzorgingshuizen en AWBZ-instellingen voor wat betreft het inkomensafhankelijke karakter van de regeling.</item>
         <item attribuut="Rubriek">Gezondheidszorg (Zorginstellingen) Gezondheidszorg (Zorgverzekeringen)</item>
         <item attribuut="Trefwoorden">Eigen bijdrage Intramurale gezondheidszorg Verpleeghuizen</item>
         <item attribuut="Vindplaats">Kamervragen met antwoord 1996-1997, nr. 1058, Tweede Kamer</item>
         <item attribuut="Afkomstig_van">Volksgezondheid, Welzijn en Sport Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Van Zuijlen</persoon>
            <persoon partij="PvdA">Vliegenthart</persoon>
         </item>
         <item attribuut="Datum_reaktie">1997-04-16</item>
         <item attribuut="Datum_indiening">1997-03-13</item>
         <item attribuut="Document-id">KVR4743</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2161" allpagenumbers="2161 2162" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1058" onderwerp="" indiendatum="1997-03-13">
         <vrager partij="PvdA" oorsprong="parlement">Van Zuijlen</vrager>
         <vrager partij="PvdA" oorsprong="parlement">Vliegenthart</vrager>
         <vraagt-aan/>
      </vraagdata>
      <antwoorddata antwoorddatum="16 april 1997) Zie ook Aanhangsel Handelingen nr. 975, vergaderjaar 1996–1997">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de staatssecretaris van Onderwijs, Cultuur en Wetenschappen, dhr</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Maakt het Bijdragebesluit Zorg (stb. 486 1996) onderscheid naar verschillende categorieën bijdrageplichtigen boven en onder de 65 jaar als gevolg van het onderscheid tussen verzorgingshuizen en AWBZ-instellingen voor wat betreft het inkomensafhankelijke karakter van de regeling? </vraag>
      <vraag nummer="2">Wordt er onderscheid gemaakt tussen bijdrageplichtigen onder en boven 65 jaar ten aanzien van de bepaling van de hoogte van het zak- en kleedgeld ten behoeve van persoonlijke uitgaven? </vraag>
      <vraag nummer="3">Wordt er onderscheid gemaakt naar datgene wat verschillende categorieën geacht worden zelf te betalen uit het zak- en kleedgeld? Zo ja, welke verschillen en op grond waarvan? </vraag>
      <vraag nummer="4" voetnoot="1">Acht de regering de specifieke verklaring voor de vrijstelling van bewoners van verzorgingshuizen van het betalen van de omroepbijdrage zoals gegeven in de antwoorden op schriftelijke vragen terzake, <voetnoot nummer="1"/>een objectieve rechtvaardigingsgrond voor het maken van onderscheid tussen mensen van verschillende leeftijd die overigens in gelijke omstandigheden verkeren? </vraag>
      <vraag nummer="5">Waarom wordt er bij het heffen van de omroepbijdrage bij zelfstandig wonenden die samen een woning bewonen slechts éémaal geheven ongeacht het aantal toestellen dat in de woning aanwezig is, terwijl bij niet zelfstandig wonenden met een eigen kamer in een AWBZ-instelling ieder afzonderlijk wordt aangeslagen? </vraag>
      <vraag nummer="6">Kan worden aangegeven in welke situaties op dit moment reeds vrijstelling van de heffing van omroepbijdragen plaats vindt? </vraag>
      <vraag nummer="7">Wat zijn de kosten voor een generieke vrijstelling van de omroepbijdrage voor mensen die in AWBZ-instellingen verblijven? </vraag>
      <vraag nummer="8">Is de regering alsnog bereid ten laste van de omroepreserves een vrijstelling voor de totale categorie bewoners van AWBZ-instellingen te realiseren? </vraag>
      <noten afkomstig="vraag">
         <noot nummer="1">Aanhangsel handelingen nr. 729, vergaderjaar 1996–1997, antwoorden op de vragen van de leden Van Zuijlen en Vliegenthart</noot>
      </noten>
   </vragen>
   <antwoorden aantal="8">
      <antwoord nummer="1">In het Bijdragebesluit Zorg wordt op grond van leeftijd op geen enkele wijze onderscheid gemaakt tussen verschillende categorieën bijdrageplichtigen. </antwoord>
      <antwoord nummer="2">Aangezien in het Bijdragebesluit Zorg geen onderscheid wordt gemaakt op grond van leeftijd geldt dit ook ten aanzien van de hoogte van het vrij besteedbare bedrag. Overigens is de hoogte van het vrij besteedbare inkomen ten behoeve van persoonlijke uitgaven voor alle bijdrageplichtigen gelijk. </antwoord>
      <antwoord nummer="3">In het Bijdragebesluit Zorg is alleen opgenomen dat een bepaald bedrag wordt vrijgesteld voor persoonlijke uitgaven, niet is geregeld wat er uit dit vrijgestelde bedrag betaald dient te worden. </antwoord>
      <antwoord nummer="4">De afschaffing van het kijk- en luistergeld voor bewoners van verzorgingshuizen houdt verband met de Nota Armoedebestrijding van het Ministerie van Sociale Zaken en Werkgelegenheid. Alle 65-plussers profiteren in het kader daarvan van een extra belastingaftrek. Voor de bewoners van verzorgingshuizen betekent dit dat door dit fiscale voordeel het netto inkomen hoger wordt, waardoor de te betalen eigen bijdrage zou kunnen stijgen. Om nu toch te kunnen profiteren van dit fiscale voordeel, net als alle andere Nederlanders van 65 jaar en ouder, hoeven bewoners van verzorgingshuizen vanaf 1 juli niet langer individueel het kijk- en luistergeld te betalen. Het verzorgingshuis zal dan voor de bewoners het kijk-en luistergeld betalen. Daarvoor wordt het budget van de verzorgingshuizen opgehoogd. Het verschil in leeftijd dat bij de afschaffing van het kijk- en luistergeld bestaat vloeit derhalve rechtstreeks voort uit de Nota Armoedebestrijding en daarin is dan ook de rechtvaardigingsgrond gelegen. </antwoord>
      <antwoord nummer="5">Bij zelfstandig wonenden wordt wanneer er sprake is van een gezin niet ieder afzonderlijk aangeslagen. Volgens de Mediawet, de artikelen 114 en 115, wordt het volgende principe gehanteerd. In de privésfeer is per gezin eenmaal de omroepbijdrage verschuldigd, ongeacht het aantal toestellen in de woning. Onder een gezin wordt verstaan: a. echtgenoten of anderen die duurzaam samenwonen en een gemeenschappelijke huishouding voeren b. ouders met de bij hen inwonende eigen-, stief-, of pleegkinderen. Wanneer er geen sprake is van een gezin moet wanneer er meerdere mensen in één woning wonen, iedere houder van een toestel afzonderlijk de omroepbijdrage betalen. In AWBZ-instellingen worden de privévertrekken aangemerkt als woning en daarvoor geldt dezelfde regeling als bij zelfstandig wonenden. Dus wanneer in zo’n privévertrek een radio- of televisietoestel aanwezig is, dient de houder eenmaal de omroepbijdrage A respectievelijk B te betalen, ongeacht het aantal toestellen in het vertrek. Indien er sprake is van een echtpaar wordt conform het bepaalde in de Mediawet niet ieder afzonderlijk aangeslagen, maar is slechts eenmaal de omroepbijdrage verschuldigd. De omroepbijdrage is overigens niet verschuldigd wanneer de houder van het toestel ook al vanuit een thuissituatie de omroepbijdrage betaald. </antwoord>
      <antwoord nummer="6">Volgens de Mediawet, de artikelen 38, 42 en 43, vindt vrijstelling plaats in de volgende gevallen. 1. Voor militaire oorlogsinvaliden. 2. Voor doven en blinden voorzover ze alleen wonen. 3. Voor ambassades en consulaten. 4. In de zakelijke sfeer, voor toeristenpensions en hotels. De vrijstelling bedraagt vijftig procent van de omroepbijdrage A voor het aantal televisietoestellen, dat de vijf te boven gaat. </antwoord>
      <antwoord nummer="7">Wat de kosten voor een generieke vrijstelling zijn is in principe onbekend omdat niet bekend is hoeveel mensen in AWBZ-instellingen thans kijk- en luistergeld betalen. Wanneer echter wordt uitgegaan van het totaal aantal personen dat in AWBZ-instellingen verblijft (± 126 000) en het landelijk gemiddeld televisiebezit van 98 procent, zouden kosten ongeveer komen op f 25 miljoen. </antwoord>
      <antwoord nummer="8">Een vrijstelling voor de totale categorie bewoners van AWBZ-instellingen kan op basis van de Mediawet niet ten laste van de omroepreserves worden gerealiseerd. De vrijstelling van bewoners van verzorgingshuizen komt ook niet ten laste van de omroepreserves maar houdt verband met de hogere opbrengsten aan eigen bijdragen, zoals uiteengezet in het antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
