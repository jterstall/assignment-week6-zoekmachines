<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Augusteijn-Esser en Van Vliet (beiden D66) over zacht PVC-speelgoed. (Ingezonden 7 april 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7076
</item>
         <item attribuut="Inhoud">Betreft een rapport van Greenpeace over de blootstelling van baby's en jonge kinderen aan ftalaten (weekmakers) afkomstig uit zacht PVC-speelgoed.</item>
         <item attribuut="Rubriek">Consument (Voedings- en productveiligheid)</item>
         <item attribuut="Trefwoorden">Gevaarlijke stoffen Producteisen</item>
         <item attribuut="Vindplaats">Kamervragen met antwoord 1997-1998, nr. 1191, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Augusteijn-Esser</persoon>
            <persoon partij="D66">Van Vliet</persoon>
         </item>
         <item attribuut="Datum_reaktie">1998-05-07</item>
         <item attribuut="Datum_indiening">1998-04-07</item>
         <item attribuut="Document-id">KVR7076</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2437" allpagenumbers="2437 2438" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7076" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1191" onderwerp="" indiendatum="1998-04-7">
         <vrager partij="D66" oorsprong="parlement">Augusteijn-Esser</vrager>
         <vrager partij="D66" oorsprong="parlement">Van Vliet</vrager>
         <vraagt-aan/>
      </vraagdata>
      <antwoorddata antwoorddatum="1998-05-7">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het rapport «Verkoop van zacht PVC-speelgoed in Nederland» <voetnoot nummer="1"/>, dat februari 1998 is uitgebracht door de Stichting Greenpeace Nederland? </vraag>
      <vraag nummer="2">Wat is uw oordeel over de conclusies van dit rapport dat, ondanks het dringend verzoek van de staatssecretaris van Volksgezondheid, Welzijn en Sport aan de speelgoedbranche van 16 juli en 15 oktober 1997 vrijwillige maatregelen te nemen om de blootstelling van baby’s en jonge kinderen aan ftalaten (weekmakers) afkomstig uit zacht PVC-speelgoed te voorkomen, in Nederland nog steeds veel zacht PVC-speelgoed te koop is en dat een aantal producten die eind 1997 uit de winkels zijn gehaald begin 1998 weer in de verkoop zijn gebracht? </vraag>
      <vraag nummer="3">Betekent dit dat de speelgoedbranche niet voldoende gehoor heeft gegeven aan uw oproep van 16 juli en 15 oktober 1997? Bent u bereid daarom op korte termijn verdere maatregelen te treffen om de verkoop van babyspeelgoed met weekmakers aan banden te leggen? Zo neen, waarom niet? </vraag>
      <vraag nummer="4">Hoe staat u, nu er door middel van een technisch consensusoverleg met verschillende betrokkenen, overeenstemming is bereikt over een onderzoeksmethode voor het bepalen van de ftalaatafgifte uit PVC-babyspeelgoed, tegenover de suggestie om als overbrugging, totdat de onderzoeksresultaten bekend zullen zijn, door middel van een voorlopig convenant resultaatsverplichtingen af te spreken met de winkelketens die zacht PVC-speelgoed op de markt brengen? </vraag>
      <vraag nummer="5">Wat zal de Nederlandse inbreng zijn in de bijeenkomst op 23 april a.s. van een werkgroep van het Wetenschappelijk Comité van de Europese Unie om de onderzoeksmethode met betrekking tot ftalaatafgifte te bespreken en een advies uit te brengen over de verkoop van PVC-babyspeelgoed? Wil Nederland zich met Spanje inzetten voor een tijdelijk verkoopverbod totdat nadere onderzoeksresultaten bekend zullen zijn? </vraag>
      <noten afkomstig="vraag">
         <noot nummer="1" titel="Verkoop van zacht PVC-speelgoed in Nederland">«Verkoop van zacht PVC-speelgoed in Nederland», rapport naar aanleiding van een controle-onderzoek uitgevoerd van 4 tot 10 februari 1998 door Greenpeace, naar de verkoop van babyspeelgoed met zacht PVC</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De uit het rapport van Greenpeace naar voren komende cijfers over het (nog steeds) in de handel zijnde zacht PVC-speelgoed voor zeer jonge kinderen, worden ook door mij als teleurstellend ervaren. Dit geldt zeker voor het gegeven dat bepaalde typen speelgoed die eind vorig jaar uit de handel waren genomen, volgens het rapport thans weer in de handel te vinden zijn. </antwoord>
      <antwoord nummer="3 en 4">Afgaande op de bevindingen van het rapport van Greenpeace lijkt het bedrijfsleven inderdaad zeker niet ten volle gehoor te hebben gegeven aan mijn oproep, waar ik nog steeds achter sta. Ik ben echter niet bereid om die reden thans tot een verkoopverbod van bedoeld speelgoed te komen. Daartoe geef ik u twee redenen. Ten eerste wijs ik op de overwegingen die mij hebben gebracht tot mijn voornoemde oproepen aan het bedrijfsleven. Samengevat komen die op het volgende neer. Bepalend voor de vraag of bij het spelen met bedoelde speelgoedjes voor zeer jonge kinderen een gezondheidseffect kan optreden, is de hoeveelheid van de in die speelgoedjes aanwezige weekmakers die door die kinderen bij het spelen wordt opgenomen door sabbelen en zuigen op het speelgoed. Volgens de door de Inspectie Gezondheidsbescherming (IGB) gehanteerde afgifte-bepalingsmethode, welke het sabbel- en zuiggedrag van zeer jonge kinderen beoogt te imiteren, zou bij een aantal typen speelgoedjes de dagelijks toelaatbare inname (TDI) gedurende een aantal maanden worden overschreden. Daarbij merk ik op dat deze TDI gebaseerd is op een levenslange dagelijkse blootstelling aan de bedoelde stoffen via voedsel. De door de IGB geconstateerde tijdelijke overschrijding van de TDI door een aantal speelgoedjes, leverden naar het oordeel van het RIVM geen onmiddellijk gevaar op voor de gezondheid van de hiermee spelende kinderen. Het RIVM kon terzelfder tijd ook niet uitsluiten dat bij deze overschrijdingen effecten op de gezondheid zullen optreden. Op dat moment, waren er onvoldoende wetenschappelijke aanwijzingen om aannemelijk te kunnen maken dat de gemeten overschrijding een bijzonder gevaar opleverde voor de veiligheid van de mens zoals bedoeld in artikel 3 van het Warenwetbesluit speelgoed. Zou dat wel zo zijn, dan had op basis van genoemd artikel wettelijk tegen het speelgoed in kwestie kunnen worden opgetreden. Vandaar mijn aan het bedrijfsleven gedane oproepen, waarin ik wees op bovenstaande problematiek. Het instrument van de oproep om «eigen verantwoordelijkheid» te nemen, komt mij gelet op het hier in geding zijnde risico, als noodzakelijk en bestuurlijk proportioneel voor. Het enkele feit dat deze oproepen volgens het rapport van Greenpeace niet ten volle worden opgevolgd, verandert op zich niets aan bovenbeschreven situatie waarin onvoldoende wetenschappelijke aanwijzingen voorhanden zijn om op basis van bestaande warenwettelijke bepalingen tot interventies te komen. Ten tweede zij gewezen op de thans in het middelpunt van de belangstelling staande discussie over de vraag hoeveel weekmakers nu kinderen bij het kauwen en sabbelen op het speelgoed. TNO kwam in het najaar van 1997 op grond van een studie die werd uitgevoerd in opdracht van het bedrijfsleven, tot het standpunt dat de door de IGB gevonden afgiftewaarden een aanzienlijke overschatting inhielden van de werkelijke afgifte van bedoelde weekmakers door sabbelen en zuigen. Dit als gevolg van het feit dat de door de IGB gehanteerde afgiftebepalingsmethode geen realistische simulatie van een zuigend of sabbelend kind zou zijn. Van een overschrijding van de TDI door het sabbelen en zuigen op bedoeld speelgoed, zou derhalve volgens TNO in het geheel geen sprake zijn. Duidelijk werd in ieder geval dat een nationale of internationale onderschreven en gevalideerde onderzoeksmethode ontbrak. Daar de te hanteren methode bepalend is voor de vraag of gezondheidseffecten wel of niet mogen worden verwacht en dus overheidsoptreden wel of niet noodzakelijk en gerechtvaardigd is, heb ik het RIVM vorig najaar gevraagd in overleg met maatschappelijk betrokkenen (bedrijfsleven, consumenten en overheid) een consensus te bereiken over de te hanteren methode. Deze methode zal worden opgenomen in een alsdan tot stand te brengen regeling op basis van de Warenwet. In deze regeling zullen aan de hand van deze onderzoeksmethode voorschriften worden gegeven inzake de vanuit gezondheidsbeschermingsoptiek maximaal toelaatbare migratie van ftalaten uit sabbel- en zuigspeelgoed van zacht PVC. De werkzaamheden van de werkgroep verlopen voorspoedig en zullen in de zomer van dit jaar (augustus) worden afgerond. Tot die tijd zie ik dan ook geen aanleiding om tot het aan banden leggen van bedoeld speelgoed te komen, dan wel «overbruggings»-afspraken in de figuur van een convenant met het bedrijfsleven te maken. De werkzaamheden van de «consensus-groep» zijn immers gericht op het ontwikkelen van een realistische afgiftebepalingsmethode opdat kan worden vastgesteld of bedoeld speelgoed een volksgezondheidsrisico oplevert of niet. De resultaten zijn reeds over niet opportuun om gelet op dit proces thans tot dergelijke harde of wettelijke interventies te komen met betrekking tot het speelgoed in kwestie. </antwoord>
      <antwoord nummer="5">Uit het bovenstaande moge duidelijk zijn dat de Nederlandse inbreng in de bijeenkomst van de werkgroep van het Wetenschappelijk Comité van de Europese Unie op 23 april a.s., gericht zal zijn op het benadrukken van het belang van een gevalideerde en realistische afgiftebepalingsmethode. Alleen aan de hand van een dergelijke methode kan immers een wetenschappelijk onderbouwde uitspraak worden gedaan over de gezondheidsrisico’s van bedoelde speelgoedjes en daarmee tot onderbouwde, nationale of Europese, overheidsinterventies worden gekomen. In genoemd comité is men inmiddels volledig op de hoogte van de werkzaamheden van de eerdergenoemde Nederlandse «consensusgroep». Het belang van deze werkzaamheden wordt door het comité onderschreven. In het licht van het voorafgaande, zal Nederland in het zogenaamde «Urgentie Comité» van richtlijn 92/59/EEG dan ook geen steun verlenen aan verzoeken aan de Europese Commissie om tot tijdelijke Europese verkoopverboden te komen. </antwoord>
      <noten afkomstig="antwoord"/>
   </antwoorden>
</kvr>
