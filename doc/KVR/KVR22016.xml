<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stuurman en Hamer (beiden PvdA) aan de minister van Sociale Zaken en Werkgelegenheid over problemen rondom vergoeding van kinderopvang voor doelgroepen. (Ingezonden 14 december 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22016
</item>
         <item attribuut="Inhoud">Vragen over berichten dat een aantal gemeenten en het UWV hun kinderopvangbeleid voor doelgroepen niet op orde hebben.</item>
         <item attribuut="Rubriek">Arbeid (Werkloosheidsbestrijding) Sociale zekerheid (Uitvoeringsinstellingen sociale verzekeringen) Staats- en bestuursrecht (Gemeenten) Welzijn (Kinderopvang)</item>
         <item attribuut="Trefwoorden">Kinderopvang Uitvoeringsinstellingen sociale verzekeringen Werkloosheidsbestrijding</item>
         <item attribuut="Vindplaats">Kamervragen met antwoord 2004-2005, nr. 737, Tweede Kamer</item>
         <item attribuut="Vraagnr_bij_indiening">2040504850</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Stuurman</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2005-01-17</item>
         <item attribuut="Datum_indiening">2004-12-14</item>
         <item attribuut="Document-id">KVR22016</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1557" allpagenumbers="1557 1558" vetnummer="2040504850" code="0405tkkvr737" lopendefooter="Tweede Kamer, vergaderjaar 2004–2005, Aanhangsel" filenaam="KVR22016" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="737" onderwerp="" indiendatum="2004-12-14">
         <vrager partij="PvdA" oorsprong="parlement">Stuurman</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-01-17">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met de problemen met betrekking tot kinderopvang voor doelgroepen doordat een aantal gemeenten en het Uitvoeringsinstituut Werknemersverzekeringen (UWV) hun kinderopvangbeleid niet op orde hebben? <voetnoot nummer="1"/>
      </vraag>
      <vraag nummer="2">Om hoeveel gemeenten en regionale kantoren van het UWV gaat het? Hoeveel doelgroepouders worden door deze problemen getroffen? </vraag>
      <vraag nummer="3">Waarom heeft een aantal gemeenten en regionale kantoren van het UWV hun kinderopvangbeleid nog niet rond? </vraag>
      <vraag nummer="4">Zijn er gegevens bekend over de tot nu toe gebleken consequenties van het niet op orde hebben van het beleid rondom de registratie van kinderopvanginstellingen? </vraag>
      <vraag nummer="5">Bent u bekend met het feit dat een groot aantal gemeenten strenger is gaan selecteren op het gebied van de sociaal-medische indicatie voor kinderopvang, wat tot gevolg heeft dat ouders die voorheen een subsidieplaats hadden straks geen recht meer hebben op een vergoeding? Wat vindt u hiervan? </vraag>
      <vraag nummer="6">Heeft een tekort van middelen te maken met de strengere selectie op het gebied van het verstrekken van een sociaal-medische indicatie? </vraag>
      <vraag nummer="7">Is het juist dat er vooral problemen zijn bij het vaststellen van een sociale indicatie? Zo ja, wat is de omvang van deze problemen en waardoor worden deze veroorzaakt? </vraag>
      <vraag nummer="8">Wat gaat u doen om de problemen met betrekking tot kinderopvang voor doelgroepen op te lossen? </vraag>
      <noten afkomstig="vraag">
         <noot nummer="1" datum="2004-12-8" bron="Persbericht Maatschappelijke Ondernemers Groep">Persbericht Maatschappelijke Ondernemers Groep, 8 december 2004</noot>
      </noten>
   </vragen>
   <antwoorden aantal="8">
      <antwoord nummer="1">Ja, ik ben bekend met het persbericht van de MO-groep. </antwoord>
      <antwoord nummer="2">Naar aanleiding van dit persbericht van de MO-groep heb ik nagevraagd bij welke gemeenten en UWV regiokantoren deze problemen spelen. De MO-groep heeft meldingen over problemen bij ca. 5 UWV regiokantoren en ca. 20 gemeenten gekregen. Over de problemen bij UWV regiokantoren is contact geweest met het UWV. Het UWV heeft aangegeven wat langzaam gestart te zijn met de implementatie van de Wet kinderopvang. Het UWV geeft aan dat de uitvoering van de wet bij de UWV kantoren op dit moment goed verloopt. Naar aanleiding van het bovengenoemde persbericht is ook contact geweest met een aantal gemeenten. Er heeft een schriftelijke enquete plaatsgevonden onder alle gemeenten en met de grootste gemeenten (G30) is overlegd tijdens een werkconferentie. Uit de contacten met gemeenten bleek dat gemeenten veel moeite doen en gedaan hebben de doelgroepouders te bereiken. De meeste doelgroepouders zijn ook daadwerkelijk bereikt en weten op welke gemeentelijke bijdrage zij kunnen rekenen. Uiteindelijk is een gevolg van het vraaggestuurde systeem dat de verantwoordelijkheid voor zowel de keuze van de opvanglocatie als voor het regelen van de financiële middelen de verantwoordelijkheid van ouders is geworden. Gemeenten gaan zorgvuldig met die eigen verantwoordelijkheid van doelgroepouders om. Dat wil niet zeggen dat ouders het helemaal zelf moeten uitzoeken. Vrijwel alle gemeenten bieden ouders hulp bij het invullen van de formulieren en ondertekenen van contracten. Ook zoeken de meeste gemeenten een oplossing voor ouders die (te) laat zijn met het aanvragen van een vergoeding. Sommige gemeenten hebben hiervoor afspraken gemaakt met kinderopvangorganisaties, andere gemeenten hebben kasruimte gecreëerd om een voorschot aan deze ouders uit te betalen, zodat ze niet als gevolg van een hoge kinderopvangrekening in financiële problemen komen. Ik concludeer dat een aantal doelgroepouders de tegemoetkoming laat of nog niet heeft aangevraagd, maar in de meeste gevallen is er voor deze ouders door gemeenten een vangnet op maat gecreëerd. </antwoord>
      <antwoord nummer="3">Zie het antwoord op vraag 2. </antwoord>
      <antwoord nummer="4">De zeven gemeenten waarover het signaal was ontvangen dat zij de registratie van kinderopvanginstellingen nog niet op orde zouden hebben, zijn nader bekeken. Gebleken is dat in alle genoemde gemeenten inmiddels een kinderopvang register bestaat. </antwoord>
      <antwoord nummer="5">In 2004 was de vormgeving van het beleid voor kinderopvang voor de sociaal-medische doelgroep een gemeentelijke verantwoordelijkheid. Ook in 2005 houden gemeenten beleidsvrijheid hoe de sociaal-medische doelgroep financieel te ondersteunen voor het benodigde kinderopvanggebruik. Zoals bekend is het budget dat gemoeid is met kinderopvang ten behoeve van de sociaal-medische doelgroep voor het jaar 2005 aan de algemene middelen van het gemeentefonds toegevoegd. (Kamerstukken II, 2003–2004, 28447, nr. 97). De indicatiecriteria voor deze doelgroep zijn in het jaar 2005 de verantwoordelijkheid van de gemeenten zelf. Ik heb toegezegd de Tweede Kamer in de eerste helft van 2005 te informeren hoe deze doelgroep vanaf 2006 bediend zal worden. Het blijkt dat sommige gemeenten tot nu toe ruimhartig omgesprongen zijn met de indicatie van sociaal-medische problematiek, niet altijd bewust maar meer vanuit een gegroeide, soms nogal ondoorzichtige praktijk. Een deel van de groep was tot nu toe minder zichtbaar, omdat zij gebruik konden maken van bedrijfskinderopvang via hun partner. Nu bedrijven hun bijdrage veelal tot 1/6e deel beperken en de belastingdienst niet uitkeert voor de sociaal-medische doelgroep, wenden meer ouders zich tot de gemeente. Bij ongewijzigd beleid vrezen deze gemeenten met hoge kosten voor kinderopvanggebruik voor de sociaal-medische doelgroep geconfronteerd te worden. Diverse gemeenten leggen een relatie met de bijzondere bijstand, mede vanuit praktische uitvoeringsoverwegingen, en beperken de aanspraak op sociaal-medische indicatie tot huishoudens met lagere inkomens. Ook is de indicatie in het verleden vaak niet op geüniformeerde wijze tot stand gekomen, en ontbrak het gemeenten dit jaar aan tijd om tot weloverwogen indicatiecriteria te komen, omdat ze pas in een laat stadium de gehele verantwoordelijkheid voor deze doelgroep kregen. Een gevolg is dat een deel van de sociaal-medische huishoudens die gebruik maakten van een subsidieplaats na invoering van de Wet kinderopvang niet meer in aanmerking voor financiering van kinderopvang zal komen, behoudens een overgangstermijn. Aan de andere kant zijn er gemeenten die de hen bekende sociaal-medische huishoudens ook in 2005 een tegemoetkoming in de kosten van kinderopvang verstrekken. Ik heb waardering voor de inspanningen van gemeenten en begrip voor de keuzes die zij onder hoge tijdsdruk hebben moeten maken, nadat zij pas aan het eind van de zomer bericht kregen dat zij geheel voor deze doelgroep verantwoordelijk werden. Het jaar 2005 is een overgangsjaar voor de doelgroep met sociaal-medische indicatie. In de loop van 2005 zal ik in goed overleg met de VNG besluiten over een meer structurele vormgeving nemen. </antwoord>
      <antwoord nummer="6">Het volledige budget voor kinderopvang voor de sociaal-medische doelgroep zoals dat in de begroting van de Wet kinderopvang was opgenomen en overeengekomen is met de VNG, is voor 2005 aan de algemene middelen van het gemeentefonds toegevoegd. (Zie Kamerstukken II, 2003–2004, 28 447, nr. 97). Bij de raming van dit budget is overigens uitgegaan van de inkomenscategorieën van de Wet kinderopvang, dus niet alleen voor de lagere inkomens. Het budget hoeft dus op voorhand geen reden te zijn tot beperking van aanspraken overeenkomstig de normen voor de bijzondere bijstand. Zie verder het antwoord op vraag 5. </antwoord>
      <antwoord nummer="7">Mij zijn tot nu toe geen specifieke problemen bekend bij het vaststellen van een sociale indicatie. Wel is bij het voorbereiden van een landelijk indicatiestellingsprotocol door het NIZW gebleken dat de noodzaak voor een medische indicatie eenduidiger lijkt te zijn dan voor een sociale indicatie. Het overgangsjaar 2005 geeft de mogelijkheid op basis van praktijkervaringen nog eens goed naar het indicatiestellingsprotocol te kijken. Zie verder het antwoord op vraag 5. </antwoord>
      <antwoord nummer="8">Zie het antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
