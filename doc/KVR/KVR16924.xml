<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de staatssecretaris van Sociale Zaken en Werkgelegenheid, de heer Rutte, en de minister van Binnenlandse Zaken en Koninkrijksrelaties over het partnerpensioen. (Ingezonden 6 december 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16924
</item>
         <item attribuut="Inhoud">Vragen over de groepen die in aanmerking komen voor het partnerpensioen.</item>
         <item attribuut="Rubriek">Inkomen en rechtspositie (VUT en pensionering) Welzijn (Burgerlijke stand)</item>
         <item attribuut="Trefwoorden">Pensioenen Samenlevingsvormen</item>
         <item attribuut="Vindplaats">Kamervragen met antwoord 2002-2003, nr. 562, Tweede Kamer</item>
         <item attribuut="Vraagnr_bij_indiening">2020304180</item>
         <item attribuut="Afkomstig_van">Sociale Zaken en Werkgelegenheid (SZW) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2002-12-24</item>
         <item attribuut="Datum_indiening">2002-12-06</item>
         <item attribuut="Document-id">KVR16924</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1193" allpagenumbers="1193 1194" vetnummer="2020304180" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16924" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="562" onderwerp="" indiendatum="2002-12-6">
         <vrager partij="SP" oorsprong="parlement">De Ruiter</vrager>
         <vraagt-aan>de staatssecretaris van Sociale Zaken en Werkgelegenheid, de heer Rutte, en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-12-24">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Kent u het pensioenreglement van het Algemeen Burgerlijk Pensioenfonds (ABP)? </vraag>
      <vraag nummer="2">Kan in de huidige pensioenwetgeving samenwonen evenals huwelijk leiden tot aanspraak op partnerpensioen? </vraag>
      <vraag nummer="3">Is het waar dat het ABP-pensioenreglement aanspraak op partnerpensioen uitsluit voor ongehuwde partners van pensioengerechtigden die reeds voor 1 juli 1994 gepensioneerd waren? </vraag>
      <vraag nummer="4">Is het Bestuur van het ABP naar uw mening gerechtigd het pensioenreglement aan te passen, opdat deze groep nabestaanden wel recht kan doen gelden op een partnerpensioen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja </antwoord>
      <antwoord nummer="2">Ja. Het pensioenreglement van het ABP bepaalt dat het recht op partnerpensioen eveneens geldt voor de geregistreerde partner en voor degene die door de ongehuwde deelnemer, gewezen deelnemer of gepensioneerde als partner bij het fonds is aangemeld. </antwoord>
      <antwoord nummer="3">Dat is juist. Het partnerpensioen voor ongehuwden is door een wijziging van de toenmalige Abp-wet per 1 juli 1994 ingevoerd en is bij de privatisering van het ABP per 1 januari 1996 in het pensioenreglement overgenomen. De wijziging is tot stand gekomen op basis van een overeenkomst van de sociale partners in het Centraal Georganiseerd Overleg in Ambtenarenzaken. De invoering van het partnerpensioen voor ongehuwden betekende een uitbreiding van de pensioenrechten van de deelnemers. De sociale partners hebben er indertijd bewust voor gekozen de uitbreiding van rechten te laten gelden voor degenen die op het moment van invoering deelnemer waren in de pensioenregeling. Die keuze houdt in dat degenen die op dat moment reeds gepensioneerd waren niet van die nieuwe voorziening gebruik konden en kunnen maken. De gedachte hierachter is dat degenen die op 1 juli 1994 reeds gepensioneerd zijn, deelgenomen hebben aan een regeling die niet voorzag in een partnerpensioen voor ongehuwden. Met het bereiken van de pensioengerechtigde leeftijd is voor hen de diensttijd afgesloten en de pensioenopbouw geëindigd. Dan worden de pensioenrechten vastgesteld en berekend op basis van het op dat moment geldende reglement. De na dat tijdstip aangebrachte wijzigingen c.q. verbeteringen in het pensioenreglement kunnen niet meer van invloed zijn op degenen van wie de pensioenopbouw is afgesloten en de rechten zijn vastgesteld. Bij de behandeling van het desbetreffende wetsvoorstel tot wijziging van de Abp-wet (TK 24227) is dit onderwerp in bovengenoemde zin in de Memorie van toelichting aan de orde geweest. Voor de volledigheid deel ik u nog het volgende mee. De vroegere ABP-wet bepaalde al, en in het verlengde daarvan het pensioenreglement van het ABP, dat een huwelijk na de datum van pensionering nooit leidt tot een recht op nabestaandenpensioen voor de echtgenoot van de gepensioneerde. Vóór 1 juli 1994 betrof dat, gezien het voorgaande, alleen een huwelijk. Per die datum is die bepaling uiteraard ook gaan gelden voor de voor nabestaandenpensioen met het huwelijk gelijkgestelde vorm, te weten de aanmelding van een partner. </antwoord>
      <antwoord nummer="4">Het Bestuur van het ABP is op grond van de statuten van het fonds bevoegd het pensioenreglement te wijzigen wanneer de sociale partners in de Raad voor het Overheidspersoneelsbeleid overeenstemming over de wijziging hebben bereikt. Toegespitst op deze vraag houdt dat in dat een wijziging van het reglement op dit punt pas aan de orde kan zijn als de sociale partners zouden terugkomen op de destijds gemaakte keuze om de ongehuwd samenwonende die voor 1 juli 1994 reeds was gepensioneerd niet de mogelijkheid te geven zijn partner alsnog aan te melden. Ik heb geen aanwijzingen om te veronderstellen dat de sociale partners deze keuze zouden heroverwegen. </antwoord>
      <noten afkomstig="antwoord"/>
   </antwoorden>
</kvr>
