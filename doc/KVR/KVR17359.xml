<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over een brief van de Organisation of the Islamic Conference over de uitlatingen van Ayaan Hirsi Ali. (Ingezonden 5 maart 2003); Antwoord</item>
         <item attribuut="Bestand">13Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17359
</item>
         <item attribuut="Inhoud">Vragen over de recente brief van een aantal ambassadeurs van de Leden van de Organisation of the Islamic Conference (onder meer Irak, Sudan en Iran) aan de fractievoorzitter van de VVD in de Tweede Kamer over de uitlatingen van Kamerlid Ayaan Hirsi Ali, waarin ze druk uitoefenen om die te herroepen. Indiener beschouwt de brief als een verstorende bijdrage aan de nationaal en internationaal noodzakelijke brede dialoog tussen culturen, godsdiensten en bevolkingsgroepen.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Politiek)</item>
         <item attribuut="Trefwoorden">Mensenrechten Minderheden Politiek</item>
         <item attribuut="Vindplaats">Kamervragen met antwoord 2002-2003, nr. 915, Tweede Kamer</item>
         <item attribuut="Vraagnr_bij_indiening">2020308230</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2003-03-14</item>
         <item attribuut="Datum_indiening">2003-03-05</item>
         <item attribuut="Document-id">KVR17359</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1913" allpagenumbers="1913" vetnummer="2020308230" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17359" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="915" onderwerp="" indiendatum="2003-03-5">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-03-14">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hoe beoordeelt u het feit dat 21 Leden van de Organisation of the Islamic Conference een brief hebben gestuurd aan de fractievoorzitter van de VVD in de Tweede Kamer over uitlatingen van het Kamerlid Ayaan Hirsi Ali en daarbij druk uitoefenen deze te herroepen? </vraag>
      <vraag nummer="2">Hoe beoordeelt u de inhoud van deze brief? </vraag>
      <vraag nummer="3">Hoe geloofwaardig vindt u de opmerkingen in de brief over het verantwoord omgaan met het recht van vrijheid van meningsuiting komende van diverse dictatoriale landen als Sudan, Irak en Iran? </vraag>
      <vraag nummer="4">Deelt u de mening dat de 21 ambassadeurs – door een oordeel te vellen over de vrijheid van meningsuiting in Nederland – de dialoog verslechteren juist nu nationaal en internationaal een brede dialoog tussen culturen, godsdiensten en bevolkingsgroepen noodzakelijk is en inperking van vrijheid van meningsuiting niet aan de orde mag zijn? </vraag>
      <vraag nummer="5">Op welke wijze denkt u een dergelijke brede dialoog daadwerkelijk te bevorderen en op welke wijze zult u uw kritiek over de brief aan de ambassadeurs overdragen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 t/m 3">Het staat in Nederland een ieder vrij, ook alhier geaccrediteerde ambassadeurs uit welk land dan ook, om binnen de grondwettelijke kaders gebruik te maken van de vrijheid van meningsuiting. In dit geval hebben 21 ambassadeurs zich gewend tot de fractievoorzitter van de VVD. Het is in eerste instantie aan de geadresseerde om hierop te reageren. De Nederlandse regering zou desgevraagd zowel van de inhoud van het uitgedragen standpunt van de 21 ambassadeurs als van de daaraan ten grondslag liggende redenering afstand hebben genomen. Tevens zou zijn gewezen op de in Nederland grondwettelijk verankerde vrijheid van meningsuiting alsmede op de scheiding tussen Kerk en Staat. De regering oordeelt zelfstandig over het verantwoord omgaan met het recht van vrijheid van meningsuiting in landen als Soedan, Irak en Iran. De Nederlandse regering draagt haar kritische mening daarover zowel in bilateraal als breder internationaal verband uit. </antwoord>
      <antwoord nummer="4 en 5">Zonder enige twijfel is zowel nationaal als internationaal een brede dialoog nodig tussen culturen, godsdiensten en bevolkingsgroepen. De regering zet zich daar ook ten volle voor in. Ik roep in herinnering dat Nederland in begin 2002 het initiatief van Turkije om een bijeenkomst van EU-landen en OIC-landen te organiseren financieel heeft gesteund. De inhoudelijke inzet van Nederland bij die bijeenkomst was ook uitdrukkelijk gericht op de noodzaak om grondrechten als de vrijheid van meningsuiting ten volle te respecteren. Zoals bekend is er in dat opzicht in een aantal lidstaten van de Organisatie van Islamitische Landen (OIC) aanzienlijke ruimte voor verbetering. De betrokken landen zijn zeer wel op de hoogte van de Nederlandse opvatting. </antwoord>
      <noten afkomstig="antwoord"/>
   </antwoorden>
</kvr>
