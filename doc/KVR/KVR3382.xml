<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verspaget en Noorman-den Uyl (beiden PvdA) over de import door Smits Plastics van speelgoedvoetballen uit Pakistan. (Ingezonden 29 mei 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3382
</item>
         <item attribuut="Inhoud">Vragen betreffen de import van speelgoedvoetballen, die in Pakistan onder schrijnende omstandigheden door kinderen worden vervaardigd. Zie ook Aanhangsel Handelingen nr. 1313, vergaderjaar 1995-1996, voor vrijwel gelijkluidende vragen van deze Kamerleden.</item>
         <item attribuut="Rubriek">Arbeid (Arbeidsbescherming) Handel en economie (Import) Welzijn (Jeugdigen)</item>
         <item attribuut="Trefwoorden">Arbeidsbescherming Import Kinderbescherming Pakistan</item>
         <item attribuut="Vindplaats">Kamervragen met antwoord 1995-1996, nr. 1418, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Verspaget</persoon>
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">1996-07-05</item>
         <item attribuut="Datum_indiening">1996-05-29</item>
         <item attribuut="Document-id">KVR3382</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2885" allpagenumbers="2885 2886" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1418" onderwerp="" indiendatum="1996-05-29">
         <vrager partij="PvdA" oorsprong="parlement">Verspaget</vrager>
         <vrager partij="PvdA" oorsprong="parlement">Noorman-den Uyl</vrager>
         <vraagt-aan/>
      </vraagdata>
      <antwoorddata antwoorddatum="5 juli 1996). Zie ook Aanhangsel Handelingen nr. 1313, vergaderjaar 1995–1996">
         <antwoorder functie="staatssecretaris" ministerie="Economische Zaken">Van Dok-van Weele</antwoorder>
         <mede-antwoorder>de minister van Sociale Zaken en Werkgelegenheid en de staatssecretaris van Volksgezondheid, Welzijn en Sport)</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Importeert de Nederlandse voetbalproducent Smits Plastics speelgoedvoetballen voor het Europees Kampioenschap Voetbal, die in Pakistan onder schrijnende omstandigheden worden vervaardigd door kinderen? <voetnoot nummer="1"/>
      </vraag>
      <vraag nummer="2">Deelt u de opvatting, dat de importeur in het kader van ketenaansprakelijkheid medeverantwoordelijk is voor de werkomstandigheden van deze kinderen? </vraag>
      <vraag nummer="3">Wilt u in overleg treden met Smits Plastics en de KNVB teneinde er zorg voor te dragen dat voetbalsouvenirs die in Nederland geı¨mporteerd worden, gemaakt zijn onder menswaardige arbeidsomstandig- heden waarbij geen gebruik wordt gemaakt van systematische kinderarbeid? </vraag>
      <noten afkomstig="vraag">
         <noot nummer="1" datum="1996-05-28" bron="Volkskrant">Volkskrant, 28 mei 1996</noot>
      </noten>
   </vragen>
   <antwoorden aantal="3">
      <antwoord nummer="1">Smits Plastics heeft uit Pakistan leren voetballen geı¨mporteerd met het Euro 96 logo, waarvoor aan Smits Plastics de vereiste UEFA-licentie is verleend. Bij de aanbesteding van het contract voor de voetballen bij de Pakistaanse onderneming heeft directeur P. Smits zich er naar zijn zeggen van laten verzekeren dat deze onderneming geen kinderen onder de 16 jaar bij het werk betrekt. Naar zijn oordeel wordt deze toezegging in de praktijk goed nageleefd, mede dankzij mogelijkheden voor onafhankelijke en onaangekondigde controles op de arbeidsomstandigheden in de produktievestigingen waarmee hij zaken doet. Op basis van informatie van de onafhankelijke Human Rights Commission of Pakistan (HRCP) kan omtrent de betrokkenheid van kinderen bij de voetbalproduktie in Pakistan het volgende worden opgemerkt. Kinderen nemen ongeveer 20 a` 25% van het naaiwerk van leren ballen voor hun rekening. Het gaat hierbij om ongeveer 15 000 kinderen, waarvan volgens de HRCP ongeveer de helft jonger is dan 14 jaar. Vanaf 14 jaar is in Pakistan arbeid wettelijk toegestaan. Driekwart van het naaiwerk wordt thuis verricht. De resterende 25% vindt plaats in grote en kleine werkplaatsen. Verder oordeelt de HRCP in het algemeen iets gunstiger over de arbeidsomstandigheden in deze sector dan over de arbeidsomstandigheden in andere sectoren, waar kinderarbeid voorkomt in Pakistan. Onderzoeksteams van de HRCP hebben geen ernstige vormen van exploitatie aangetroffen. Bedenkingen heeft de HRCP wel over de lange werkdagen die worden gemaakt in de kleinere werkplaatsen. Hierop oefent de arbeidsinspectie minder controle uit. Het Kabinet beschouwt de omvangrijke kinderarbeid in ontwikkelingslanden als een ernstig probleem, met name waar het gaat om uitwassen daarvan (kinderprostitutie, slavernij en niet-vrijwillige vormen van kinderarbeid, werk onder gevaarlijke omstandigheden, werk door zeer jeugdigen, te lange werkdagen voor kinderen). Hiervoor zullen primair de overheden (nationaal, regionaal, lokaal) in de betrokken landen zelf naar oplossingen moeten zoeken tezamen met werkgevers, werknemers, NGO’s, ouders en (vertegenwoordigingen van) kinderen. Naleving van internationale afspraken door middel van nationale wetgeving en effectieve implementatie daarvan is nodig, alsook een actieve internationale ondersteuning, o.a. via donorfondsen, teneinde structurele veranderingen mogelijk te maken. De jonge generatie zal bijvoorbeeld de kans op goed onderwijs moeten worden geboden, en aan ondernemers zal technische assistentie moeten worden verleend voor het scheppen van sociaal aanvaardbare arbeidsplaatsen. In dit verband wordt gewezen op het «International Programme on the Elimination of Child Labour» (IPEC) van de ILO, waarmee projecten worden ondersteund ter uitbanning van kinderarbeid. Pakistan heeft zich hierbij als lid aangesloten. Meer internationale samenwerking is gewenst. Als een bijdrage aan de internationale discussie over het thema kinderarbeid zullen de Minister van Sociale Zaken en Werkgelegenheid en de Minister voor Ontwikkelingssamenwerking in februari 1997 in Nederland samen met de ILO een internationale ronde tafel conferentie organiseren. Ook acht het Kabinet het verheugend dat de Raad van Beheer van de ILO kinderarbeid heeft gekozen als thema voor de 86e Internationale Arbeidsconferentie (1998) met als doel de totstandkoming van een nieuw verdrag en aanbeveling gericht op de bestrijding van kinderarbeid. Tijdens de in juni jl. gehouden 83e Internationale Arbeidsconferentie is een mede door Nederland opgestelde resolutie aangenomen met betrekking tot de bestrijding van kinderarbeid. Deze resolutie kwam tot stand na samenvoeging van een Nederlands voorstel met vergelijkbare voorstellen van de zijde van werkgevers, werknemers en enkele G-77 landen. In de resolutie worden ILO-lidstaten opgeroepen op nationaal en internationaal niveau op tal van terreinen stappen te ondernemen om op korte termijn alle vormen van kinderarbeid te voorkomen en uit te bannen, te beginnen met de meest uitbuitende vormen van kinderarbeid. </antwoord>
      <antwoord nummer="2">Nee, de ketenaansprakelijkheidsregeling heeft een heel andere strekking. De regeling is opgenomen in de Coo¨rdinatiewet Sociale Verzekering en in de Invorderingswet 1990. De maatregel beoogt betere waarborgen te scheppen voor de inning van verschuldigde premies en belasting bij onderaanneming en daarmee malafide onderaanneming te bestrijden. Ketenaansprakelijkheid strekt zich niet uit tot arbeidsomstandigheden. Bovendien geldt het territorialiteitsbeginsel, als gevolg waarvan de reikwijdte van de Nederlandse wetgeving in beginsel is beperkt tot het Nederlands territoir. Overigens steunt het kabinet van harte particuliere initiatieven van werkgevers, werknemers, producenten en consumenten waarin expliciet aandacht wordt gegeven aan de arbeidsomstandigheden waaronder produkten zijn vervaardigd. Ee´n van de vormen daarvan is het vrijwillige keurmerk. Dat biedt de consument een zekere garantie dat het aangeboden produkt niet onder sociaal onaanvaardbare omstandigheden is vervaardigd. Gedragscodes zijn een ander voorbeeld. Als een welkom initiatief vanuit het bedrijfsleven om tot betere arbeidsomstandigheden bij onder meer onderaanneming te komen, kan het recente besluit van de «International Council of Toy Industries» tot de opstelling van een gedragscode worden beschouwd. Bij de «Council» aangesloten bedrijven verplichten zich onder andere tot uitbanning van gedwongen arbeid en kinderarbeid in deze sector. </antwoord>
      <antwoord nummer="3">De heer Smits heeft laten weten – mede in samenwerking met ILO en UNICEF – te zoeken naar verdergaande waarborgen om het risico van kinderarbeid bij de vervaardiging van door Smits Plastics uit Pakistan te importeren artikelen nog verder terug te dringen. Hierbij kan worden gedacht aan andere produktiemethoden, aan andere organisatie van het werk (bijv. verdergaande centralisatie van de produktie waardoor een verscherping van de controle mogelijk wordt) en aan specialisatie in produktkwaliteiten welke alleen volwassenen kunnen vervaardigen. De Koninklijke Nederlandsche Voetbal Bond heeft te kennen gegeven de UEFA om uitleg te zullen vragen m.b.t. het licentiebeleid voor de produktie van voetballen met officie¨le logo’s. Voorzover dit nog niet bepaald zou zijn, wil de KNVB bevorderen dat in de voorwaarden wordt opgenomen dat bij de produktie van ballen met zulke logo’s absoluut geen sprake mag zijn van inzet van kinderarbeid. Voorts zal de KNVB worden verzocht om bij het uitgeven van de licentie voor het gebruik van KNVB-beeldmerken (officie¨le logo en mascotte) er op toe te zien dat hiermee alleen «oranje-artikelen» mogen worden voorzien waarvan de produktie voldoet aan de in vraag 3 genoemde voorwaarden. </antwoord>
      <noten afkomstig="antwoord"/>
   </antwoorden>
</kvr>
