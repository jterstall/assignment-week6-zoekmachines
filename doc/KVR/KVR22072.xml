<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Geluk (VVD) aan de staatssecretaris van Volkshuisvesting, Ruimtelijke Ordening en Milieubeheer over de derde benchmark van de waterleidingbedrijven. (Ingezonden 14 december 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22072
</item>
         <item attribuut="Inhoud">Vragen over de grote eigen vermogens van waterleidingbedrijven. Dit zou niet meer nodig zijn vanwege het feit dat de eerder geplande privatisering van deze sector van de baan is.</item>
         <item attribuut="Rubriek">Staats- en bestuursrecht (Overige publiekrechtelijke lichamen)</item>
         <item attribuut="Trefwoorden">Privatisering Waterleidingbedrijven</item>
         <item attribuut="Vindplaats">Kamervragen met antwoord 2004-2005, nr. 789, Tweede Kamer</item>
         <item attribuut="Vraagnr_bij_indiening">2040504880</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Geluk</persoon>
         </item>
         <item attribuut="Datum_reaktie">2005-01-21</item>
         <item attribuut="Datum_indiening">2004-12-14</item>
         <item attribuut="Document-id">KVR22072</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1671" allpagenumbers="1671 1672" vetnummer="2040504880" code="0405tkkvr789" lopendefooter="Tweede Kamer, vergaderjaar 2004–2005, Aanhangsel" filenaam="KVR22072" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="789" onderwerp="" indiendatum="2004-12-14">
         <vrager partij="VVD" oorsprong="parlement">Geluk</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="21januari 2005">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat het eigen vermogen van waterleidingbedrijven in de periode tussen 1997 en 2003 is toegenomen van 14% tot 20%? <voetnoot nummer="1"/>
      </vraag>
      <vraag nummer="2">Deelt u de mening dat dit percentage in redelijke verhouding staat tot het risicoprofiel van deze bedrijven? </vraag>
      <vraag nummer="3">Deelt u de mening dat, nu de privatisering van de watersector van de baan is, deze hoge solvabiliteit geen doel meer dient? Zo ja, welk percentage acht u wenselijk? Zo neen, waarom niet? </vraag>
      <vraag nummer="4">Acht u, in het licht van het voorgaande, de huidige vermogenspositie van deze bedrijven redelijk? Zo neen, zou het niet beter zijn dit geld aan te wenden voor een prijsdaling voor de consument? </vraag>
      <vraag nummer="5">Bent u bereid een onafhankelijke toezichthouder in te stellen, in de vorm van een waterkamer bij de NMa, die een belangrijke rol kan spelen bij het waarborgen van een evenwichtige vermogenspositie van waterleidingbedrijven en die het belang van de klant zal dienen? Zo ja, op welke termijn? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-11-27" bron="NRC Handelsblad">NRC Handelsblad, 27 november 2004</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1">De gemiddelde solvabiliteit (verhouding eigen vermogen/vreemd vermogen) is in deze periode toegenomen. Dit is ook opgenomen in de bedrijfsvergelijking van de drinkwatersector «Water in Zicht 2003». <voetnoot nummer="1"/>
      </antwoord>
      <antwoord nummer="2, 3 en 4">Bedrijven dienen over voldoende eigen vermogen te beschikken om kredietverschaffers en leveranciers voldoende vertrouwen te geven. In het algemeen wordt een bedrijf solvabel beschouwd bij een solvabiliteitspercentage van 50% of meer. Wat een redelijke solvabiliteit is kan echter van sector tot sector en bedrijf tot bedrijf verschillen. Ook waterleidingbedrijven dienen te beschikken over eigen vermogen en te zorgen voor enige mate van reservevorming. Dit is van belang in verband met (grote) investeringen, het afdekken van risico’s en het kunnen verzekeren van een stabiele tariefontwikkeling. Vanwege hun regionaal monopolie en een vrij stabiele afzet van drinkwater kan voor deze bedrijven een percentage van minder dan 50% echter voldoende zijn. Het is niet goed mogelijk om voor de hele sector een wenselijk percentage aan te geven. Het is in eerste instantie aan de bedrijven om te bepalen wat in het licht van hun totale bedrijfsvoering en vermogenskostenopbouw een redelijke solvabiliteit is. Het gebruik van het bedrijfsresultaat uitsluitend voor de opbouw van onnodig hoge reserves acht ik echter ongewenst. De voornoemde bedrijfsvergelijking laat, Waterleidingbedrijf Amsterdam buiten beschouwing latend, een spreiding in solvabiliteit zien van 9 tot 31procent. Daarbij merk ik op dat een hogere solvabiliteit niet altijd het gevolg hoeft te zijn van verhoging van het eigen vermogen in absolute zin, maar ook het gevolg kan zijn van verlaging van het vreemd vermogen. In het laatste geval kan dit ten gunste komen van de gebonden klant omdat hiermee de rentelasten worden verlaagd. Ik ben voornemens afspraken te maken en zo nodig regels te stellen met betrekking tot het niveau en de bestemming van het bedrijfsresultaat. Daarbij zal meespelen dat de gebonden klant dient te profiteren van gerealiseerde efficiëntieverbetering. Dit hoeft overigens niet per se in de vorm van een tariefverlaging, maar kan ook tot uiting komen in nog hogere betrouwbaarheid en kwaliteit van de drinkwatervoorziening en betere dienstverlening. Uit de bedrijfsvergelijking «Water in Zicht 2003» blijkt overigens dat de klant reeds profiteert van de efficiëntieverbetering. Na correctie voor inflatie blijkt sinds 1997 sprake te zijn van een reële kostendaling. </antwoord>
      <antwoord nummer="5" voetnoot="2">Neen. Naar aanleiding van de discussie over de invulling van het toezicht op de doelmatigheid van de drinkwatersector heb ik een keuze gemaakt ten aanzien van de vormgeving van dit toezicht en daarbij in te zetten instrumenten. Hierover heb ik de Tweede Kamer geïnformeerd in mijn brief van 21april 2004. <voetnoot nummer="2"/>In de resultaten van de bedrijfsvergelijking «Water in Zicht 2003» zie ik geen enkele aanleiding deze keuze te heroverwegen. De bedrijfsvergelijking laat zien dat de sector goed presteert. Over de periode van 1997 tot 2003 – sinds de invoering van de bedrijfsvergelijking – is een efficiëntiewinst van 9 procent gerealiseerd. Recent heb ik de Tweede Kamer ter informatie het rapport van de bedrijfsvergelijking, een rapport over de kwaliteit van het drinkwater in Nederland en een rapport over de efficiëntieontwikkeling in de drinkwatersector toegezonden. Overigens ligt een toezichthouder als gesuggereerd door de vragensteller in de vorm van een kamer bij de NMa niet voor de hand. De NMa ziet toe op mededingingsaspecten, en niet op specifieke onderdelen van de interne bedrijfsvoering zoals de vermogenspositie. </antwoord>
      <noten afkomstig="antwoord">
         <noot nummer="1">Water in Zicht 2003, bedrijfsvergelijking in de drinkwatersector (VEWIN 2004)</noot>
         <noot nummer="2">Kamerstukken II, 2003–2004, 28 339, nr. 20</noot>
      </noten>
   </antwoorden>
</kvr>
