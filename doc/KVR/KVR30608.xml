<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Roon (PVV) aan de minister van Justitie over criminele Roemenen in Nederland. (Ingezonden 29 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30608
</item>
         <item attribuut="Inhoud">Vragen naar aanleiding van bericht (website De Pers) over een onderzoek naar Roemeense criminele netwerken in Nederland, die zich bezig houden met het stelen en kopiëren van betaalpassen. Indiener stelt dat deze netwerken een landelijke aanpak door de politie en OM behoeft. Verder stelt hij voor om criminelen die wegens misdrijven zijn veroordeeld in andere Europese landen, een Europees reisverbod in te stellen.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Criminaliteitsbestrijding Roemenië</item>
         <item attribuut="Vindplaats">Kamervragen met antwoord 2007-2008, nr. 1080, Tweede Kamer</item>
         <item attribuut="Vraagnr_bij_indiening">2070805700</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2008-01-18</item>
         <item attribuut="Datum_indiening">2007-11-29</item>
         <item attribuut="Document-id">KVR30608</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2305" allpagenumbers="2305 2306" vetnummer="2070805700" code="0708tkkvr1080" lopendefooter="Tweede Kamer, vergaderjaar 2007–2008, Aanhangsel" filenaam="KVR30608" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1080" onderwerp="" indiendatum="2007-11-29">
         <vrager partij="PVV" oorsprong="parlement">De Roon</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2008-01-18">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de staatssecretarissen van Justitie en van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de berichtgeving over een onderzoek naar Roemeense criminele netwerken in ons land, die zich bezig houden met het stelen en kopiëren van betaalpassen en dergelijke? <voetnoot nummer="1"/>
      </vraag>
      <vraag nummer="2">Onderschrijft u de conclusie dat Roemeense criminelen Nederland beschouwen als een «soort Disneyland», waar je gratis geld uit de muur kunt halen? </vraag>
      <vraag nummer="3">Deelt u de mening dat een landelijk opererend crimineel Roemeens netwerk ook een landelijke aanpak door de politie en het Openbaar Ministerie behoeft? </vraag>
      <vraag nummer="4">Bent u bereid te bevorderen dat een landelijk politieteam ter bestrijding van de financieel-economische criminaliteit door Roemenen in ons land wordt opgericht? </vraag>
      <vraag nummer="5">Bent u bereid om aan uw Europese collega’s voor te stellen om voor criminelen uit Europese landen die wegens misdrijven zijn veroordeeld in andere Europese landen, een Europees reisverbod in te stellen? </vraag>
      <vraag nummer="6">Bent u bereid om aan uw Europese collega’s voor te stellen om voor criminelen afkomstig uit niet-EU-landen die wegens misdrijven zijn veroordeeld in een EU-land, een Europees toegangsverbod in te stellen? </vraag>
      <noten afkomstig="vraag">
         <noot nummer="1" weblink="http://www.depers.nl/binnenland/127278/Criminele-Roemenen-een-plaag.html">http://www.depers.nl/binnenland/127278/Criminele-Roemenen-een-plaag.html</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Die conclusie laat ik voor rekening van de auteur. </antwoord>
      <antwoord nummer="3">Zoals ik reeds heb gemeld in mijn antwoord op de vragen van het lid Teeven over de oproep om skimming aan te pakken (Tweede Kamer, vergaderjaar 2007–2008, Aanhangsel van de Handelingen, 335), is de wijze van aanpak van het fenomeen pinpasfraude onderwerp van onderzoek en bespreking. De Bovenregionale Recherche Noord-West en Midden-Nederland heeft een coördinerende rol gekregen bij de aanpak van dit fenomeen door de Bovenregionale Rechercheteams. Deze structuur biedt voldoende mogelijkheden om effectief tegen deze vorm van criminaliteit op te treden. Eerder is met succes ervaring opgedaan met een coördinerende rol van een Bovenregionaal Rechercheteam bij de aanpak van oplichting en fraude door West-Afrikaanse netwerken. De Dienst Nationale Recherche Informatie (DNRI) van het Korps Landelijke Politiediensten (KLPD) bewerkt en analyseert gegevens met betrekking tot criminele verschijnselen of groeperingen. Op basis van deze informatie wordt besloten om al dan niet opsporingscapaciteit in te zetten. Over deze thematische aanpak heb ik u reeds geïnformeerd in antwoord 4 op de kamervragen van het lid De Roon over georganiseerde winkelcriminaliteit (Tweede Kamer, vergaderjaar 2006–2007, Aanhangsel van de Handelingen, 1334). </antwoord>
      <antwoord nummer="4">In het algemeen gaat het bij financieel-economische criminaliteit, waaronder skimming, om regio-overschrijdende middencriminaliteit (lokaal ernstige criminaliteit). Deze vorm van criminaliteit behoort bij uitstek tot het aandachtsgebied van de teams van de Bovenregionale Recherche. De onder antwoord 3 genoemde structuur biedt voldoende waarborgen voor een effectieve bestrijding van deze vorm van criminaliteit. </antwoord>
      <antwoord nummer="5">Richtlijn 2004/38/EG van het Europees Parlement en de Raad van 29 april 2004 betreffende het recht van vrij verkeer en verblijf op het grondgebied van de lidstaten voor de burgers van de Unie en hun familieleden beschrijft de voorwaarden waaronder de lidstaten de vrijheid van verkeer en verblijf van burgers van de Unie en hun familieleden, ongeacht hun nationaliteit, kunnen beperken om redenen van openbare orde, openbare veiligheid of volksgezondheid. Deze voorwaarden zijn tevens vastgesteld in de rechtspraak van het EG-Hof inzake het vrij verkeer van personen in de EU. Een dergelijke beperkingsmaatregel moet in overeenstemming zijn met het evenredigheidsbeginsel en mag uitsluitend gebaseerd zijn op het persoonlijk gedrag van betrokkene. Beperkende maatregelen kunnen uitsluitend getroffen worden indien het gaat om gedragingen die een actuele, werkelijke en voldoende ernstige bedreiging voor een fundamenteel belang van de samenleving vormen. Strafrechtelijke veroordelingen vormen op zichzelf geen reden voor deze maatregelen. Beëindiging van het fundamentele en persoonlijke recht van een burger van de Unie op verblijf in een andere lidstaat dan waarvan de betrokkene de nationaliteit bezit vereist een individuele persoonsgerelateerde afweging van alle belangen en omstandigheden. Zoals reeds gesteld in antwoord op de kamervragen van leden De Roon en Fritsma over de uitzetting van criminele EU-burgers, is het kabinet van oordeel dat binnen de kaders van het communautair recht optimaal gebruik moet worden gemaakt van de mogelijkheden om het verblijf van criminele burgers van de Unie te beëindigen (Tweede Kamer, vergaderjaar 2007–2008, Aanhangsel 845). Een Europees reisverbod voor burgers van de Unie voldoet evenwel niet aan de uitgangspunten en rechten van vrij verkeer en verblijf op het grondgebied van de lidstaten alsmede tot de opheffing van de personencontroles aan de binnengrenzen van de Unie zoals die reeds heeft plaatsgevonden. </antwoord>
      <antwoord nummer="6">De mogelijkheid om in voorkomende gevallen de toegang tot het grondgebied van de Unie te weigeren bestaat reeds ten aanzien van onderdanen van derde landen, die geen familielid zijn van een burger van de Unie die gebruik maakt van zijn recht op vrij verkeer en verblijf. Zodanige onderdanen van derde landen die door een lidstaat zijn verwijderd van het grondgebied van de Unie, al dan niet na een veroordeling, kunnen door de betreffende lidstaat ter fine van toegangsweigering in het Schengen Informatiesysteem worden gesignaleerd, hetgeen in Nederland staande praktijk is. Voorts wordt in het kader van de behandeling van het richtlijnvoorstel voor gemeenschappelijke normen en procedures voor terugkeer gesproken over de invoering van een zogenaamd inreisverbod voor onderdanen van derde landen die illegaal op het grondgebied van de lidstaten verblijven. </antwoord>
      <noten afkomstig="antwoord"/>
   </antwoorden>
</kvr>
