<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over de verbeterde exploitatiemogelijkheden van benzinestations. (Ingezonden 21 december 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2412
</item>
         <item attribuut="Inhoud">Betreft de berichten over het voornemen van Shell, Albert Heyn en Mc Donalds om bij benzinestations van Shell een basispakket dagelijkse behoeften aan te bieden (brood, groenten, kant en klaar maaltijden etc.). Gevraagd wordt of dit voornemen past bij de bedoelingen van de winkeltijdenwet.</item>
         <item attribuut="Rubriek">Bedrijfsleven en industrie (Midden- en kleinbedrijf)</item>
         <item attribuut="Trefwoorden">Benzinestations Werktijden Winkels</item>
         <item attribuut="Vindplaats">Kamervragen met antwoord 1995-1996, nr. 469, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1996-01-18</item>
         <item attribuut="Datum_indiening">1995-12-21</item>
         <item attribuut="Document-id">KVR2412</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="953" allpagenumbers="953 954" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="469" onderwerp="" indiendatum="1995-12-21">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1996-01-18">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de berichten <voetnoot nummer="1"/>over het voornemen van Shell, Albert Heyn en Mc Donalds om bij benzinestations van Shell een basispakket dagelijkse behoeften aan te bieden (brood, groenten, kant en klaar maaltijden etc.) en mini-eetbars te installeren? </vraag>
      <vraag nummer="2">Past een dergelijk initiatief bij de bedoelingen van de winkeltijdenwet? Zo ja, zijn er geen beperkingen bij de exploitatie van benzinestations? Welke eisen worden er bij dergelijke activiteiten gesteld voor wat betreft de verkeersveiligheid? </vraag>
      <vraag nummer="3">Hoe beoordeelt u de gevolgen voor de exploitatie van de wegrestaurants, gegeven de vigerende afspraken? Zijn deze nu vrij benzine (-producten) te gaan verkopen? </vraag>
      <vraag nummer="4">Worden de verbeterde exploitatiemogelijkheden van benzinestations en de verminderde mogelijkheden van wegrestaurants betrokken bij de waardebepaling van de lokaties in het kader van de nieuwe regeling uitgifte lokaties voor benzinestations en wegrestaurants? </vraag>
      <noten afkomstig="vraag">
         <noot nummer="1" datum="1995-12-18" bron="NCR">NCR, 18 december 1995</noot>
      </noten>
   </vragen>
   <antwoorden aantal="4">
      <antwoord nummer="1">Ja. De bedoelde berichten suggereren, dat Albert Heijn en Shell bij benzinestations kleine supermarkten willen vestigen. Navraag bij betrokkenen leerde mij evenwel, dat de plannen zich beperken tot een uitbreiding van het assortiment in de shops bij benzinestations met een beperkt aantal «dagelijkse boodschappen», waarbij het uitdrukkelijk niet de bedoeling is het primaire karakter van de stations te veranderen. Hiertoe willen Ahold en Shell een proefproject opzetten. Ahold zal daarbij als leverancier optreden. Shell neemt de verkoop van deze goederen voor haar rekening. </antwoord>
      <antwoord nummer="2">Op grond van het Vrijstellingenbesluit Winkelsluitingswet 1976 (Stb. 1994, 539) beschikken benzinestations over een vrijstelling van de verplichte winkelsluitingstijden. Aan deze vrijstelling is een assortimentsbeperking tot de zogenoemde weggebonden artikelen verbonden. Tijdens de behandeling van het wetsvoorstel Winkeltijdenwet is door de Kamer een motie aangenomen, welke er toe strekt dat deze assortimentsbeperking wordt opgeheven. Ik ben voornemens bij de totstandkoming van het Vrijstellingenbesluit Winkeltijdenwet aan deze motie uitvoering te geven. Bovengenoemde initiatieven van Ahold, Shell en McDonalds lijken voorshands binnen de daarmee ontstane ruimere mogelijkheden voor benzinestations te zullen passen. Opheffing van de assortimentsbeperking wil niet zeggen, dat er op het terrein van benzinestations een ongelimiteerde groei van nieuwe detailhandelsactiviteiten kan plaatsvinden. Dit zou ook niet in overeenstemming zijn met de strekking van voornoemde motie. De hoofdactiviteit moet die van een benzinestation blijven. De vrijstelling zal met het oog hierop voorbehouden blijven aan winkels in benzinestations, voor welke geldt dat de omzet grotendeels (d.w.z. meer dan 50%) afkomstig is uit de verkoop van brandstoffen, smeermiddelen en benodigdheden voor het gebruik, reiniging of spoedeisende reparaties van vaar- en voertuigen. De vrijstelling voor benzinestations geldt niet indien daar op enig moment alcoholhoudende dranken worden verkocht. Voor benzinestations die geen gebruik maken van de vrijstelling geldt geen verbod op de verkoop van alcoholhoudende dranken. Het ministerie van Verkeer en Waterstaat streeft evenwel naar een algeheel verbod op de verkoop van alcoholhoudende dranken in de winkels in benzinestations langs het hoofdwegennet. Gelet op bovengenoemde beperkingen in de exploitatiemogelijkheden van de benzinestations acht ik een verstoring van de vekeersveiligheid niet aannemelijk. Op de exploitatie van benzinestations langs rijkswegen is bovendien het beleid ten aanzien van voorzieningen langs het hoofdwegennet van toepassing. Voor activiteiten die veranderingen in de toestand van de weg of werken brengen, is daarbij een vergunning vereist op grond van artikel 5 van het Rijkswegenreglement. Voor benzinestations langs provinciale en gemeentelijke wegen geldt dat de provinciale en gemeentelijke autoriteiten over de nodige bevoegdheden beschikken om eventuele overlastsituaties, die tot een verstoring van de verkeersveiligheid zouden kunnen leiden, tegen te gaan. Hierbij kan gedacht worden aan onder meer het beperken van de mogelijkheden tot parkeren in de nabije omgeving. </antwoord>
      <antwoord nummer="3">Gelet op mogelijke concurrentie met benzinestations is aan de huidige vrijstelling voor wegrestaurants eveneens een assortimentsbeperking gekoppeld. In het Vrijstellingenbesluit Winkeltijdenwet zal ook voor winkels in wegrestaurants in een opheffing van de assortimentsbeperking worden voorzien. Daarbij dient – vergelijkbaar met de gestelde voorwaarden voor benzinestations – de omzet van het wegrestaurant grotendeels behaald te worden uit de horeca-activiteiten. De vrijstelling zal daarbij niet gelden voor winkels in wegrestaurants waar alcoholhoudende dranken worden verkocht. Voor wegrestaurants die geen gebruik maken van de vrijstelling geldt geen verbod op de verkoop van alcoholhoudende dranken. Het ministerie van Verkeer en Waterstaat streeft evenwel naar een algeheel verbod op de verkoop van alcoholhoudende dranken in de winkels in wegrestaurants langs het hoofdwegennet. De wegrestaurants zijn niet vrij om benzine(-produkten) te gaan verkopen, omdat zij dan in strijd handelen met het beleid ten aanzien van voorzieningen langs het hoofdwegennet. Uitgangspunt in dit beleid is dat om de 20 kilometer aan e´e´n benzinestation en om de 40 kilometer aan e´e´n wegrestaurant een vergunning wordt verleend. Het is in strijd met dit beleid indien om de 20 kilometer een tweede benzinestation of wegrestaurant ontstaat. In een separate brief van heden ga ik nader in op de problematiek van de branchevervaging tussen benzinestations en wegrestaurants. </antwoord>
      <antwoord nummer="4">De eind vorig jaar met u besproken nieuwe regeling voor uitgifte van lokaties voor benzinestations en wegrestaurants is gebaseerd op een tendersysteem. Het ligt in de rede, dat de markt de ruimere exploitatiemogelijkheden van benzinestations en wegrestaurants op hun waarde zal schatten en vertalen in een aangepaste inschrijfsom. </antwoord>
      <noten afkomstig="antwoord"/>
   </antwoorden>
</kvr>
