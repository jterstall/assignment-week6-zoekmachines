<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="14">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de ministers van Volkshuisvesting, Ruimtelijke Ordening en Milieubeheer en van Economische Zaken over de Moerdijkse Hoek. (Ingezonden 14 juni 2007); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28550
</item>
         <item attribuut="Inhoud">Vragen over de Intentieovereenkomst tussen Rijk, provincie en gemeente inzake het Brabantse bedrijventerrein Moerdijkse Hoek. Indiener vraagt de ministers onder andere hun bemoeienis met het logistieke park te stoppen aangezien het nu voorliggende plan in niets meer lijkt op het oorspronkelijke plan in de Nota Ruimte. Ook verzoekt hij hun de overeenkomst pas te tekenen nadat de Kamer geïnformeerd is en zijn oordeel hierover heeft uitgesproken.</item>
         <item attribuut="Rubriek">Ruimtelijke ordening en infrastructuur (Industrie- en bedrijfsterreinen)</item>
         <item attribuut="Trefwoorden">Industrieterreinen</item>
         <item attribuut="Vindplaats">Kamervragen met antwoord 2006-2007, nr. 1936, Tweede Kamer</item>
         <item attribuut="Vraagnr_bij_indiening">2060718310</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-06-22</item>
         <item attribuut="Datum_indiening">2007-06-14</item>
         <item attribuut="Document-id">KVR28550</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4091" allpagenumbers="4091 4092 4093 4094" vetnummer="2060718310" code="0607tkkvr1936" lopendefooter="Tweede Kamer, vergaderjaar 2006–2007, Aanhangsel" filenaam="KVR28550" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1936" onderwerp="" indiendatum="2007-06-14">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Economische Zaken</vraagt-aan>
      </vraagdata>
      <antwoorddata antwoorddatum="2007-06-22">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Economische Zaken en de staatssecretaris van Financiën</mede-antwoorder>
      </antwoorddata>
   </meta>
   <vragen aantal="14">
      <vraag nummer="1" voetnoot="1">Waarom is de Kamer niet geïnformeerd over de Intentieovereenkomst Gebiedsontwikkeling Moerdijk, die op 24 mei jl. is verschenen en die volgens plan vóór 1 augustus aanstaande gesloten gaat worden tussen het rijk, de provincie Noord-Brabant en de gemeente Moerdijk? <voetnoot nummer="1"/>
      </vraag>
      <vraag nummer="2">Bent u ervan op de hoogte dat op pagina 2 van de intentieovereenkomst staat dat «de ruimtevraag om de doelgroepen te accommoderen waarvoor in eerste instantie Moerdijkse Hoek was bedoeld op een andere wijze, namelijk via een intensivering van 250 hectare op het bestaande bedrijventerrein, waarvan een groot deel op het Shell-terrein, kan worden geaccommodeerd» en dat het nu voorziene logistieke park van 150 hectare netto is bedoeld voor bedrijven in de laagste milieucategorieën (3 en lager)? </vraag>
      <vraag nummer="3" voetnoot="2">Bent u bereid uw bemoeienis met het logistieke park van 150 ha in Moerdijk te stoppen, aangezien het plan dusdanig is gewijzigd dat het in vrijwel niets meer lijkt op het oorspronkelijke plan in de Nota Ruimte voor een terrein van 600 ha netto voor de vestiging van bedrijven met specifieke vestigingseisen en hoge milieucategorieën? <voetnoot nummer="2"/>Zo neen, waarom niet? </vraag>
      <vraag nummer="4">Handhaaft u de kwalificatie «bedrijventerrein van nationaal belang» nu het oorspronkelijke plan is gewijzigd in een logistiek park? Zo ja, op grond waarvan? Zo ja, wat zijn de specifieke redenen om juist dit terrein tot nationaal belang te bestempelen en andere logistieke terreinen van een vergelijkbare omvang en met vergelijkbare milieucategorieën niet? </vraag>
      <vraag nummer="5">Wat is het belang van het rijk om een dergelijke intentieovereenkomst te sluiten, waarbij het rijk voor (maximaal) 12 miljoen euro bijdraagt om de exploitatie van het logistieke park rond te krijgen én ook nog eens gronden in bezit van de rijksoverheid tegen agrarische waarde, dus onder de marktwaarde, inbrengt? </vraag>
      <vraag nummer="6">Wat is de marktwaarde van de in te brengen rijksgronden? Welk «cadeau» geeft het rijk door ze tegen agrarische waarde in te brengen? </vraag>
      <vraag nummer="7" voetnoot="3">Bent u ervan op de hoogte dat het Centraal Planbureau (CPB) heeft geraamd dat de ruimte die nodig is voor de industrie tussen nu en 2040 met circa de helft zal krimpen? <voetnoot nummer="3"/>
      </vraag>
      <vraag nummer="8" voetnoot="4">Deelt u de conclusie dat het daarom niet steekhoudend is om de ruimte die over is op het huidige industrieterrein – waar 150 hectare logistiek makkelijk ingepast zou kunnen worden – «strategisch» te reserveren voor de opvang van specifieke behoefte aan dit type terrein ná 2025? <voetnoot nummer="4"/>Zo neen, waarom niet? </vraag>
      <vraag nummer="9">Wat is de onderbouwing van de nut en noodzaak van een logistiek park van 150 hectare op deze locatie? </vraag>
      <vraag nummer="10" voetnoot="5">Bent u bereid een onafhankelijke «second opinion» te laten uitvoeren naar de argumentatie waarom andere locaties in de regio niet geschikt zouden zijn? <voetnoot nummer="5"/>Zo neen, waarom niet? </vraag>
      <vraag nummer="11" voetnoot="5">Bent u ermee bekend dat de gemeente claimt dat het logistieke park 9000 nieuwe arbeidsplaatsen oplevert in het jaar 2040 <voetnoot nummer="5"/>, terwijl op het tien keer zo grote huidige industrieterrein Moerdijkse Hoek (bruto 2600 hectare) maar 8000 mensen werken? Beoordeelt u de onderbouwing van deze claim als deugdelijk? Zo ja, op grond waarvan? Om welke werkgelegenheid gaat het (uitsplitsing naar opleiding, opleidingsniveau e.d.) en is te verwachten dat het geschikte arbeidsaanbod hiervoor in 2040 in de regio aanwezig zal zijn, mede met het oog op de vergrijzing? Zo ja, hoe is dit onderbouwd? </vraag>
      <vraag nummer="12">Kunt u voorbeelden noemen van logistieke terreinen in Nederland die een vergelijkbare werkgelegenheid (60 personen/ha) hebben opgeleverd? </vraag>
      <vraag nummer="13">Bent u bereid de intentieovereenkomst pas te tekenen nadat u de Kamer hierover hebt geïnformeerd en de Kamer haar oordeel hierover heeft uitgesproken? Zo neen, waarom niet? </vraag>
      <vraag nummer="14">Bent u bereid, in verband met de raadsvergadering in Moerdijk over de intentieovereenkomst op 21 juni aanstaande, deze vragen uiterlijk 20 juni aanstaande te beantwoorden? </vraag>
      <noten afkomstig="vraag">
         <noot nummer="1" weblink="http://www.moerdijk.nl/docs/59507_Bijlage_5.pdf">http://www.moerdijk.nl/docs/59507_Bijlage_5.pdf</noot>
         <noot nummer="2" titel="Er is voor Moerdijkse Hoek gekozen vanwege de kwaliteiten van de lokatie voor bedrijven met specifieke vestigingseisen: er kunnen bedrijven in hoge milieucategorieën worden gevestigd die behoefte hebben aan grote kavels, een multimodale bereikbaarheid en nabijheid van diep vaarwater.">Zie bijvoorbeeld kamerstuk 29 435, nr. 10, antwoord op vraag 224: «Er is voor Moerdijkse Hoek gekozen vanwege de kwaliteiten van de lokatie voor bedrijven met specifieke vestigingseisen: er kunnen bedrijven in hoge milieucategorieën worden gevestigd die behoefte hebben aan grote kavels, een multimodale bereikbaarheid en nabijheid van diep vaarwater.»</noot>
         <noot nummer="3">Van 46% van het totaal in 2001 naar 31 à 35% in 2040; CPB, Bedrijfslocatiemonitor, december 2005</noot>
         <noot nummer="4" datum="2007-01-5" bron="http://www.moerdijk.nl/docs/ 59507_Bijlage_6.pdf: , RBOI en DHV i.o.v. gemeente Moerdijk" titel="Afsprakenkader Zeehaventerrein Moerdijk – uitwerking regioanalyse logistiek">http://www.moerdijk.nl/docs/59507_Bijlage_6.pdf: «Afsprakenkader Zeehaventerrein Moerdijk – uitwerking regioanalyse logistiek», RBOI en DHV i.o.v. gemeente Moerdijk, 5 januari 2007</noot>
         <noot nummer="5" titel="Sociaal economisch effect studie Logistiek Park Moerdijk">http://www.moerdijk.nl/docs/59507_Bijlage_8.pdf: «Sociaal economisch effect studie Logistiek Park Moerdijk», gemeente Moerdijk, mei 2007</noot>
      </noten>
   </vragen>
   <antwoorden aantal="14">
      <antwoord nummer="1" voetnoot="1">De concept-Intentieovereenkomst is het resultaat van intensieve onderhandelingen in de afgelopen maanden tussen Rijk (VROM en EZ), provincie Noord-Brabant en gemeente Moerdijk. De concept Intentieovereenkomst is pas kortgeleden gereed gekomen. Van rijkszijde willen wij instemmen met de overeenkomst. De provincie en gemeente zullen naar verwachting binnen enkele weken hun akkoord geven. Pas als alle partijen hun instemming hebben gegeven, zal tot ondertekening overgegaan worden. Bijgaand treft u de concept Intentieovereenkomst aan <voetnoot nummer="1"/>. </antwoord>
      <antwoord nummer="2">Ja. In de Nota Ruimte (pagina 67) is aangegeven dat belangrijke clusters voor Moerdijkse Hoek de procesindustrie (chemie, agribusiness) en de logistiek zijn. Door intensivering op het bestaande bedrijventerrein en verschuiving in de behoefte, van iets minder procesindustrie naar meer logistiek, behoeft geen 600 hectare nieuw bedrijventerrein te worden aangelegd. De procesindustrie kan op het bestaande bedrijventerrein een plek krijgen. Voor de logistiek is echter 150 hectare netto nieuw terrein nodig. </antwoord>
      <antwoord nummer="3">Nee, ik ben niet bereid om mijn bemoeienis met het logistiek park te stoppen, omdat juist in de combinatie van intensivering en herstructurering van het bestaande bedrijventerrein en de realisatie van 150 hectare netto logistiek park voldoende ruimte wordt gevonden om te voldoen aan de behoefte voor de komende decennia. Juist dit plan voldoet aan de wens van integrale gebiedsontwikkeling, bevordert de concentratie van bedrijventerreinen en gaat de verrommeling (in dit geval in West-Brabant) tegen. Perifere bedrijfsvestigingen in het gebied zullen tevens zo veel mogelijk worden gesaneerd, wat mogelijkheden biedt de leefbaarheid te verbeteren. De Intentieovereenkomst kent daarom ook een dubbele doelstelling: de economie en de kwaliteit van de leefomgeving. </antwoord>
      <antwoord nummer="4">Ik handhaaf de kwalificatie «bedrijventerrein van nationaal belang» omdat nog altijd sprake is van een bovenregionaal bedrijventerrein dat een antwoord geeft op de behoeftevraag van de «pieken» procesindustrie en logistiek op de strategische as Antwerpen-Rotterdam. Tevens is van belang om niet alleen te kijken naar de concrete invulling in het logistiek park maar in het totale complex inclusief het scheppen van ruimte (herstructurering en intensivering) op het bestaande industrieterrein. Het nationale belang wordt tevens onderstreept doordat, binnen de in de Intentieovereenkomst gestelde kaders, mogelijkheden zijn voor de opvang van de vraag vanuit Zuid-Holland Zuid. </antwoord>
      <antwoord nummer="5">Het sluiten van de Intentieovereenkomst is van belang om als gezamenlijke overheden nut en noodzaak discussies te beëindigen en de volgende stap te maken door de ruimtelijke invulling (streekplan-bestemmingsplan) en een sluitende business case uit te werken. De bijdrage van het Rijk heeft te maken met het mogelijk maken van de realisatie van de dubbele doelstelling van een bedrijventerrein van nationaal belang en de noodzaak om te zorgen voor een goede ruimtelijke inpassing (tegengaan van verrommeling). De mogelijke toekomstige industriële bestemming kan alleen worden bereikt als het Rijk de gronden inbrengt tegen de waarde bij de huidige bestemming (agrarisch). Inbreng tegen de waarde bij de huidige bestemming is een éénmalig besluit, omdat dit de enige manier is om de bovengenoemde doelstellingen van het Rijk te realiseren. </antwoord>
      <antwoord nummer="6">Er wordt een tegenprestatie gevraagd in de vorm van de voorwaarde dat (a) het Rijk, de provincie en gemeente Moerdijk als betrokken partijen naar evenredigheid hun bijdrage aan het project leveren, (b) Moerdijk een project wordt van het Gemeenschappelijk Ontwikkelingsbedrijf van het Rijk (GOB) en (c) een sluitende business case wordt bereikt. Daarnaast geldt dat indien het rijk de gronden tegen grondwaarde bij een industriële bestemming zou inbrengen, het niet haalbaar zou zijn het gebied tot die bestemming te ontwikkelen. De waarde zou dan agrarisch blijven, gelijk aan de waarde waartegen de gronden nu worden aangeboden aan het project. In deze specifieke situatie is daarom besloten de agrarische waarde te hanteren, om de genoemde doelstellingen van het Rijk te realiseren. </antwoord>
      <antwoord nummer="7">De cijfers die u noemt hebben betrekking op de sectorsamenstelling van de totale vraag naar ruimte op bedrijven- en zeehaventerreinen en in het bijzonder op het aandeel nijverheid in de totale vraag. Op basis van deze cijfers kan niet direct een conclusie getrokken worden over de ruimte die nodig is voor industriële activiteiten. De behoefte neemt volgens de Bedrijfslocatiemonitor van het CPB niet af. De behoefte neemt voor de gehele periode tot 2040 in 3 van vier scenario’s wel degelijk toe. Met betrekking tot de onderzoeksgegevens van het CPB heb ik u bij een vorige gelegenheid uitgebreid geantwoord, waar ik kortheidshalve naar verwijs. Zie aanhangsel van de handelingen vergaderjaar 2005–2006 no. 1009, 7 maart 2006. </antwoord>
      <antwoord nummer="8">Neen. De strategische reserve betreft een mogelijk in het volgende decennium aan te leggen insteekhaven ten oosten van het huidige industrieterrein. Daarmee kunnen binnenvaart, short-sea en kleinere zeeschepen bediend worden. Dit is van groot belang om in de toekomst de druk op het wegvervoer te beperken (stimuleren zee-binnenvaart), een duurzame relatie tussen Maasvlakte en achterland te realiseren (en daarmee druk op de A15 en Rotterdamse ruit beperken) en de Mainport Rotterdam ruimte te bieden. Daarnaast bevat de Shell-locatie ook nog enige reserve. Deze reserve is echter met name geschikt voor de procesindustrie en andere bedrijvigheid in de hoge milieucategorieën. Daarbij zijn clustervoordelen op het gebied van onder meer veiligheid, aanwezige buisleidingen en onderlinge leveranties van halffabrikaten van belang. Vanuit het uitgangspunt «het juiste bedrijf op de juiste plek» is het niet verstandig deze ruimte in te zetten als alternatief voor het logistiek park. </antwoord>
      <antwoord nummer="9">Na de onderzoeken inzake Moerdijkse Hoek van Buck Consultants International gaf CPB/BLM de context aan van de ontwikkelingen op langere termijn. Daarbij viel onder meer op de relatief sterke groei van het ruimtebeslag van de logistieke diensten van 30% in 2001 naar 36 à 40% in 2040. Omdat de BLM ongeschikt is voor conclusies op locatieniveau hebben het Rijk, de gemeente Moerdijk en de provincie Noord-Brabant aan DHV opdracht gegeven om onderzoek naar de behoefte tot 2025 te doen. Dit onderzoek (juni 2006) kwam tot de conclusie dat de 150 hectare netto voor grootschalige logistiek goed onderbouwd kon worden op basis van de ontwikkeling voor 2005–2025. Aanvullend onderzoek van RBOI naar alternatieven in de regio voor het logistiek park Moerdijk liet zien dat Moerdijk de enige locatie in West-Brabant is die kwalitatief volledig voldoet aan de logistieke eisen. Daarbij speelt beleidsmatig mee dat deze locatie goed bereikbaar is met verschillende transportmodaliteiten (binnenvaart, short-sea, rail). </antwoord>
      <antwoord nummer="10">Gezien de overeenstemming in uitkomsten tussen de onder vraag 9 genoemde onderzoeken is er geen aanleiding om een second opinion te laten uitvoeren. </antwoord>
      <antwoord nummer="11">Ja, daar ben ik mee bekend. Dit betreft de maximale werkgelegenheidsontwikkeling nadat het terrein volledig is ontwikkeld. Het verschil met het bestaande bedrijventerrein heeft vooral te maken met de verschillen in ruimtegebruik, kapitaalintensiteit en arbeidsintensiteit in de verschillende sectoren. Zeehaventerreinen beslaan per werknemer relatief veel ruimte en de procesindustrie is zeer kapitaalintensief. Daarnaast is gebleken dat het bestaande zeehaventerrein intensiever gebruikt kan worden. De in het DHV-onderzoek genoemde 9000 arbeidsplaatsen zitten voornamelijk in de logistiek, maar ook toeleverende diensten. In de grootschalige logistiek, waarbij vooral aan Europese distributiecentra gedacht moet worden, is sprake van arbeidsintensieve bedrijfsvoering. Dit komt door een combinatie van transport, opslag en overslag en value added logistics als ompakken, assembleren en retourlogistiek. Door optimalisatie van de logistieke value-added processen en toename van ruimteproductiviteit en intensief ruimtegebruik zal in de toekomst de logistiek/industriële sector alleen maar arbeidsintensiever worden. Daarbij komt dat in de logistiek vooral de vraag naar middelbaar en hoger opgeleiden toeneemt. Middelbaar opgeleiden als onderhoudstechnici en productiepersoneel en hoger opgeleiden (vanwege de value added logistics) als planners en ICT-ers. Dit sluit op dit moment goed aan bij de arbeidsmarkt in West-Brabant (onderzoek DHV). Een doorkijk op het niveau van scholing en bevolkingsontwikkeling op de termijn tot 2040 is met tal van onzekerheden omgeven. Echter geeft het onderzoek aan dat in die periode de vergrijzing in West-Brabant minder zal zijn dan gemiddeld in Nederland. De gemeente zal voor de realisatie van een goede woon-werk balans in de komende jaren 825 extra woningen bouwen. Op langere termijn, na 2020, is van belang de ontwikkeling van werkgelegenheid, scholing en woningbouw in de regio zo goed mogelijk met elkaar in verband te brengen. </antwoord>
      <antwoord nummer="12" voetnoot="2 2 2 2">Wanneer gekeken wordt naar recente vastgoedtransacties in West-Europese distributiecentra, dan blijken deze veelal te gaan over 45 tot 55 werknemers per hectare. Daarbij gaat het dan om nieuwe vestigingen, waarbij meestal in de jaren daaropvolgend de werkgelegenheid op een dergelijke site, in het specifieke distributiecentrum, alleen maar toeneemt (DHV, mei 2007). In de BLM (bijlage I) wordt ingegaan op het ruimtegebruik van werknemers in m <voetnoot nummer="2"/>uitgaande van netto hectare. bedrijventerrein. Daar is een grote bandbreedte zichtbaar van 139 m <voetnoot nummer="2"/>in de Randstad tot 293 m <voetnoot nummer="2"/>in het Noorden (2003). 60 personen per hectare komt uit op 166 m <voetnoot nummer="2"/>per werknemer, dit is voor een (relatief) arbeidsintensieve sector aannemelijk. </antwoord>
      <antwoord nummer="13">In het antwoord op vraag 1 heb ik reeds aangegeven dat de Minister van EZ en ik voornemens zijn deze te ondertekenen nadat de gemeente Moerdijk en de provincie Noord-Brabant hun instemming hebben gegeven. Ik ben van mening dat met de Intentieovereenkomst recht wordt gedaan aan de Nota Ruimte en de nieuwe accenten die ik samen met de Minister van EZ op het gebied van bedrijventerreinen heb gelegd. Ik laat het graag aan uw Kamer over uw oordeel hierover uit te spreken. </antwoord>
      <antwoord nummer="14">Ja, zie de datum van het antwoord. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
