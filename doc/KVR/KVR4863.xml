<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) over de overgangsregeling van de Wet Rijonderricht Motorrijtuigen. (Ingezonden 24 april 1997); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4863
</item>
         <item attribuut="Inhoud">Vragen over rij-instructeurs van 50 jaar en ouder in relatie tot de verplichte applicatietoets ingevolge Wet Rijonderricht Motorrijtuigen 1993 (WRM 1993).</item>
         <item attribuut="Rubriek">Verkeer, vervoer en waterstaat (Verkeersveiligheid)</item>
         <item attribuut="Trefwoorden">Autorijscholen</item>
         <item attribuut="Vindplaats">Kamervragen met antwoord 1996-1997, nr. 1157, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1997-05-06</item>
         <item attribuut="Datum_indiening">1997-04-24</item>
         <item attribuut="Document-id">KVR4863</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2363" allpagenumbers="2363 2364 2365" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1157" onderwerp="" indiendatum="1997-04-24">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1997-05-6">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Acht u de grens die in de overgangsregeling van de WRM 1993 is opgenomen, gezien de beperking tot rij-instructeurs van 50 jaar en ouder, in z’n uitwerking niet willekeurig van aard? Is u bekend dat al die rij-instructeurs, die voor de inwerkingtreding van de WRM ’74 zijn begonnen, maar op 1 januari 1995 nog geen 50 jaar of ouder waren in exact dezelfde situatie kunnen verkeren als de op 1 januari 1995 aanwezige groep rij-instructeurs van 50 jaar en ouder? <voetnoot nummer="1"/>
      </vraag>
      <vraag nummer="2" voetnoot="2">Zo ja, geldt ook voor de groep rij-instructeurs, die vóór de inwerkingtreding van de WRM ’74 reeds bevoegdheid tot rij-instructie hadden verkregen en daarna onder de vigeur van de WRM ’74 hun bevoegdheid uitoefenden, maar op 1 januari 1995 nog geen 50 jaar of ouder waren, niet dat «... die in sommige gevallen een minder goede vooropleiding hebben genoten.»? <voetnoot nummer="2"/>Is hier geen sprake van het meten met twee maten en van leeftijdsdiscriminatie? </vraag>
      <vraag nummer="3">Behoeven rij-instructeurs van 50 jaar en ouder, op basis van de artikelen 20 t/m 30 WRM ’93, vanaf de inwerkingtreding van de WRM ’93 ongeacht het resultaat, slechts één maal een applicatietoets af te leggen, terwijl de rij-instructeurs van 50 jaar en jonger deze toets elke vijf jaar met goed gevolg moeten afleggen? </vraag>
      <vraag nummer="4" voetnoot="3">Leidt het feit dat rij-instructeurs van 50 jaar en ouder die de applicatietoets niet met goed gevolg afleggen waaraan vervolgens geen sancties zullen zijn verbonden, niet tot een onrechtvaardig concurrentieverschil tussen de rij-instructeurs die op 1 januari 1995 50 jaar en ouder waren en zij die op die datum nog jonger waren dan 50 jaar? <voetnoot nummer="3"/>
      </vraag>
      <vraag nummer="5">Komen rij-instructeurs die, tengevolge van b.v. ziekte niet in staat zijn, tijdig de eerste verplichte applicatietoets af te leggen, niet in aanmerking voor de eenmalige verlenging van hun rij-instructiebewijs met een half jaar? Waarom zijn in de WRM ’93 geen hardheidsclausule en schadevergoedingsbepaling opgenomen voor hen die de jure of de facto hun bevoegdheid tot het geven van rij-onderricht verliezen? Is het niet wenselijk op dit punt alsnog tot wetswijziging te komen? </vraag>
      <vraag nummer="6">Hoe is de applicatie in de andere EU-landen geregeld en in hoeverre is daar sprake van wijziging c.q. aantasting van verkregen rechten? </vraag>
      <vraag nummer="7" voetnoot="4">Zal de negatieve sanctie in de vorm van de opschorting van de rijbevoegdheid per saldo niet tot resultaat hebben dat rijscholen het bedrijf moeten beëindigen? <voetnoot nummer="4"/>
      </vraag>
      <vraag nummer="8">Staat het doel van de WRM ’93, nl. de kwaliteitsverhoging van het rijonderwijs, naar uw mening nog wel in verhouding met het middel van de opschorting van de rijbevoegdheid? </vraag>
      <vraag nummer="9">Kan naar uw mening, door het verplicht volgen van de vijfjaarlijkse applicatiecursus en het verplicht stellen van de vijfjaarlijkse applicatietoets, voor hen die onder de vigeur van de WRM ’74 hun rij-instructiebewijs hebben verkregen, het doel van de WRM’93 ook bereikt worden? </vraag>
      <vraag nummer="10">Kunnen door introductie van een deelnamebewijs, af te geven door de cursusaanbiedende instantie, de door u gesuggereerde vrijblijvendheid en fraudegevoeligheid niet worden voorkomen? WRM = Wet Rijondericht Motorrijtuigen. </vraag>
      <noten afkomstig="vraag">
         <noot nummer="5"/>
         <noot nummer="1">Rij-instructeurs van 50 jaar en ouder behoeven alleen de applicatietoets te doen, terwijl de jongere rij-instructeurs die onder hetzelfde wettelijke regime vallen en exact dezelfde vooropleiding hebben genoten de gehele cursus moeten volgen, de applicatietoets moeten doen en het risico lopen hun instructeursbewijs kwijt te raken</noot>
         <noot nummer="2">Zie vraag en antwoord 6 van schriftelijke vragen van het lid Stellingwerf, Tweede Kamer, vergaderjaar 1996–1997 Aanhangsel 733</noot>
         <noot nummer="3">De oudere rij-instructeurs behoeven dan immers de aanzienlijke cursuskosten niet te maken en dus ook niet in de tarieven door te berekenen</noot>
         <noot nummer="4">Bedrijven raken door de opschorting immers uit het normale bedrijfsritme en raken alle klanten kwijt die niet of slechts zeer moeizaam zullen kunnen worden terug gewonnen</noot>
         <noot nummer="5">N.B. Voor alle nieuwe instructeurs die onder de vigeur van de WRM ’93 zijn gestart geldt in deze visie de sanctiebepaling uiteraard wel!</noot>
      </noten>
   </vragen>
   <antwoorden aantal="8">
      <antwoord nummer="1">Het antwoord op deze vraag is niet zonder meer ja. Elke leeftijdsgrens die getrokken wordt draagt in zekere mate het karakter in zich willekeurig te zijn. In zoverre gaat de in de vraag gemaakte vergelijking niet op, dat ook bij de vraag betrokken moet worden het feit dat juist onder de instructeurs die op 1 januari 1995 de leeftijd van vijftig jaar bereikt hadden velen zijn die destijds een gebrekkige instructeursopleiding en vaak ook een beperkte vooropleiding hebben genoten. Met name deze elementen zijn de grond geweest voor een soepeler regeling voor die categorie. Destijds bij de totstandkoming van het amendement waarin beoogd werd een bijzondere regeling te treffen voor bedoelde vijftigplussers, is dit – achteraf gezien – niet zo duidelijk tot uitdrukking gekomen. </antwoord>
      <antwoord nummer="2">Inderdaad zullen ook in de groep van jongere rij-instructeurs personen voorkomen met een beperkte vakopleiding en soms ook een beperkte vooropleiding. Kennelijk is dit voor de Kamer in 1993 bij de behandeling van het amendement geen reden geweest ook voor hen een bijzondere regeling te treffen. Voorts is men in 1993 niet tot de conclusie gekomen dat hier sprake zou zijn van meten met twee maten en van leeftijdsdiscriminatie. En een dergelijke mening deel ik ook thans nog. </antwoord>
      <antwoord nummer="3">Evenzeer als hun jongere collega’s zijn rij-instructeurs die op 1 januari 1995 de leeftijd van vijftig jaren bereikt hadden, gehouden elke vijf jaar de applicatietoets af te leggen. Het certificaat dat zij daarbij krijgen, heeft een geldigheidsduur van vijf jaren. </antwoord>
      <antwoord nummer="4">Hier geldt hetzelfde als bij de beantwoording van vraag 2 namelijk dat bij de totstandkoming van de wet niet geconcludeerd is dat hier sprake kan zijn van de door de vragensteller opgesomde ongewenste effecten. </antwoord>
      <antwoord nummer="5">De huidige regeling van de applicatietoets kent geen voorziening voor rij-instructeurs die door ernstige ziekte niet in de gelegenheid geweest zijn hun applicatietoets tijdig af te leggen, waardoor zij ook geen verlenging van een half jaar kunnen krijgen. Ik ben bereid om te bezien in hoeverre hier een mouw aan gepast kan worden. Ik voel er evenwel niets voor de totstandkoming van een algemene hardheidsclausule en van een schadevergoedingsregeling te bevorderen. Dergelijke regelingen zouden er toe kunnen leiden dat er rij-instructeurs zullen zijn die liever trachten een beroep te doen op die faciliteiten dan moeite te doen voor de applicatietoets te slagen. En daarmede zou het paard dan achter de wagen gespannen zijn. </antwoord>
      <antwoord nummer="6">Voorzover in de diverse Europese landen al wettelijke regelingen voor rij-instructeurs bestaan, verschillen deze onderling te zeer, zodat een vergelijking daartussen weinig zin heeft. Wel weet ik, dat in de Duitse Bondsrepubliek een nieuwe regeling in voorbereiding is waarin men zijn bevoegdheid tot het geven van rijonderricht kan verliezen wanneer men nalaat zijn applicatieverplichtingen na te komen. Het is mij overigens de laatste tijd gebleken dat in diverse landen juist belangstelling bestaat voor het systeem met een applicatietoets voor rij-instructeurs, zoals wij dat kennen. </antwoord>
      <antwoord nummer="7 en 8">Opschorting van de bevoegdheid tot het geven van rijonderricht zal soms ongunstig kunnen zijn voor de marktpositie van de betrokken rijschool en kan tenslotte leiden tot bedrijfsbeëindiging. Maar in de hier gestelde vraag wordt voorbijgegaan aan het feit, dat een rij-instructeur normaliter 7 (zeven!) maal de applicatietoets kan afleggen alvorens hij zijn bevoegdheid verliest. En ik ben bang dat er dan toch wel wat mis moet zijn met de kennis of met de toewijding van betrokkene. Ik memoreer nog, dat de applicatietoets uit twee vakken bestaat. Slaagt men voor slechts één vak dan kan men het andere tweemaal overdoen. Is men dan nog niet geslaagd, dan vangt men weer van voren af aan en moeten opnieuw beide vakken gedaan worden. </antwoord>
      <antwoord nummer="9 en 10" voetnoot="1">Bij het ontwerpen van de WRM 1993 is serieus overwogen uitsluitend het volgen van een cursus verplicht te stellen. Maar de vrees bestond dat dit zou leiden tot een verschil in de kwaliteit van de cursussen, waardoor het beoogde doel niet zou kunnen worden bereikt. Er bestaat namelijk geen kwaliteitsregeling voor opleidingsinstituten voor rij-instructeurs. Het niveau en de kwaliteit van de instituten die hier werkzaam zijn, worden in belangrijke mate door de bij INNOVAM afgelegde examens en de daarbij behaalde resultaten bepaald en gestuurd. Hoewel ik hier niets in ongunstige zin wil zeggen over de instituten die hier actief zijn, mag naar mijn mening niet vergeten worden, dat zij nu eenmaal commercieel werkzaam zijn in een markt die gekenmerkt wordt door concurrentieverhoudingen. Het uitsluitend verplicht stellen van een deelnamebewijs zou hier dus niet op zijn plaats zijn. Tenslotte verwijs ik in dit verband nog naar mijn beantwoording van 25 februari 1997 van vragen van het lid Stellingwerf over hetzelfde onderwerp <voetnoot nummer="1"/>. Daarbij merk ik op, dat ik de verontrusting die ik lees in de thans voorliggende vragen waardeer, maar dat ik meen dat wij eerst de resultaten van de eerste toetsen moeten afwachten. Worden behoorlijke resultaten bereikt – en dat ligt in mijn verwachting –, dan is die verontrusting niet nodig geweest. En dat hoop ik van harte. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="733" documentjaargang="1996-1997">Aanhangsel Handelingen, nr. 733, vergaderjaar 1996–1997.</noot>
      </noten>
   </antwoorden>
</kvr>
