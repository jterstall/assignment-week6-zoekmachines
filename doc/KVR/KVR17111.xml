<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over het OSPAR-verdrag. (Ingezonden 10 januari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17111
</item>
         <item attribuut="Inhoud">Vragen over mogelijke schending van internationaal-rechtelijke verplichtingen in geval de staat een nieuw contract met Cogema of British Nucleair Fuels (BLFL) sluit voor opslag en opwerking van bestraalde stikstof uit de kerncentrale Borssele, naar aanleiding van de recente analyse van dr. Brus van de universiteit van Leiden.</item>
         <item attribuut="Rubriek">Energie, water en grondstoffen (Kernenergie) Milieu (Radioactieve stoffen)</item>
         <item attribuut="Trefwoorden">Gevaarlijke stoffen Kerncentrales Radioactiviteit</item>
         <item attribuut="Vindplaats">Kamervragen met antwoord 2002-2003, nr. 716, Tweede Kamer</item>
         <item attribuut="Vraagnr_bij_indiening">2020305500</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2003-02-03</item>
         <item attribuut="Datum_indiening">2003-01-10</item>
         <item attribuut="Document-id">KVR17111</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1505" allpagenumbers="1505 1506" vetnummer="2020305500" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17111" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="716" onderwerp="" indiendatum="2003-01-10">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-02-3">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw oordeel over de analyse die dr. Brus van de universiteit van Leiden heeft gemaakt van de internationaal-rechtelijke aspecten van opslag of opwerking van bestraalde splijtstof afkomstig van de kerncentrale Borssele? <voetnoot nummer="1"/>
      </vraag>
      <vraag nummer="2" voetnoot="2">Deelt u de conclusie van dr. Brus dat de Nederlandse staat internationaal-rechtelijke verplichtingen schendt wanneer zij niet al het mogelijke doet om te voorkomen dat een nieuw opwerkingscontract met Cogema of British Nuclear Fuels (BNFL) wordt afgesloten en/of medewerking verleend wordt aan de uitvoering van een nieuw contract? Zo neen, hoe onderbouwt u een eventuele voortzetting van opwerking na 2003 als u rekening houdt met internationale conventies? <voetnoot nummer="2"/>Zo ja, betekent dit dan dat de reactor gesloten zal worden of dat u kiest voor alternatieve opslag van het afval na 2003? Hoe zal deze alternatieve opslag er uit zien? </vraag>
      <vraag nummer="3" voetnoot="3">Deelt u de mening dat het Nederlandse standpunt over de verplichtingen van het OSPAR-verdrag, dat radioactieve lozingen door onder andere het opwerkingsproces teruggedrongen moeten worden <voetnoot nummer="3"/>afwijkt van de analyse van dr. Brus waaruit blijkt dat Nederland al het mogelijke zou moeten doen om het afsluiten van nieuwe opwerkingscontracten te voorkomen? Zo neen, waarom niet? Zo ja, bent u bereid het Nederlands standpunt te herzien, en in overleg te treden met Elektriciteitsproductiemaatschappij Zuid-West (EPZ) om de toekomst van het nucleaire afvalprobleem met hen te bespreken en de implicaties van het OSPAR-verdrag, nl. het beëindigen van het opwerken van Nederlands kernafval, toe te lichten? Bent u bereid de Tweede Kamer te informeren over de uitkomsten van dit gesprek? </vraag>
      <vraag nummer="4">Wat heeft u tot nu toe ondernomen om uitvoering te geven aan het OSPAR-verdrag, specifiek het Besluit 2000/1, waarin alle betrokken verdragspartijen worden aangemoedigd om onmiddellijk onderhandelingen over bestaande opwerkingscontracten te beginnen met als doel om uitvoering te geven aan de niet-opwerkingsoptie? Welke maatregelen zult u nog treffen? </vraag>
      <noten afkomstig="vraag">
         <noot nummer="1">Brus, M. 2002: Opslag of opwerking van bestraalde splijtstof afkomstig van de kerncentrale Borssele na 2003: internationaal-rechtelijke aspecten</noot>
         <noot nummer="2" documenttype="Kamervragen" documentnummer="169" documentjaargang="2002-2003">Aanhangsel Handelingen, nr. 169, vergaderjaar 2002–2003.</noot>
         <noot nummer="3">OSPAR: Verdrag voor de bescherming van het zeemilieu van de noordoostelijke Atlantische Oceaan van 1992</noot>
      </noten>
   </vragen>
   <antwoorden aantal="3">
      <antwoord nummer="1 en 2">De conclusie van dr. Brus, dat Nederland «internationaal-rechtelijke verplichtingen schendt wanneer zij niet al het mogelijke doet om te voorkomen dat een nieuw opwerkingscontract met Cogema of BNFL wordt afgesloten en/of medewerking verleent aan de uitvoering van een nieuw contract» deel ik niet. De Nederlandse Staat schendt geen internationaal-rechtelijke verplichtingen en een eventuele voortzetting van opwerking is momenteel niet in strijd met internationale conventies. Ook het OSPAR verdrag verplicht de Nederlandse Staat niet om eventuele nieuwe opwerkingscontracten of een verlenging van de bestaande contracten tegen te houden. </antwoord>
      <antwoord nummer="3">Ja, het Nederlandse standpunt wijkt af van de conclusie van dr. Brus. Er is geen reden om het Nederlandse standpunt te herzien. Wel is er overleg geweest met de eigenaar van de kerncentrale Borssele, de Elektriciteitsproductiemaatschappij Zuid-Nederland (EPZ), over het opwerken van opgebrande splijtstof. Naar verwachting zal EPZ een beslissing over het al dan niet continueren van opwerking dit voorjaar aan het bevoegd gezag mededelen. Ik zal de Tweede Kamer daarover informeren. </antwoord>
      <antwoord nummer="4" voetnoot="1 2">Zoals eerder in antwoord op vraag 5 van de kamervragen van het lid Duyvendak over kernenergie <voetnoot nummer="1"/>is aangegeven, wordt bij de standpuntbepaling ten aanzien van opwerking vanzelfsprekend rekening gehouden met internationale conventies hieromtrent. Het OSPAR verdrag heeft geen gevolgen voor een keuze van Nederland om opwerken al dan niet te faciliteren. In 2000 is door de OSPAR Commissie het Besluit 2000/1 aangenomen. Dit besluit richt zich alleen tot de verdragspartijen met opwerkingsfaciliteiten, i.c. het Verenigd Koninkrijk en Frankrijk. Deze twee verdragspartijen hebben zich echter bij stemming over dit besluit onthouden van stemming. Dit betekent dat zij niet gebonden zijn aan OSPAR Besluit 2000/1. In de op één na laatste preambulaire paragraaf van Besluit 2000/1 worden de Verdragspartijen «aangemoedigd» om onderhandelingen te beginnen over de bestaande contracten voor de opwerking van opgebrande splijtstof. Deze aanmoediging is geen internationaal juridisch bindende verplichting en kan dus niet worden geschonden. Alhoewel Nederland met Besluit 2000/1 geen internationaal-rechtelijke verplichting schendt, zal Nederland er in de internationale contacten op toe zien dat er daadwerkelijk substantiële en progressieve reducties van de lozingen van radioactieve stoffen in OSPAR kader zullen plaatsvinden. Dit is ook eerder door mijn ambtsvoorganger aangegeven in het overleg met de Tweede Kamer op 11 mei 2000 <voetnoot nummer="2"/>. Nederland heeft zich gecommitteerd aan het OSPAR verdrag en de daaruit voortvloeiende verplichtingen. Met OSPAR Strategie voor radioactieve stoffen geven de Verdragspartijen invulling aan die verplichtingen voor radioactieve stoffen. In de Strategie is afgesproken dat er substantiële en progressieve reducties van de lozingen van radioactieve stoffen bereikt moeten worden voor het jaar 2020. Het uiteindelijk doel is te komen tot concentraties in het milieu die dicht liggen bij het achtergrondniveau voor wat betreft natuurlijk voorkomende radioactieve stoffen en dicht bij nul voor wat betreft kunstmatige radioactieve stoffen. Nederland levert haar bijdrage aan bovengesteld doel. Op 16 september 2002 is het Nederlandse nationale plan ter implementatie van de Strategie voor radioactieve stoffen ingediend bij de OSPAR Commissie. Nederland speelt in OSPAR kader een actieve rol in het bereiken van het doel zoals gesteld in de Strategie. </antwoord>
      <noten afkomstig="antwoord">
         <noot nummer="1">Tweede Kamer, Aanhangsel Handelingen no 169, blz. 353–355, vergaderjaar 2002–2003</noot>
         <noot nummer="2">Tweede Kamer, vergaderjaar 1999–2000, AO op 11 mei 2000 over kerncentrale Dodewaard, TK 82-5279/5285</noot>
      </noten>
   </antwoorden>
</kvr>
