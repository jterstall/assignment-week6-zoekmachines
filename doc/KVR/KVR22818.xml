<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP), Karimi (GroenLinks) en Huizinga-Heringa (ChristenUnie) aan de minister van Buitenlandse Zaken over het optreden van het Indonesische leger op West-Papoea. (Ingezonden 25 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22818
</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Indonesië Mensenrechten</item>
         <item attribuut="Vindplaats">Kamervragen met antwoord 2004-2005, nr. 1465, Tweede Kamer</item>
         <item attribuut="Vraagnr_bij_indiening">2040511450</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="GroenLinks">Karimi</persoon>
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2005-04-21</item>
         <item attribuut="Datum_indiening">2005-03-25</item>
         <item attribuut="Document-id">KVR22818</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3119" allpagenumbers="3119 3120" vetnummer="2040511450" code="0405tkkvr1465" lopendefooter="Tweede Kamer, vergaderjaar 2004–2005, Aanhangsel" filenaam="KVR22818" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1465" onderwerp="" indiendatum="2005-03-25">
         <vrager partij="SGP" oorsprong="parlement">Van der Staaij</vrager>
         <vrager partij="GroenLinks" oorsprong="parlement">Karimi</vrager>
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-04-21">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de uitzending van de Australische TV-zender over het optreden van gewapende milities op West-Papoea? <voetnoot nummer="1"/>
      </vraag>
      <vraag nummer="2" voetnoot="2">Beschikt u over informatie over de omvang en de reikwijdte van het optreden van het Indonesische leger op West-Papoea? Hoe beoordeelt u de bewering, die meermalen in de uitzending gedaan is, dat de Indonesische regering bezig is met een gewapende campagne tegen de inheemse bewoners van West-Papoea, welke campagne meer is dan alleen het onderdrukken van het optreden van de separatistische militie van de Operasi Papoea Merdeka (OPM)? <voetnoot nummer="2"/>
      </vraag>
      <vraag nummer="3">Kunt u de Kamer informatie verschaffen over de internationale donaties ten bate van de uitvoering van de Speciale Autonomiewet voor Papoea? Wie zijn de donerende landen en organisaties? Om welke bedragen gaat het? Beschikt u over informatie over de besteding van de gelden uit het Speciale Autonomiefonds? Bent u bereid te onderzoeken of de bewering in de uitzending, dat gelden uit dit fonds ingezet worden voor speciale operaties op West- Papoea, op waarheid berust, mede gelet op het belang dat u hecht aan een goede uitvoering van de Speciale Autonomiewet? </vraag>
      <vraag nummer="4">Beschikt u over aanwijzingen dat er sprake is van door de Indonesische overheid aangestuurde of gestimuleerde migratie van moslims naar West-Papoea? Indien hiervan daadwerkelijk sprake is, hoe beoordeelt u dan dit beleid van de Indonesische regering? </vraag>
      <vraag nummer="5">Bent u, afhankelijk van uw antwoorden op de toestaande vragen, bereid om over deze zaken in contact te treden met de Indonesische regering en uw zorgen uit te spreken? </vraag>
      <noten afkomstig="vraag">
         <noot nummer="1">Australische TV-zender SBS Dateline d.d.16 maart 2005</noot>
         <noot nummer="2" titel="Indonesian Human Rights Abuses in West Papua">Zie voor nadere informatie over de houding van de Indonesische regering het rapport van E. Brundige et al. «Indonesian Human Rights Abuses in West Papua», Yale Law School, Yale, april 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ik heb geen precieze informatie over de omvang en reikwijdte van het optreden van het Indonesische leger. Volgens de Indonesische autoriteiten is het leger in Papoea gestationeerd om op te treden tegen de pro-onafhankelijkheidsorganisatie OPM. Bij militaire acties in Papoea wordt echter wel met regelmaat gerapporteerd over mensenrechtenschendingen waarbij burgers het slachtoffer worden. Dit is vorig jaar ook neergelegd in een rapport van de Nationale Mensenrechtencommissie KOMNASHAM. Ik heb in gesprekken met de Indonesische autoriteiten dan ook meermaals het belang van het beschermen van mensenrechten in deze provincie benadrukt. In de tweede helft van vorig jaar vond een militaire operatie plaats in het district Puncak Jaya. Ik informeerde u hierover in antwoord op vragen van de leden Van der Staaij, Huizinga-Heringa en Herben over het geweld op Papoea (Aanhangsel Handelingen nr. 830, vergaderjaar 2004–2005). Volgens de Indonesische autoriteiten ging het hierbij om een optreden tegen een lokale gewapende OPM-groep. Het Ministerie van Politieke, Juridische en Veiligheidszaken bevestigde dat 15 mensen bij het militaire optreden zijn omgekomen en dat burgers uit een aantal dorpen zijn weggetrokken. Ook zouden huizen en bepaalde openbare gebouwen zijn beschadigd of verbrand. Volgens autoriteiten en andere bronnen zouden de meeste bewoners inmiddels zijn teruggekeerd in hun dorpen. De militaire actie in het gebied is inmiddels beëindigd volgens het Ministerie van Politieke, Juridische en Veiligheidszaken. </antwoord>
      <antwoord nummer="3">De fondsen die beschikbaar zijn voor de uitvoering van de Speciale Autonomiewet komen vooralsnog geheel voor rekening van de Indonesische overheid. Hierbij zijn geen internationale donoren betrokken. Papoea ontvangt sinds de invoering van de Speciale Autonomiewet extra geld van de centrale overheid. Het gaat hierbij om geld bijvoorbeeld voor investeringen in infrastructuur. Daarnaast vloeit een deel van de opbrengsten uit lokale gaswinning, visserij en mijnbouw terug naar de provincie. De besteding van het geld wordt bepaald door de provinciale overheid die hierover moet rapporteren aan het lokale parlement. Men heeft als prioriteiten aangemerkt; onderwijs, gezondheidszorg en economische ontwikkeling. Ik kan niet bevestigen dat militaire acties in Papoea worden betaald uit Speciale Autonomiegelden maar ben bereid het onderwerp waar mogelijk bij de Indonesische autoriteiten aan de orde te stellen en aandacht te blijven geven aan de hervorming van de veiligheidssector in Indonesië. </antwoord>
      <antwoord nummer="4">In het verleden is er sprake geweest van centraal geleide transmigratieprogramma’s om Indonesiërs uit andere delen van Indonesië (meestal uit Java) naar Papoea (en andere dunbevolkte gebieden) te laten verhuizen. Nog steeds kunnen Indonesiërs voor bepaalde gebieden in aanmerking komen voor stimuleringsregelingen om naar dunbevolkte gebieden te vertrekken. De regering beschikt niet over aanwijzingen dat er sprake is van een centraal gestuurd migratiebeleid van overwegend islamitische naar overwegend christelijke provincies. </antwoord>
      <antwoord nummer="5">Tijdens mijn gesprekken met mijn Indonesische collega heb ik de situatie in Papoea, en meer specifiek de zorgelijke berichten over de militaire actie in Puncak Jaya opgebracht. Ook in reguliere EU- en bilaterale contacten met de Indonesische autoriteiten in Jakarta staat de situatie in Papoea zeer regelmatig op de agenda. </antwoord>
      <noten afkomstig="antwoord"/>
   </antwoorden>
</kvr>
