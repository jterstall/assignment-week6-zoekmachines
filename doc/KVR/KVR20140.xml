<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over mogelijke problemen bij het toelaten van EU-verkiezingswaarnemers tot Indonesië. (Ingezonden 5 april 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20140
</item>
         <item attribuut="Inhoud">Vragen over mogelijke problemen bij het toelaten van EU-verkiezingswaarnemers in Indonesië, onder andere met het verkrijgen van visa, de beperking van toegang tot bepaalde gebieden en de begeleiding door 'veiligheidsescortes'.</item>
         <item attribuut="Rubriek">Internationale betrekkingen (Europese Unie) Internationale betrekkingen (Overig)</item>
         <item attribuut="Trefwoorden">EU Indonesië Verkiezingen</item>
         <item attribuut="Vindplaats">Kamervragen met antwoord 2003-2004, nr. 1417, Tweede Kamer</item>
         <item attribuut="Vraagnr_bij_indiening">2030412030</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2004-04-23</item>
         <item attribuut="Datum_indiening">2004-04-05</item>
         <item attribuut="Document-id">KVR20140</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2993" allpagenumbers="2993 2994" vetnummer="2030412030" code="0304tkkvr1417" lopendefooter="Tweede Kamer, vergaderjaar 2003–2004, Aanhangsel" filenaam="KVR20140" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1417" onderwerp="" indiendatum="2004-04-5">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-04-23">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de problemen bij het toelaten van de EU-verkiezingswaarnemers tot Indonesië, waaronder het verkrijgen van visa? <voetnoot nummer="1"/>
      </vraag>
      <vraag nummer="2">Hoe beoordeelt u de mogelijke beperkingen die de EU-verkiezingswaarnemers worden opgelegd, waaronder beperkingen op de gebieden die verkiezingswaarnemers mogen bezoeken en de begeleiding door «veiligheidsescortes»? </vraag>
      <vraag nummer="3">Kunt u aangeven welke stappen u, al dan niet in EU-verband, ondernomen heeft om er bij de Indonesische regering op aan te dringen de verkiezingswaarnemers de benodigde ruimte te geven om hun taak uit te voeren? Welke resultaten heeft dit opgeleverd? </vraag>
      <vraag nummer="4">Bent u, eventueel in samenwerking met andere EU-lidstaten, bereid er bij de Indonesische regering op aan te dringen ook verkiezingswaarnemers toe te laten in Atjeh, Papua en op de Molukken, zonder hen beperkingen op te leggen die hun taak kunnen belemmeren? </vraag>
      <noten afkomstig="vraag">
         <noot nummer="1" datum="2004-03-14" bron="Excerpt from , Laksamana.net" titel="Review – Regions: Aceh Violations Alleged">Excerpt from «Review – Regions: Aceh Violations Alleged», Laksamana.net, 14 maart 2004</noot>
      </noten>
   </vragen>
   <antwoorden aantal="3">
      <antwoord nummer="1">Rond de visumverlening aan de EU-verkiezingswaarnemers hebben zich inderdaad enige problemen voorgedaan. Deze hielden verband met het grote aantal visumaanvragen van waarnemers waarmee de Indonesische ambassades in de EU op hetzelfde moment werden geconfronteerd. Uit hoofde van zijn lokale EU-voorzitterschap heeft Nederland samen met de leiding van de EU Election Observation Mission (EU EOM) in Jakarta intensief overleg gevoerd ter bespoediging van de visumverlening. Na deze inspanningen zijn de EU-waarnemers alsnog snel van visa voorzien. </antwoord>
      <antwoord nummer="2 en 3" voetnoot="1">Reeds in het overleg met de Europese Commissie over het Memorandum of Understanding voor de EU-verkiezingswaarneming hadden de Indonesische autoriteiten aangegeven dat de toegang tot Atjeh afhankelijk zou zijn van lokale voorschriften. Zoals bekend geldt in Atjeh de militaire noodtoestand. Dit betekent onder andere dat de militaire autoriteiten bevoegd zijn om de toegang tot de provincie te regelen. Als gevolg hiervan is in de praktijk de toegang tot Atjeh voor internationale, humanitaire hulpverleners, media en diplomaten zeer beperkt geweest. Het afgelopen jaar heeft de EU hierover bij diverse gelegenheden haar zorg uitgesproken. In de aanloop naar de algemene verkiezingen hebben de Europese Commissie en lokaal EU-voorzitter Nederland in Jakarta alles in het werk gesteld om de autoriteiten te overtuigen van het belang van toelating en bewegingsvrijheid voor waarnemers in Atjeh. Via het VN-Ontwikkelingsprogramma UNDP, dat de diverse waarnemingsorganisaties coördineert, heeft Nederland bovendien de dialoog met de autoriteiten hierover in bredere zin ondersteund. De kwestie betrof immers niet alleen de EU EOM, maar alle internationale verkiezingswaarnemers en een deel van de nationale waarnemers. Uiteindelijk hebben deze inspanningen geresulteerd in de toelating van waarnemers tot Atjeh, maar helaas onder strikte voorwaarden. De EU-waarnemers zijn pas op 2 april in Atjeh gearriveerd. In deze provincie is dan ook geen sprake geweest van lange termijn waarneming. Buitenlanders mochten slechts waarnemen in de belangrijkste districtssteden en directe omgeving en zijn gezien de veiligheidssituatie veelal door politie begeleid. Vanzelfsprekend heeft de EU EOM in haar Preliminary Statement melding gemaakt van de gebrekkige bewegingsvrijheid en toegangsregeling voor de internationale waarneming in de provincie. Goede beeldvorming over het verloop van het verkiezingsproces in dit deel van Indonesië is hierdoor niet mogelijk gebleken. In haar eindoordeel zal de EU waarnemingsmissie dit gegeven ongetwijfeld meenemen. Ter informatie treft u bijgaand het op 8 april 2004 gepresenteerde Preliminary Statement van de EU EOM <voetnoot nummer="1"/>. </antwoord>
      <antwoord nummer="4">De algemene parlementaire verkiezingen in Indonesië hebben inmiddels plaatsgevonden. In Papua en de Molukken hebben de waarnemers van de EU hun werk kunnen doen, al zijn zij daar iets later begonnen. Zoals aangegeven in mijn antwoord op de vragen 2 en 3 heeft de EU EOM in Atjeh slechts zeer beperkt activiteiten kunnen ontplooien, de inspanningen van Europese Commissie en Nederland voor een onbelemmerde toegang ten spijt. Vanzelfsprekend zullen de inspanningen voor een grotere bewegingsvrijheid van waarnemers in plaats en tijd worden voortgezet met het oog op de presidentsverkiezingen op 5 juli a.s. Ook bij deze verkiezingen zullen EU-waarnemers aanwezig zijn. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
