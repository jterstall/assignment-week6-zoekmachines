<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) aan de minister van Buitenlandse Zaken over het verdrag tegen biologische wapens. (Ingezonden 30 mei 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13812
</item>
         <item attribuut="Inhoud">Aanvullende vragen op eerder gestelde vragen van het lid Koenders (ingezonden 29 mei 2001) over het voornemen van de Amerikaanse regering om het protocol bij het Biologische wapenverdrag niet te tekenen.</item>
         <item attribuut="Rubriek">Veiligheidsbeleid en defensie (Wapenbeheersing)</item>
         <item attribuut="Trefwoorden">Chemische wapens Wapenbeheersing</item>
         <item attribuut="Vindplaats">Kamervragen met antwoord 2000-2001, nr. 1304, Tweede Kamer</item>
         <item attribuut="Vraagnr_bij_indiening">2000111360</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">2001-06-11</item>
         <item attribuut="Datum_indiening">2001-05-30</item>
         <item attribuut="Document-id">KVR13812</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2725" allpagenumbers="2725 2726" vetnummer="2000111360" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13812" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1304" onderwerp="" indiendatum="2001-05-30">
         <vrager partij="VVD" oorsprong="parlement">Van den Doel</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-06-11">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het voornemen van de Amerikaanse regering om het protocol bij het Biologische wapenverdrag, dat verificatie inspectie regelt, niet te zullen ondertekenen? <voetnoot nummer="1"/>
      </vraag>
      <vraag nummer="2">Welke acties worden bilateraal en multilateraal ondernomen om de VS te overtuigen van de noodzaak van ondertekening van dit verdrag? </vraag>
      <vraag nummer="3">Wat voor gevolgen kan het hebben als de VS weigert het protocol te ondertekenen voor de opstelling van andere landen zoals Rusland en China? </vraag>
      <vraag nummer="4">Welke gevolgen kan de huidige situatie hebben voor de uiteindelijke inwerkingtreding van het verdrag? </vraag>
      <vraag nummer="5">Wat kunnen hiervan de gevolgen zijn voor de pogingen van de regering de OPBW naar Den Haag te halen? </vraag>
      <noten afkomstig="vraag">
         <noot nummer="1" datum="2001-05-20" bron="New York Times">New York Times, 20 mei 2001</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Koenders, ingezonden, ingezonden 29 mei 2001. </toelichting>
   <antwoorden aantal="4">
      <antwoord nummer="1 en 2">Het VS-beleid t.a.v. het BW-protocol is onderdeel van de strategische herziening die thans in Washington plaatsvindt. De VS heeft zijn positie nog niet officieel bepaald. Wel is het inderdaad zo dat binnen de VS-administratie sterke twijfels bestaan over de effectiviteit en de wenselijkheid van een Protocol op basis van het thans voorliggende onderhandelingsresultaat. Het Nederlandse beleid is er in eerste instantie op gericht de VS te bewegen zich in te zetten voor succesvolle afronding van het Protocol. Met dit doel onderstreept Nederland zowel op bilateraal als multilateraal vlak in de contacten met de VS dat maatregelen ter versterking van juridisch bindende regimes tegen de proliferatie van massavernietigingswapens van groot belang zijn en blijven voor zowel de nationale als internationale veiligheid. Ik heb deze boodschap tijdens mijn bezoek aan de Verenigde Staten in maart 2001 en wederom in mei 2001 bij enkele van mijn gesprekspartners neergelegd. Ook heb ik tijdens de recente Noord Atlantische Raad in Boedapest in mijn interventies aandacht gevraagd voor een versterking van het Biologisch Wapens Verdrag middels een effectief verificatieprotocol. In EU-verband wordt het protocol opgebracht in regelmatig overleg aangaande non-proliferatie van massavernietigingswapens met de Verenigde Staten. Eén dezer dagen zal de EU-Troïka een demarche uitvoeren in Washington om het belang van het protocol bij het Biologisch Wapens Verdrag nogmaals te onderstrepen. Ook tijdens de verschillende onderhandelingsronden in Genève tracht Nederland de VS tot aanvaarding van het Protocol te bewegen. Hiertoe wordt samengewerkt met EU-partners, landen uit de Westelijke Groep en andere landen, waarmee Nederland in de onderhandelingen nauw samenwerkt, zoals Australië, Brazilië, Nieuw-Zeeland en Zuid-Afrika. </antwoord>
      <antwoord nummer="3">Voordat een Protocol ter ondertekening kan worden opengesteld, dienen eerst de onderhandelingen in Genève over het ontwerp-protocol met consensus te worden afgerond. De VS is nog steeds voorstander van versterking van naleving van het BW-verdrag. Mocht de VS een protocol gebaseerd op het huidige onderhandelingsmandaat niet kunnen aanvaarden – en eventueel dan zelfs consensus blokkeren –, zullen de partijen bij het BW-verdrag zich over deze situatie dienen uit te spreken. Een eerste gelegenheid daartoe biedt de 5e Toetsingsconferentie van het Biologische Wapensverdrag in november van dit jaar. </antwoord>
      <antwoord nummer="4">Een antwoord op deze vraag is op dit moment nogal speculatief en zal in eerste instantie afhangen van de vorm die de Amerikaanse tegenwerpingen zullen nemen. Indien de VS consensus onthoudt aan het onderhandelingsresultaat (zie onder vraag 3), komt er geen Protocol tot stand. Mocht de VS totstandkoming van een Protocol niet tegenhouden, doch daarbij aangeven dat het niet tot ondertekening zal overgaan, is het niet onmogelijk dat het protocol in werking treedt. Hiervoor zou het protocol wel een enkelvoudig numerieke inwerkingtredingsbepaling dienen te hebben, zoals door Nederland en een aantal andere landen gepropageerd. Een aantal andere landen willen de inwerkingtreding laten afhangen van ratificatie door een aantal bepaalde staten, zoals ook bij het CTBT het geval is. </antwoord>
      <antwoord nummer="5">De campagne voor de OPBW is nog in volle gang. Er zijn signalen dat de steun voor Den Haag groter is dan die voor Genève, maar een definitief besluit over de zetel zal onderdeel vormen van de besluitvorming over het Protocol als geheel en is op zijn vroegst in augustus van dit jaar verwachtbaar. </antwoord>
      <noten afkomstig="antwoord"/>
   </antwoorden>
</kvr>
