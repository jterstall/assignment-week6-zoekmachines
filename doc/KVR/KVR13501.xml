<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over huurcommissies. (Ingezonden 23 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13501
</item>
         <item attribuut="Inhoud">Vragen over stagnatie in de behandeling van huurgeschillen door huurcommissies in de ressorten 's-Gravenhage, als gevolg van de lopende reorganisatie.</item>
         <item attribuut="Rubriek">Volkshuisvesting (Huurwoningen) Volkshuisvesting (Woninghuren)</item>
         <item attribuut="Trefwoorden">Huurwoningen Woninghuren</item>
         <item attribuut="Vindplaats">Kamervragen met antwoord 2000-2001, nr. 1033, Tweede Kamer</item>
         <item attribuut="Vraagnr_bij_indiening">2000108430</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-04-11</item>
         <item attribuut="Datum_indiening">2001-03-23</item>
         <item attribuut="Document-id">KVR13501</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2149" allpagenumbers="2149 2150" vetnummer="2000108430" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13501" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1033" onderwerp="" indiendatum="2001-03-23">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-04-11">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Houden de huurcommissies in de ressorten Alphen a/d Rijn, Delft, Gouda, ’s-Gravenhage en Rijswijk momenteel geen zittingen vanwege de lopende reorganisatie? 1, 2 </vraag>
      <vraag nummer="2">Hanteert u een streefwaarde voor de doorlooptijd van zaken die aanhangig gemaakt worden bij de huurcommissies? Zo nee, bent u bereid om in het kader van kwaliteitsborging op korte termijn een streefwaarde vast te stellen? </vraag>
      <vraag nummer="3">Hoeveel procent van de zaken die zijn aangebracht bij de huurcommissies in de ressorten ’s-Gravenhage c.a. in het kader van de huurverhoging per 1 juli 2001 was op 1 maart jl. afgehandeld? Vindt u dit een acceptabel percentage? </vraag>
      <vraag nummer="4">Kunt u aangeven wat de oorzaak is van het opschorten van zittingen en de lange doorlooptijden in de ressorten ’s-Gravenhage c.a.? Acht u dit acceptabel? </vraag>
      <vraag nummer="5">Bent u bereid om op korte termijn te verzekeren dat het werk van de huurcommissies niet belemmerd wordt door de lopende reorganisatie? </vraag>
      <noten afkomstig="vraag">
         <noot nummer="1">Zie ook de eerdere vragen over dit onderwerp, ingezonden 12 maart 2001, nr. 200107780</noot>
         <noot nummer="2">Bron: telefonische mededeling, 17 maart 2001 door het secretariaat van genoemde huurcommissies aan bewonersorganisatie complex 9 Wooninvest te Leidschendam</noot>
      </noten>
   </vragen>
   <antwoorden aantal="5">
      <antwoord nummer="1">Op dit moment vindt een reorganisatie van de secretariaten van de huurcommissies plaats. Een van de gevolgen hiervan is dat de laatste vier à vijf weken voor de definitieve reorganisatiedatum geen zittingen meer gehouden worden. Dit is ingegeven door technische en praktische overwegingen. Aangezien de gemoderniseerde secretariaten met een nieuw geautomatiseerd systeem gaan werken, stuit de verwerking van uitspraken «oude stijl» op technische problemen. Het is daarom raadzaam zittingen tijdelijk op te schorten totdat zowel de zitting als de verwerking van de uitspraak kan plaatsvinden binnen het nieuwe geautomatiseerde systeem. Daarnaast spelen factoren als de verhuizing van het secretariaat naar Den Haag, de opleiding van medewerkers en de installatie van het nieuwe geautomatiseerde systeem een rol bij deze afweging. Op deze manier kan vanuit een zo optimaal mogelijke uitgangssituatie gestart worden en de dienstverlening van de huurcommissies zo snel mogelijk weer op peil worden gebracht. Aangezien medio maart werd uitgegaan van een einddatum van 1 mei, is toen besloten vanaf eind maart geen zittingen meer te houden. Nu inmiddels is gebleken dat niet voor 1 juni gestart kan worden met de nieuwe organisatie, zijn voor de betreffende huurcommissies in april nog gewoon een aantal zittingen gepland. Uitgaande van dezelfde datum worden in de maand mei dus geen zittingen meer gehouden. </antwoord>
      <antwoord nummer="2">Zaken die door de huurcommissies worden afgehandeld, hebben een wettelijke doorlooptijd van vier maanden. Mede doordat deze wettelijke doorlooptijd binnen de huidige organisatie niet haalbaar bleek, is besloten tot de huidige, grootschalige reorganisatie. Een van de doelen van de reorganisatie is het terugbrengen van de doorlooptijd tot de wettelijke termijn. Als gevolg van het wegwerken van de huidige achterstanden, het inwerken van de medewerkers en het perfectioneren van het nieuwe geautomatiseerde systeem, zal de doorlooptijd niet direct na afronding van de reorganisatie (volgens de huidige inzichten 1 juni) tot de streefwaarde teruglopen. De reorganisatie is erop gericht een half jaar na ingangsdatum (1 juni) de doorlooptijd tot de gestelde streefwaarde van drie maanden gereduceerd te hebben. </antwoord>
      <antwoord nummer="3">Van de zaken die in het kader van de huurverhoging 2000 bij de betreffende huurcommissies zijn aangebracht, is op 1 januari 2001 46% afgehandeld, en op 1 april ongeveer 70%. Deze cijfers zijn ontleend aan de betreffende trimesterrapportages. Een cijfer van ongeveer 60–65% afgehandelde zaken is een reële indicatie voor de stand van zaken per 1 maart. Exacte cijfers hiervoor zijn momenteel niet voorhanden. De betreffende percentages zijn tenminste gelijk aan percentages die in voorgaande jaren in deze periode gehaald werden, en mogelijk nog iets beter. Gezien de wettelijke termijnen acht ik deze percentages in het algemeen echter niet acceptabel. Om hier verandering in aan te brengen heb ik de huidige reorganisatie van de secretariaten in laten zetten. </antwoord>
      <antwoord nummer="4">Zoals bij vraag 1 aangegeven is het opschorten van zittingen gebaseerd op praktische gronden met betrekking tot de reorganisatie van de secretariaten. Dit alles heeft tot doel vanaf 1 juni vanuit een zo optimaal mogelijke uitgangssituatie te kunnen starten en de dienstverlening van de huurcommissies zo snel mogelijk op peil te kunnen brengen. De langere doorlooptijden van dit moment, zijn mijns inziens niet acceptabel, en vormen een van de belangrijkste oorzaken van de huidige reorganisatie. Helaas leidt deze reorganisatie ertoe dat de gewenste doorlooptijden op dit moment nog niet gerealiseerd kunnen worden. Ik accepteer deze situatie echter als een onvermijdelijke investering om de doorlooptijden vanaf volgend jaar fors terug te kunnen brengen en de algemene kwaliteit van de dienstverlening sterk te vergroten. </antwoord>
      <antwoord nummer="5">De lopende reorganisatie wordt naar verwachting per 1 juni 2001 voltooid. Zoals in het antwoord op uw eerste vraag reeds is aangegeven, worden in de maand mei geen zittingen gehouden. Hierdoor komt echter capaciteit beschikbaar om andere werkzaamheden versneld te verrichten. Zo wordt gedurende die periode een extra accent gelegd op de afhandeling van zogenaamde «voorzittersuitspraken» waarbij geen zitting noodzakelijk is. Daarnaast vinden onderzoeken en andere werkzaamheden continu doorgang. Op het totale scala van werkzaamheden vindt dus een tijdelijke verschuiving in de uitvoering plaats. Hieraan is vanuit de overweging om vanaf 1 juni met een zo optimaal mogelijke uitgangssituatie te kunnen starten, mijns inziens niet te ontkomen. </antwoord>
      <noten afkomstig="antwoord"/>
   </antwoorden>
</kvr>
