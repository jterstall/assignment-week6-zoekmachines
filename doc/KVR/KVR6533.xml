<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wessels en Versnel-Schmitz (beiden D66) over bruinkoolwinning in het Duitse grensgebied. (Ingezonden 12 januari 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6533
</item>
         <item attribuut="Inhoud">Betreft het Garzweiler II project.</item>
         <item attribuut="Rubriek">Energie, water en grondstoffen (Delfstoffenwinning) Milieu (Milieueffectrapportage)</item>
         <item attribuut="Trefwoorden">Delfstoffenwinning Duitsland Grensregio's Milieueffectrapportage Steenkool</item>
         <item attribuut="Vindplaats">Kamervragen met antwoord 1997-1998, nr. 736, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="D66">Wessels</persoon>
            <persoon partij="D66">Versnel-Schmitz</persoon>
         </item>
         <item attribuut="Datum_reaktie">1998-02-19</item>
         <item attribuut="Datum_indiening">1998-01-12</item>
         <item attribuut="Document-id">KVR6533</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1501" allpagenumbers="1501 1502 1503" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6533" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="736" onderwerp="" indiendatum="1998-01-12">
         <vrager partij="D66" oorsprong="parlement">Wessels</vrager>
         <vrager partij="D66" oorsprong="parlement">Versnel-Schmitz</vrager>
         <vraagt-aan/>
      </vraagdata>
      <antwoorddata antwoorddatum="19 februari 1998). Zie ook Aanhangsel Handelingen nr. 610, Vergaderjaar 1997–1998">
         <antwoorder functie="minister" ministerie="Volkshuisvesting, Ruimtelijke Ordening en Millieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van recente berichten dat de Duitse autoriteiten het ondernemingsplan voor de groeve Garzweiler II hebben goedgekeurd? <voetnoot nummer="1"/>
      </vraag>
      <vraag nummer="2">Grootschalige bruinkoolwinning in het Duitse grensgebied lijkt hiermee onontkoombaar te worden, wat ook voor Nederland aanmerkelijke milieu-consequenties heeft. Is er politieke druk uitgeoefend op Duitse autoriteiten om af te zien van de bruinkoolwinning bij Garzweiler II? Zo neen, bent u bereid om dit alsnog te doen? </vraag>
      <vraag nummer="3">Hoe beoordeelt u in het algemeen het huidige internationale instrumentarium dat landen (onder andere door het Espoo-verdrag) ten dienste staat inzake grensoverschrijdende milieu-effecten? </vraag>
      <vraag nummer="4">Ziet u als gevolg van de ontstane situatie aanleiding tot het aanpassen van het internationale juridische instrumentarium? </vraag>
      <vraag nummer="5">Hoe beoordeelt u in het concrete geval van bruinkoolwinning in de groeve Garzweiler II de mogelijk negatieve milieu-effecten voor Nederland (bijvoorbeeld aantasting grondwaterpeil, verandering van stromingsrichting, verdrogingsgevaar voor Nationaal Park de Mijnweg en de Peel, mogelijk droogvallen van het riviertje de Niers)? </vraag>
      <vraag nummer="6">Als de geschetste milieu-effecten feitelijk optreden, ziet u dan mogelijkheden tot schadeclaims om deze nadelige effecten te niet te doen? </vraag>
      <noten afkomstig="vraag">
         <noot nummer="1" datum="1998-01-5" bron="Algemeen Dagblad">Algemeen Dagblad, 5 januari 1998</noot>
      </noten>
   </vragen>
   <antwoorden aantal="6">
      <antwoord nummer="1">Hiervan heb ik kennisgenomen. Het Rahmenbetriebsplan op grond van de Duitse Mijnwetgeving is vastgesteld. Dit is een bevoegdheid van het Bergambt, i.c. het Bergambt te Duren, dat ressorteert onder het Noordrijnwestfaalse ministerie van Economische Zaken. In het plan wordt geregeld hoe de ontgronding wordt ingericht. Overigens betekent dit niet, dat de concessionaris (Rheinbraun AG) onmiddellijk tot winning kan overgaan. Het ministerie van milieu van de deelstaat Noordrijn-Westfalen heeft nog het recht (en de middelen) om zgn. «wasserrechtliche» onderzoeken te plegen. </antwoord>
      <antwoord nummer="2">Er is reeds geruime tijd politieke druk uitgeoefend op de Duitse autoriteiten, zowel door de provincie Limburg als door de Nederlandse regering. Daarbij is gebruik gemaakt van de internationaal-rechtelijke regelingen inzake milieu-effectrapportage in grensoverschrijdend verband te weten de EU-richtlijn inzake milieu-effectrapportage (85/337/EEG) en het Espoo Verdrag inzake milieu-effectrapportage in grensoverschrijdend verband. In een vroeg stadium van de besluitvorming is door de toenmalige Nederlandse minister van VROM bij de Duitse autoriteiten gepleit voor het toepassen van bovengenoemde internationaal-rechtelijke regelingen. Hieraan is gehoor gegeven. De provincie Limburg is als aanspreekpunt geïnformeerd en betrokken, de documenten hebben ook in Nederland ter inzage gelegen en ook Nederlandse belanghebbenden zijn gehoord tijdens de Erörterungstermin (reeks van hoorzittingen). Voorts is begin maart 1995 een nota van de Nederlandse regering bij de Duitse autoriteiten aangedrongen op overleg onder verwijzing naar artikel 5 van het Espoo Verdrag. Daarbij is door de Nederlandse regering verzocht om bij de definitieve besluitvorming op adequate wijze rekening te houden met de eerder door Gedeputeerde Staten van Limburg namens alle betrokken partijen in Nederland geuite bezwaren. De inzet is daarbij geweest dat de bruinkoolwinning geen belangrijke nadelige milieu-effecten voor Nederland zou mogen opleveren. Op deze nota is door de minister voor milieu van Noordrijn-Westfalen uitvoerig geantwoord. In dat antwoord ging de minister in op de betrokkenheid van de Provincie Limburg in de gehele besluitvormingsprocedure rond de totstandkoming van het Braunkohlenplan Garzweiler II en bij diverse onderzoeken. Daarbij wees de minister op het feit dat het voornemen tot winning een kleiner gebied beslaat dan het oorspronkelijke voornemen en dat mede hierdoor en door de voorgenomen compenserende maatregelen (infiltratie) geen belangrijke nadelige grensoverschrijdende gevolgen zijn te verwachten. De Nederlandse regering heeft er in haar antwoord bij de deelstaatregering van Noordrijn-Westfalen op aangedrongen de Provincie Limburg te garanderen dat in de monitoring-procedure een aantal evaluatietijdstippen zal worden vastgelegd en dat, mocht uit de evaluatie blijken dat schade is of zal ontstaan voor de natuurwaarden in de Provincie Limburg, de mogelijkheid bestaat dat de vergunning wordt herbezien, compenserende maatregelen worden aangevuld of aangepast en eventueel ook de schadevergoedingsregeling zal worden aangepast. Het Braunkohlenplan Garzweiler II is op 31 maart 1995 vastgesteld door de regering van de deelstaat Noordrijn-Westfalen. </antwoord>
      <antwoord nummer="3">Het huidige internationale instrumentarium, verankerd in EU-richtlijn en Espoo Verdrag, dat landen ten dienste staat inzake milieu-effectrapportage in grensoverschrijdend verband acht ik van grote waarde. In gevallen waarin sprake is van een m.e.r.-plichtige activiteit met mogelijk grensoverschrijdende milieugevolgen bestaat de verplichting mogelijk benadeelde andere landen te informeren en desgewenst te betrekken bij de m.e.r.-procedure en de besluitvorming. Tevens dient aan het publiek in de desbetreffende streek de gelegenheid te worden geboden tot het geven van commentaar en het maken van bezwaar tegen de voorgenomen activiteit. Daarenboven bestaat er de verplichting voor het veroorzakende land in overleg te treden met het mogelijk benadeelde land over de grensoverschrijdende effecten. Genoemde procedure-stappen hebben ook in dit geval plaatsgevonden. </antwoord>
      <antwoord nummer="4">Ik zie vooralsnog geen aanleiding tot het aanpassen van het instrumentarium. Wel kan de toepassing in de praktijk nog verbeterd worden. Vooralsnog beschikken we slechts over ontwerp-afspraken inzake de toepassing in de praktijk van milieu-effectrapportage in grensoverschrijdend verband met Duitsland, opgesteld als hulpmiddel bij de uitvoering van de internationaal-rechtelijke verplichtingen. Deze ontwerp-afspraken vormen voor de betrokken autoriteiten een leidraad over hoe te handelen in een geval van milieu-effectrapportage in grensoverschrijdend verband. Het ligt in de bedoeling de bruikbaarheid en effectiviteit van deze afspraken te evalueren waarna de afspraken geformaliseerd kunnen worden. Ik zal daarover contact onderhouden met mijn Duitse collega’s, zowel van de bondsregering als van de betrokken deelstaten. </antwoord>
      <antwoord nummer="5">Voorafgaand aan de opstelling van het Braunkohlenplan Garzweiler II is een onderzoek uitgevoerd naar de mogelijke gevolgen van de onttrekking van grote hoeveelheden grondwater ten behoeve van de winning van bruinkool. Het onderzoek heeft zich niet beperkt tot het Duitse grondgebied. Ook zijn de mogelijke gevolgen voor het Nederlandse grondgebied in de beschouwing betrokken. In het kader van het onderzoek is een geo-hydrologisch model ontwikkeld voor de geologische eenheid genaamd de Venlo-slenk. De Provincie Limburg heeft deel uitgemaakt van de begeleidingscommissie van dit onderzoek en heeft de nodige gegevens voor het opstellen van bovengenoemd model aangeleverd. Uit de berekeningen die zijn uitgevoerd met dit model is gebleken dat zonder compenserende maatregelen een klein gedeelte van de Provincie Limburg, voor wat betreft de bovenste grondwaterpakketten, zou worden beïnvloed. Hierop zijn opnieuw berekeningen uitgevoerd met dit model waarbij compenserende maatregelen in de vorm van infiltratie zijn betrokken. Uit deze laatstgenoemde berekeningen is gebleken dat, aannemende dat de compenserende maatregelen het beoogde resultaat zullen hebben, de gevolgen van de grondwateronttrekking zich beperken tot invloed op de diepe grondwaterpakketten. Deze invloed beperkt zich tot beïnvloeding van de grondwaterstijghoogte en betekent niet een daling van de grondwaterstand. Indien compenserende maatregelen uitgevoerd worden zal, zo blijkt uit berekeningen met het model, het grondwaterpeil naar verwachting niet dalen. Ook zal er geen verandering van stroomrichting optreden. Dit betekent ook dat verdroging van de natuurgebieden niet aan de orde is. De compenserende maatregelen dienen wel op grote schaal te worden uitgevoerd om de nadelige effecten te kunnen voorkomen. Van de zijde van de Provincie Limburg zijn hierover bedenkingen geuit richting Duitse autoriteiten. Om de effectiviteit van de voorgestelde compenserende maatregelen te kunnen controleren wordt een monitoringssysteem ontwikkeld. Aan het ontwikkelen van de opzet voor de monitoring en het vervolgtraject zal de Provincie Limburg als betrokkene deelnemen. Deze deelname van Limburg is expliciet in het goedgekeurde Braunkohlenplan opgenomen. Over de deelname aan en het verder ontwikkelen van het monitoringssysteem zijn op 23 januari 1998 tijdens een gesprek tussen de Minister voor milieu van de deelstaat Noordrijn-Westfalen, mevrouw B. Höhn en de verantwoordelijke gedeputeerde van de Provincie Limburg, nadere afspraken gemaakt. </antwoord>
      <antwoord nummer="6">Tijdens bovengenoemd gesprek zijn ook afspraken gemaakt met betrekking tot eventuele schade en schadeclaims. Afgesproken is dat Mevrouw Höhn contact zal opnemen met de beoogd concessionaris Rheinbraun teneinde afspraken te maken over de wijze waarop Rheinbraun zal omgaan met eventuele schade in Limburg. Voor eind februari 1998 zal de Provincie Limburg hieromtrent nader schriftelijk bericht ontvangen van de minister. Voor Minister Höhn geldt daarbij als uitgangspunt dat schade in Limburg op dezelfde wijze vergoed dan wel gecompenseerd zal worden als wanneer deze in Duitsland zou optreden. </antwoord>
      <noten afkomstig="antwoord"/>
   </antwoorden>
</kvr>
