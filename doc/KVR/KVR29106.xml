<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voordewind (ChristenUnie), Van Gennip (CDA), Van Baalen (VVD) en Van der Staaij (SGP) aan de minister van Buitenlandse Zaken over berichten dat christenen in Irak het risico lopen te worden gekruisigd. (Ingezonden 19 juli 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29106
</item>
         <item attribuut="Inhoud">Vragen over het toenemend geweld en bedreiging tegen christenen in Irak.</item>
         <item attribuut="Rubriek">Cultuur en taal (Overig) Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Godsdiensten Irak Mensenrechten</item>
         <item attribuut="Vindplaats">Kamervragen met antwoord 2006-2007, nr. 2432, Tweede Kamer</item>
         <item attribuut="Vraagnr_bij_indiening">2060721430</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="ChristenUnie">Voordewind</persoon>
            <persoon partij="CDA">Van Gennip</persoon>
            <persoon partij="VVD">Van Baalen</persoon>
            <persoon partij="SGP">Van der Staaij</persoon>
         </item>
         <item attribuut="Datum_reaktie">2007-08-21</item>
         <item attribuut="Datum_indiening">2007-07-19</item>
         <item attribuut="Document-id">KVR29106</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5147" allpagenumbers="5147 5148" vetnummer="2060721430" code="0607tkkvr2432" lopendefooter="Tweede Kamer, vergaderjaar 2006–2007, Aanhangsel" filenaam="KVR29106" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2432" onderwerp="" indiendatum="2007-07-19">
         <vrager partij="ChristenUnie" oorsprong="parlement">Voordewind</vrager>
         <vrager partij="CDA" oorsprong="parlement">Van Gennip</vrager>
         <vrager partij="VVD" oorsprong="parlement">Van Baalen</vrager>
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-08-21">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Is het bericht waar, dat christenen in Irak in toenemende mate het slachtoffer worden van geweld en bedreiging, als gevolg waarvan het merendeel van hen inmiddels het land is ontvlucht? Is het u bekend of christenen juist vanwege hun geloof een groter risico lopen het slachtoffer te worden van geweld en bedreiging? </vraag>
      <vraag nummer="2" voetnoot="1">Kunt u de berichten bevestigen dat christenen in Irak het risico lopen te worden gekruisigd en dat er gevallen bekend zijn, waarbij deze martelmethode daadwerkelijk is toegepast? <voetnoot nummer="1"/>
      </vraag>
      <vraag nummer="3">Bent u bereid uw afschuw hierover aan de Irakese autoriteiten kenbaar te maken en u er zowel in bilateraal als multilateraal verband voor in te spannen de Irakese autoriteiten ertoe te bewegen alles in het werk te stellen om dit geweld tegen christenen tegen te gaan? </vraag>
      <noten afkomstig="vraag">
         <noot nummer="1">Informatie verkregen via een VN-contact in Syrië tijdens de reis van de vast commissie voor Buitenlandse Zaken aan het Midden-Oosten van 8–15 juli 2007</noot>
      </noten>
   </vragen>
   <antwoorden aantal="3">
      <antwoord nummer="1">Antwoord In mijn antwoord van 25 juni jl. op vragen van het lid Wilders (Kamerstuk 2006–2007, nr. 1972) en in antwoord op vragen van de leden Van Gennip, Omtzig en Voordewind (Kamerstuk 2006–2007, nr. 1976), ben ik ingegaan op de achtergronden van de vlucht van Irakezen en van Iraakse christenen in het bijzonder. Zoals wordt aangegeven in het algemeen ambtsbericht over Irak van 10 juni jl. hebben ondanks verbetering op het gebied van wetgeving de afgelopen jaren ook christenen te lijden onder de slechte veiligheidssituatie en straffeloosheid in Irak. Er is sprake van gerichte intimidatie van en aanvallen op christenen. De afgelopen maanden hebben verschillende incidenten plaatsgevonden zoals moorden, ontvoeringen en bomaanslagen gericht tegen christenen en kerkleiders. De VN geeft aan dat aanslagen jegens christenen sinds september 2006 zijn geïntensiveerd. Hoewel in geheel Centraal-Irak intimidatie en aanslagen voorkomen, zouden aanslagen jegens christenen met name in en om Basra, Bagdad en Mosul plaatsvinden. De verantwoordelijkheid voor dergelijke aanslagen wordt wel toegeschreven aan extremistische islamitische milities en organisaties. Ook zouden «buitenstaanders», die verdeeldheid tussen religieuze groeperingen willen zaaien, achter deze aanslagen schuilen. Christenen worden door opstandelingen, terroristen en extremisten geïdentificeerd met de «Multinational Force for Iraq» (MNF-I), hetgeen hen een doelwit maakt. De (veronderstelde) betere sociaal-economische positie van christenen heeft er tevens toe geleid dat christenen in Irak het slachtoffer worden van geweld en ontvoering met geldelijk gewin als doel. Religieuze motieven lijken hierbij geen rol te spelen. De Iraakse autoriteiten zijn onvoldoende in staat tegen het willekeurige dan wel gerichte geweld bescherming te bieden. </antwoord>
      <antwoord nummer="2">De UNHCR te Damascus en de afdeling mensenrechten van het UNAMI kantoor (United Nations Assistance Mission in Iraq) in Bagdad hebben deze berichten niet kunnen bevestigen. </antwoord>
      <antwoord nummer="3">Nederland en de EU hebben in het verleden bij de Iraakse autoriteiten herhaaldelijk aandacht gevraagd voor het geweld en de ernstige mensenrechtenschendingen gericht tegen diverse bevolkingsgroepen, waaronder soennieten, sjiieten en christenen. De Nederlandse ambassadeur in Irak bracht bij een bezoek aan de Iraakse president Talabani op 25 juli jl. de ernstige zorg over van de Nederlandse regering voor de positie van christenen en andere minderheden in Irak. De regering zal het ernstige geweld en de schendingen van mensenrechten in Irak, waaronder de positie van de christenen, ook in de toekomst in bilateraal en multilateraal verband aan de orde blijven stellen. </antwoord>
      <noten afkomstig="antwoord"/>
   </antwoorden>
</kvr>
