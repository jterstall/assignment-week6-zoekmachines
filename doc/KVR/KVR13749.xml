<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de benadering door het openbaar ministerie van nabestaanden van slachtoffers van geweldsmisdrijven en van verkeersslachtoffers. (Ingezonden 10 april 2001); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13749
</item>
         <item attribuut="Inhoud">Vragen over informatie die het openbaar ministerie (respectievelijk het Nederlands Forensisch Instituut) verstrekt aan nabestanden van slachtoffers van geweldsmisdrijven en verkeersslachtoffers over het handelen van de recherche, zoals bijvoorbeeld: vorderingen in het onderzoek, overbrenging van het stoffelijk overschot en ter beschikking stelling van persoonlijke eigendommen en organen.</item>
         <item attribuut="Rubriek">Criminaliteit en openbare orde (Slachtofferhulp) Rechterlijke organisatie (Openbaar ministerie)</item>
         <item attribuut="Trefwoorden">Openbaar ministerie Slachtoffers van delicten</item>
         <item attribuut="Vindplaats">Kamervragen met antwoord 2000-2001, nr. 1250, Tweede Kamer</item>
         <item attribuut="Vraagnr_bij_indiening">2000109250</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2001-05-23</item>
         <item attribuut="Datum_indiening">2001-04-10</item>
         <item attribuut="Document-id">KVR13749</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2605" allpagenumbers="2605 2606 2607" vetnummer="2000109250" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13749" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1250" onderwerp="" indiendatum="2001-04-10">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="23 mei 2001), zie ook Aanhangsel Handelingen nr. 1120, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat is uw reactie op de situatie dat nabestaanden van slachtoffers van geweldsmisdrijven en verkeersslachtoffers vaak niet op de hoogte worden gesteld van het handelen van de recherche (bijvoorbeeld ten aanzien van voorgenomen acties van recherche, inbeslagname van het stoffelijk overschot, overbrenging van het stoffelijk overschot naar het ziekenhuis of het Nederlands Forensisch Instituut, vorderingen in het onderzoek)? </vraag>
      <vraag nummer="2">Hoe beoordeelt u het feit dat de recherche soms eerdere mededelingen doet aan de pers dan aan de nabestaanden van slachtoffers van een geweldsmisdrijf en van verkeersslachtoffers? </vraag>
      <vraag nummer="3">Waarom stelt de recherche persoonlijke eigendommen, als kleding en schoeisel van het slachtoffer, wanneer deze niet langer nodig zijn voor het onderzoek, niet ter beschikking van de nabestaanden? </vraag>
      <vraag nummer="4">Wat is uw reactie op het feit dat het Nederlands Forensisch Instituut, zonder de nabestaanden te informeren of vooraf om toestemming te vragen, organen of andere lichaamsdelen van bovengenoemde slachtoffers uitneemt/afneemt, bewaart en vernietigt, ook wanneer de organen en lichaamsdelen niet langer nodig zijn voor het onderzoek? </vraag>
      <vraag nummer="5">Bent u bereid, in overleg met bijvoorbeeld de Vereniging «Ouders van een Vermoord Kind», een protocol op te stellen dat inzicht geeft hoe openbaar ministerie, de recherche en het Nederlands Forensisch Instituut dienen te handelen ten aanzien van nabestaanden van slachtoffers van geweldsmisdrijven en van verkeersslachtoffers, met daarin ondermeer een regeling van de situaties als hierboven beschreven? Zo neen, waarom niet? </vraag>
      <vraag nummer="6">Bent u bereid er voor zorg te dragen dat er bij het openbaar ministerie steeds één contactpersoon is die gegevens over de zaak aan de nabestaanden van slachtoffers van geweldsmisdrijven en van verkeersslachtoffers kan verstrekken? Zo neen, waarom niet? </vraag>
      <vraag nummer="7">Onder welke voorwaarden bent u bereid het openbaar ministerie op te dragen de vorenbedoelde nabestaanden in beginsel steeds inzage in de dossiers en proces-verbalen van het opsporingsonderzoek te geven? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">In de praktijk geldt de regel dat de politie zo spoedig mogelijk contact opneemt met de slachtoffers of de nabestaanden van slachtoffers van een (gewelds)misdrijf of een ernstig verkeersongeval. Als de slachtoffers aangeven dat zij willen worden geïnformeerd over het verloop van het onderzoek, dan houdt de politie hier rekening mee. Het belang van het onderzoek of de bescherming van de persoonlijke levenssfeer kan er onder omstandigheden toe leiden dat de politie en het openbaar ministerie terughoudend zijn in het uitgebreid informeren van slachtoffers en nabestaanden. Zo informeert de politie slachtoffers meestal niet over voorgenomen (opsporings)acties of persoonsgegevens van de verdachten. </antwoord>
      <antwoord nummer="2">Het is naar mijn mening onwenselijk dat politie en justitie eerder mededelingen aan de pers zouden doen dan aan de nabestaanden van slachtoffers. Met name geldt dit in het geval van bekendmaking van gegevens betreffende de identiteit van het slachtoffer nog voordat de nabestaanden zijn ingelicht over het overlijden van het slachtoffer en bij mededelingen betreffende de inbeslagname van het stoffelijk overschot en de resultaten van het gerechtelijk onderzoek. Ingevolge de richtlijn van het openbaar ministerie Voorlichting Opsporing en Vervolging (1 februari 1998) en het Pershandboek politie (2000) geldt dan ook de vuistregel dat in beginsel geen gegevens van slachtoffers, nabestaanden, getuigen en aangevers aan de media worden verstrekt, die ertoe kunnen leiden dat de identiteit van deze personen of instellingen bekend wordt. In het algemeen spelen bij de verstrekking van informatie door politie en openbaar ministerie over opsporing en vervolging van strafbare feiten in individuele zaken overigens tegengestelde belangen een rol. Hierbij kan gedacht worden aan het belang van openbaarheid, het belang van opsporing en vervolging, maar zeker ook het recht op de bescherming van de persoonlijke levenssfeer van de bij de zaak betrokken personen, met name slachtoffers en nabestaanden. Ook uit de uitspraken van Nationale Ombudsman kan worden afgeleid dat steeds van geval tot geval moet worden bezien of en zo ja, in hoeverre over een individuele strafzaak informatie aan de pers kan worden verstrekt. Een en ander ligt overigens niet altijd in het bereik van de persvoorlichting door de politie en justitie. Te denken valt aan de bijzondere situatie van zogenoemde «ongeplande reality tv» en de eigen verantwoordelijkheid van de media daarin. </antwoord>
      <antwoord nummer="3">In het geval van een strafbaar feit waarbij sprake is van gewonde of dodelijke slachtoffers worden in het kader van het strafrechtelijk onderzoek vaak persoonlijke eigendommen van het slachtoffer in beslag genomen. Zodra het belang van strafvordering zich daar niet meer tegen verzet, worden de in beslaggenomen goederen ingevolge artikel 116, van het Wetboek van Strafvordering, teruggegeven aan degene bij wie het is beslaggenomen. Dit kan het slachtoffer zijn. Indien het slachtoffer is overleden, worden de goederen in beginsel teruggegeven aan de nabestaanden. Ook al is het voorstelbaar dat in de praktijk kleding een enkele maal niet wordt teruggegeven, bijvoorbeeld uit respect voor het rouwproces en omdat de kleding zwaar beschadigd en met bloed besmeurd was of omdat politie en justitie onvoldoende bij de emotionele waarde ervan hadden stilgestaan, wil ik toch aan die hoofdregel van teruggave vasthouden. Die norm wordt ook onderschreven en uitgedragen door het College van procureurs-generaal. Onlangs is bij een bijeenkomst van hoofdofficieren van justitie nog eens benadrukt dat die waarde er wel degelijk kan zijn. </antwoord>
      <antwoord nummer="4">De pathologen van het Nederlands Forensisch Instituut verrichten in opdracht van het openbaar ministerie onderzoek naar de doodsoorzaak van de overledene en hebben daarbij geen contact met bijvoorbeeld nabestaanden. In het kader van de waarheidsvinding in de strafzaak voeren zij gerechtelijke sectie uit op het in beslaggenomen stoffelijk overschot en onderzoeken alles wat verder in dat verband van belang kan zijn. Zulks vindt ingevolge artikel 73 juncto artikel 72, van de Wet op de Lijkbezorging plaats zonder toestemming van de nabestaanden, die hier overigens wel van in kennis worden gesteld door het openbaar ministerie respectievelijk de politie. Deze gerechtelijke sectie bestaat uit een uitwendige en inwendige schouw. Om de doodsoorzaak zo precies mogelijk vast te stellen en om uit te sluiten of niet een andere (lichamelijke) oorzaak is aan te wijzen die de dood ten gevolge had, worden bij dit onderzoek alle organen onderzocht en worden kleine delen uitgenomen voor nader microscopisch onderzoek. In een enkel geval wordt een geheel orgaan uitgenomen vanwege de complexiteit van een aangetroffen probleem. In dat geval is een wetenschappelijk verantwoorde diagnose niet mogelijk binnen het kader van de sectieprocedure, namelijk binnen twee uur. Onlangs is in het kader van het kwaliteitssysteem van het Nederlands Forensisch Instituut een heldere procedure opgesteld die de werkwijze beschrijft van het bewaren van weefsels en organen of orgaandelen verkregen tijdens de gerechtelijke sectie. De uitgenomen weefsels worden gedurende zes maanden na het verschijnen van het sectierapport bewaard, terwijl een zeer kleine hoeveelheid van het al het uitgenomen materiaal voor een periode van vijf jaar wordt bewaard ten behoeve van eventueel gewenst nader onderzoek in het kader van de waarheidsvinding (bijvoorbeeld contra-expertise). Al het materiaal dat niet wordt vrijgegeven na de sectie blijft in principe in beslaggenomen en heeft de status van «stukken van overtuiging» (bewijsmateriaal). Na bovengenoemde termijnen wordt het materiaal, conform de regels die daarvoor ook voor ziekenhuizen gelden, vernietigd. In de brief van 27 maart 2001 van mijn collega van Volksgezondheid, Welzijn en Sport aan uw Kamer wordt aangegeven dat er een wetsvoorstel zeggenschap lichaamsmateriaal in voorbereiding is. Daarin zullen onder meer regels zijn opgenomen over de voorwaarden voor het bewaren en gebruiken van na overlijden beschikbaar gekomen lichaamsmateriaal dat niet meer wordt gebruikt voor het doel waarvoor het op grond van de Wet op de lijkbezorging of op de Wet op orgaandonatie mag worden gebruikt, alsmede regels over informatieverstrekking dienaangaande. In genoemde brief wordt protocollering binnen instellingen als nuttig instrument voor het zekerstellen van adequate informatievoorziening voorgesteld. </antwoord>
      <antwoord nummer="5">Inmiddels is er vanuit het Ministerie van Justitie contact geweest met de Vereniging «Ouders van het Vermoorde Kind» en zal er op korte termijn een open gesprek plaatsvinden. Voor dit gesprek zullen ook het Nederlands Forensisch Instituut en het College van procureurs-generaal worden benaderd. Tijdens dit gesprek kan desgewenst ook de vraag aan de orde komen of er naast genoemde bestaande initiatieven en protocollen (zoals ook in de hiernavolgende antwoorden uiteengezet) behoefte bestaat aan nadere protocollen in de omgang met de nabestaanden van slachtoffers van misdrijven. Ter informatie deel ik u nog mede dat de landelijke officier van Justitie slachtofferzorg regelmatig contact heeft met de voorzitter van de Vereniging «Ouders van het Vermoorde Kind» over de manier waarop justitie met de nabestaanden omgaat. Tevens was de Vereniging betrokken bij de totstandkoming van studiemateriaal van de Stichting Studiecentrum rechtshandhaving voor de opleiding van officieren en rechters. </antwoord>
      <antwoord nummer="6">Sinds 1 januari 2001 hebben alle 19 arrondissementsparketten een meldpunt waar slachtoffers en nabestaanden van slachtoffers van misdrijven informatie kunnen krijgen over de strafzaak waar zij bij betrokken zijn. Dit meldpunt is te bereiken via één telefoonnummer, dat uitsluitend door de politie beschikbaar wordt gesteld. Het telefoonnummer wordt overigens bemand door medewerkers van zowel het openbaar ministerie als van de politie, zodat slachtoffers via dit nummer informatie krijgen over de strafzaak ongeacht het strafvorderlijk stadium waarin de zaak zich bevindt. Te denken valt aan informatie over de stand van zaken van het onderzoek, in beslaggenomen goederen, voeging in het strafproces, de zittingsdatum en het vonnis. </antwoord>
      <antwoord nummer="7">Uitgangspunt is dat het openbaar ministerie nabestaanden op hun verzoek inzage kan geven in dossiers. Op grond van de wet hebben de nabestaanden de volgende mogelijkheden. Artikel 51d van het Wetboek van Strafvordering bepaalt dat slachtoffers en nabestaanden van slachtoffers, die zich terzake van een vordering tot schadevergoeding als benadeelde partij willen voegen in het strafproces, in beginsel recht hebben op inzage in het strafdossier. De slachtoffers en nabestaanden kunnen hiertoe een verzoek indienen bij de officier van justitie of de rechtbank. Daarnaast bestaat voor de nabestaanden van slachtoffers de mogelijkheid om op grond van de Wet persoonsregistraties (WPR) een verzoek om inzage in of verstrekking van stukken uit het strafdossier in te dienen bij het openbaar ministerie. De officier van justitie toetst dit verzoek aan de WPR en het daaraan gerelateerde Modelprivacyreglement Compas. Artikel 9, lid 5 onder d van het voormeld reglement bepaalt dat gegevens uit een individuele strafzaak kunnen worden verstrekt aan slachtoffers en hun nabestaanden voorzover dat noodzakelijk is voor de hulpverlening. Het verzoek wordt gehonoreerd, tenzij – de informatie nodig is voor een ander doel dan waarvoor verzoeker het zegt nodig te hebben – de informatie op een andere, minder inbreuk op de privacy makende, wijze dan via het OM kan worden verkregen – door verstrekking een onevenredige inbreuk in de privacy van de verdachte veroorzaakt – andere belangen aan de verstrekking in de weg kunnen staan – onvoldoende zekerheid is omtrent de strafrechtelijke vervolging. Bij weigering wordt aan de verzoeker gemotiveerd aangegeven waarom het verzoek niet wordt ingewilligd. </antwoord>
      <noten afkomstig="antwoord"/>
   </antwoorden>
</kvr>
