<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) over de BTW-plicht van stichtingen en andere rechtspersonen. (Ingezonden 14 december 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2432
</item>
         <item attribuut="Inhoud">Betreft de belastingplicht voor rechtspersonen die fondsen werven voor cultureel-maatschappelijke activiteiten, zoals restauratie van monumentale (kerk)gebouwen.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Belastingen (BTW) Cultuur en taal (Monumenten)</item>
         <item attribuut="Trefwoorden">Belastingvrijstellingen BTW Monumenten</item>
         <item attribuut="Vindplaats">Kamervragen met antwoord 1995-1996, nr. 489, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1996-01-22</item>
         <item attribuut="Datum_indiening">1995-12-14</item>
         <item attribuut="Document-id">KVR2432</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="993" allpagenumbers="993 994" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="489" onderwerp="" indiendatum="1995-12-14">
         <vrager partij="CDA" oorsprong="parlement">Reitsma</vrager>
         <vraagt-aan/>
      </vraagdata>
      <antwoorddata antwoorddatum="22 januari 1996), zie ook Aanhangsel Handelingen nr. 426, vergaderjaar 1995–1996">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat stichtingen, en andere rechtspersonen die fondsen werven voor cultureel- maatschappelijke activiteiten, bijvoorbeeld restauratie van monumentale (kerk)gebouwen, tegen problemen aan lopen waar het gaat om de belastingplicht? </vraag>
      <vraag nummer="2">Zijn de onder vraag 1 genoemde organisaties BTW-plichtig? Zo ja, waarom is hiervoor gekozen? </vraag>
      <vraag nummer="3">Is op enige wijze bij dit soort organisaties vrijstelling van de BTW-plicht mogelijk? Zo ja, welke voorwaarden worden aan de vrijstelling gesteld en leveren deze voorwaarden wel eens problemen op? Zo neen, waarom niet? </vraag>
      <vraag nummer="4">Bent u bereid stichtingen en andere rechtspersonen die fondsen werven voor restauratie van monumentale (kerk)gebouwen ruimere mogelijkheden te bieden en vrijstelling van de BTW-plicht te geven? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 t/m 4">Het is mij bekend dat stichtingen en andere rechtspersonen fondsen werven voor cultureel-maatschappelijke activiteiten zoals de in de vraag bedoelde restauratie van monumentale (kerk)gebouwen. Het is mij overigens niet gebleken dat die stichtingen e.d. daarbij problemen ondervinden waar het gaat om de belastingplicht voor de omzetbelasting. Met betrekking tot die belastingplicht merk ik het volgende op. Fondswervende instellingen die enkel geld inzamelen door middel van collectes e.d. teneinde de ingezamelde gelden aan anderen te verstrekken om hen in staat te stellen cultureel-maatschappelijke activiteiten te (blijven) verrichten, worden voor de omzetbelasting niet als ondernemer aangemerkt. Ter zake zijn dergelijke fondswervende instellingen dan ook geen omzetbelasting verschuldigd. Indien een fondswervende instelling goederen verkoopt, treedt die instelling daarmee wel op als ondernemer voor de omzetbelasting en is daarover in beginsel omzetbelasting verschuldigd. Onder bepaalde voorwaarden is echter goedgekeurd dat fondswervende instellingen ter zake geen omzetbelasting zijn verschuldigd. Zo is voor toepassing van de goedkeuring onder andere vereist dat de betrokken fondswervende instelling als doel moet hebben het verwerven van financie¨le middelen teneinde daarmee uitsluitend sociaal of cultureel werk te financieren. Verder moet de verkoop van de goederen op «het publiek» zijn gericht en onder zodanige omstandigheden plaatsvinden dat het publiek er zich van bewust is dat de opbrengst bestemd is voor het sociaal of culturele werk. Daarnaast mogen de ontvangsten ter zake van de verkoop van goederen niet meer bedragen dan f 125 000 per jaar en mag de fondswervende instelling ter zake van de aankoop van de goederen geen aanspraak maken op aftrek van de ter zake aan haar in rekening gebrachte omzetbelasting. Voor zover mij bekend voldoet deze regeling in de praktijk goed. Hier komt bij dat ik de faciliteit voor fondswervende instellingen zal verruimen door de gestelde omzetgrens per 1 januari 1996 te verhogen van f 125 000 naar f 150 000 per jaar. Deze aanpassing geschiedt in het verlengde van de wijziging van de in artikel 11, eerste lid, onderdeel v, van de Wet op de omzetbelasting 1968 genoemde omzetgrens voor leveringen, welke grens per 1 januari 1996 in het kader van de zgn. «terugsluis opbrengst reparatiewetsvoorstel-btw» is verhoogd naar f 150 000. Voor een verdergaande verruiming in de vorm van een vrijstelling van de BTW-plicht, zoals in vraag 4 wordt geopperd, zie ik gelet ook op de concurrentieverhoudingen, geen ruimte. </antwoord>
      <noten afkomstig="antwoord"/>
   </antwoorden>
</kvr>
