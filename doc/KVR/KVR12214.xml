<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over mensensmokkel. (Ingezonden 7 juli 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12214
</item>
         <item attribuut="Inhoud">Vragen over voorkennis van de mensensmokkel van zestig Chinezen naar Dover in de nacht van 18 op 19 juni 2000, en - in het algemeen - over het doorlaten van mensensmokkel omwille van het opsporingsbelang.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Opsporingsonderzoek) Welzijn (Vreemdelingen en asielzoekers)</item>
         <item attribuut="Trefwoorden">Criminaliteitsbestrijding Opsporingen Vluchtelingen</item>
         <item attribuut="Vindplaats">Kamervragen met antwoord 1999-2000, nr. 1736, Tweede Kamer</item>
         <item attribuut="Vraagnr_bij_indiening">2990013610</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2000-08-28</item>
         <item attribuut="Datum_indiening">2000-07-07</item>
         <item attribuut="Document-id">KVR12214</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3905" allpagenumbers="3905 3906" vetnummer="2990013610" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12214" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1736" onderwerp="" indiendatum="2000-07-7">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="28 augustus 2000), zie ook Aanhangsel Handelingen nr. 1635, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte geweest van voorbereidingen op de mensensmokkel naar Dover van de 60 Chinezen die in de nacht van 18 op 19 juni jl. heeft plaatsgevonden? Is het waar dat de politie een foto heeft gemaakt van degene die als tussenpersoon is opgetreden bij de huur van de loods aan de Waalhaven, vanwaaruit de smokkel plaatsvond? <voetnoot nummer="1"/>
      </vraag>
      <vraag nummer="2">Om welke reden is er, indien er wel sprake is van voorkennis, niet overgegaan tot arrestatie? Is hier sprake van het bewust doorlaten van mensen omwille van het opsporingsbelang? </vraag>
      <vraag nummer="3">In hoeveel gevallen heeft u, sinds de uitspraak van de Tweede Kamer dat doorlaten van mensen onaanvaardbaar is, toesteming gegeven voor het doorlaten van mensen omwille van de opsporing? In hoeveel gevallen zijn mensen doorgelaten zonder uw toestemming? </vraag>
      <vraag nummer="4">Aan welke criteria dienen de omstandigheden van de gesmokkelden te voldoen, voordat u bepaalt dat doorlaten humanitair verantwoord is? In welke omstandigheden verkeerden de gesmokkelden bij de doorgelaten smokkelzaken? </vraag>
      <vraag nummer="5">Deelt u onze mening dat, gelet op de Dover-affaire, het doorlaten van mensensmokkel een zodanig risico met zich brengt dat het in geen enkel geval humanitair verantwoord uis? </vraag>
      <noten afkomstig="vraag">
         <noot nummer="1" datum="2000-07-8" bron="NRC Handelsblad 1 juli 2000 en Vrij Nederland">NRC Handelsblad 1 juli 2000 en Vrij Nederland, 8 juli 2000</noot>
      </noten>
   </vragen>
   <antwoorden aantal="5">
      <antwoord nummer="1">Noch de politie noch het Openbaar Ministerie waren vooraf op de hoogte van de smokkel van de groep met 60 Chinese personen, die op 19 juni 2000 in een vrachtauto in Dover werden aangetroffen. Duidelijk zal zijn dat dit betekent dat ook ik niet op de hoogte was. Van het doorlaten van mensen omwille van het opsporingsbelang is dus absoluut geen sprake geweest. Ik licht dit toe. De regiopolitie Rotterdam-Rijnmond verricht sedert medio 1998 onderzoek naar (verdachten van) smokkel van mensen uit het Middellandsezee-gebied, die met behulp van boten zouden worden vervoerd. In het kader van dit onderzoek heeft een observatieteam in het voorjaar van 2000 diverse personen geobserveerd. Deze observaties verschaften geen enkele informatie die zou kunnen duiden op een ophanden zijnd transport van personen van Chinese of van enige andere origine. Ditzelfde observatieteam is later ook ingezet in het onderzoek naar de mensensmokkelbende die ervan verdacht wordt verantwoordelijk te zijn voor het Dover-drama. Dit onderzoek is direct na ontdekking van het Dover-drama gestart en wordt verricht door de unit mensensmokkel van het kernteam Noord- en Oost-Nederland, in samenwerking met diverse diensten van de regiopolitie Rotterdam-Rijnmond. In het onderzoek naar het Dover-drama is inmiddels een persoon naar voren gekomen die de vermoedelijke tussenpersoon is geweest bij de huur van een loods van waaruit de vrachtauto met de Chinese personen op 18 juni jl. vermoedelijk is vertrokken. Bij vergelijking van zijn foto met het fotomateriaal uit het onderzoek van de regiopolitie Rotterdam-Rijnmond, bleek dat deze persoon ook reeds in dat onderzoek was gefotografeerd. Hij kon overigens pas bij deze vergelijking door het Rotterdamse onderzoeksteam worden geïdentificeerd. De onderzoeksgegevens uit het onderzoek van de regiopolitie Rotterdam-Rijnmond zijn overgedragen aan het onderzoeksteam in het Dover-onderzoek en hebben daaraan een positieve impuls gegeven. Ik wijs er overigens op dat het onderzoek in de Dover-zaak nog loopt, hetgeen mij vanzelfsprekend dwingt tot de noodzakelijke terughoudendheid in het bespreken van onderzoeksdetails bij de beantwoording van deze vragen. </antwoord>
      <antwoord nummer="2">In het antwoord op vraag 1 gaf ik reeds aan dat er géén sprake was van voorkennis bij politie en justitie. Alleen al om die reden is er evenmin sprake geweest van het bewust doorlaten van mensen omwille van het opsporingsbelang. </antwoord>
      <antwoord nummer="3" voetnoot="1 2 3">De motie-Rouvoet <voetnoot nummer="1"/>c.s. van 19 november 1998 sprak uit dat «het doorlaten van personen in de zin van het laten voortduren van bedoelde misdrijven, nadat zij in het kader van de opsporing zijn geconstateerd, niet aanvaardbaar is, ook niet met het oog op zwaarwegende opsporingsbelangen». Bij brief van 12 april 1999 <voetnoot nummer="2"/>heb ik de Tweede Kamer ingelicht over mijn zienswijze over deze motie. Ik gaf daarbij – kort samengevat – aan dat de motivering van de motie in mijn wijze van zien gelegen was in het voorkomen van mensonwaardige situaties. Om die reden gaf ik dan ook aan doorlaten niet aanvaardbaar te vinden daar waar het gaat om in de motie genoemde misdrijven van mensenhandel en wederrechtelijke vrijheidsberoving. Voor het delict mensensmokkel gaf ik in mijn brief aan dat wat anders te zien. Er is daarbij immers doorgaans geen sprake van een situatie waarbij de betrokken personen bij voltooiing van het misdrijf in een mensonwaardige situatie terecht komen. Bij mensensmokkel kunnen zich derhalve situaties voordoen waarbij besloten zou kunnen worden tot het afzien van aanhouding van betrokken personen juist om zicht te kunnen krijgen op de organisatie en om verdachten te kunnen identificeren. Voor nadere concretisering van de hierboven uiteengezette hoofdlijn van mijn brief verwijs ik naar de inhoud van de brief zelf. Ik wijs er voorts nog op dat deze brief in het rapport van de commissie-Kalsbeek <voetnoot nummer="3"/>ook besproken wordt. De commissie constateert daarin dat «geen van de fracties behoefte had om met de minister over de brief van gedachten te wisselen» en stelt dat «derhalve aangenomen moet worden dat de Kamer met de handelwijze van de minister heeft ingestemd.» Sinds de eerder gememoreerde brief van 12 april 1999 heb ik (binnen de kaders van deze brief) in drie onderzoeken toestemming gegeven voor het indien nodig doorlaten van personen omwille van de opsporing. Al deze onderzoeken zijn inmiddels afgerond of bevinden zich in het stadium waarin één of meer verdachten zijn aangehouden. In de bedoelde onderzoeken is overigens in de praktijk geen gebruik gemaakt van de mogelijkheid om personen door te laten. Los van deze drie zaken heb ik geen enkele aanwijzing dat er personen zonder mijn toestemming zijn doorgelaten. Tenslotte wijs ik er op dat het feit dat er uiteindelijk geen personen zijn doorgelaten niet hoeft te betekenen dat er ook geen personen kunnen zijn gesmokkeld. Dit laatste heeft zich dan echter afgespeeld buiten het zicht van politie en justitie en zonder dat men daarvan op de hoogte was. </antwoord>
      <antwoord nummer="4">In mijn eerder genoemde brief van 12 april 1999 aan de voorzitter van de Tweede Kamer heb ik aangegeven dat zowel de aard van het vervoer als de opvang in het land van bestemming van belang zijn voor de vraag of een persoon die zich laat smokkelen niet in een mensonwaardige situatie komt te verkeren. Deze vraag moet telkens aan de hand van de feitelijke omstandigheden, per actie, beantwoord worden. Als voorbeelden van een mensonwaardig vervoer noemde ik in mijn brief van 12 april 1999 een vervoer dat plaatsvindt in containers of laadbakken. Als voorbeeld van een mensonwaardige opvang in het land van bestemming noemde ik de situatie waarin gesmokkelde personen in de prostitutie terecht komen. In de in het antwoord op vraag 3 genoemde onderzoeken waarvoor ik toestemming tot doorlaten heb gegeven, was er geen aanleiding om te veronderstellen dat het vervoer mensonwaardig zou zijn – het vervoer zou plaatsvinden per vliegtuig, per personenbusje of per auto – of dat de gesmokkelde personen in een mensonwaardige situatie terecht zouden komen. Ik heb aan mijn toestemming telkens de voorwaarde verbonden dat zodra zou worden vastgesteld dat personen toch op een mensonwaardige manier werden vervoerd dan wel na binnenkomst in Nederland of enig ander land, in een mensonwaardige situatie zouden komen te verkeren, direct tot aanhouding zou moeten worden overgegaan. </antwoord>
      <antwoord nummer="5">Zoals uit mijn antwoorden op de vorige vragen blijkt deel ik die mening niet. In die antwoorden gaf ik aan dat er in mijn visie situaties zijn waarin het doorlaten van mensen humanitair verantwoord is. Ik wijs er in dit verband nog op dat ik reeds in mijn eerdergenoemde brief van 12 april 1999 heb aangegeven dat ik vervoer van mensen per container, zoals in de Dover-zaak het geval was, mensonwaardig acht. Om die reden zou ik voor een dergelijke doorlating nimmer toestemming hebben verleend. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 1998–1999, 25 403 en 23 251, nr. 30</noot>
         <noot nummer="2">Tweede Kamer, vergaderjaar 1998–1999, 25 403, nr. 35</noot>
         <noot nummer="3">Eindrapport commissie Kalsbeek, Tweede Kamer, vergaderjaar 1998–1999, nrs. 4–5 blz. 67 en 68</noot>
      </noten>
   </antwoorden>
</kvr>
