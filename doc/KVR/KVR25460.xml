<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister van Sociale Zaken en Werkgelegenheid over belemmeringen voor het starten/uitbreiden van een eigen onderneming. (Ingezonden 10 april 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25460
</item>
         <item attribuut="Inhoud">Is het op basis van de nog uit te werken AMvB per 1 juli 2006 nog steeds mogelijk om vanuit de WW een eigen bedrijf te starten en wat is de rol en aapak van het UWV? Dit zijn aanvullende vragen op eerder vragen van het lid Noorman-Den Uyl, eveneens ingezonden 10 april 2006.</item>
         <item attribuut="Rubriek">Bedrijfsleven en industrie (Midden- en kleinbedrijf) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">WW Zelfstandigen</item>
         <item attribuut="Vindplaats">Kamervragen met antwoord 2005-2006, nr. 1354, Tweede Kamer</item>
         <item attribuut="Vraagnr_bij_indiening">2050611410</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2006-04-26</item>
         <item attribuut="Datum_indiening">2006-04-10</item>
         <item attribuut="Document-id">KVR25460</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2883" allpagenumbers="2883 2884" vetnummer="2050611410" code="0506tkkvr1354" lopendefooter="Tweede Kamer, vergaderjaar 2005–2006, Aanhangsel" filenaam="KVR25460" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1354" onderwerp="" indiendatum="2006-04-10">
         <vrager partij="CDA" oorsprong="parlement">Verburg</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-04-26">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het ingezonden artikel «oudere overgeleverd aan het UWV» in het dagblad Trouw? <voetnoot nummer="1"/>
      </vraag>
      <vraag nummer="2">Is deze aanpak door het Uitvoeringsinstituut Werknemersverzekeringen (UWV) in lijn met de door u beoogde stimulering van het starten van een eigen onderneming vanuit een uitkeringssituatie? </vraag>
      <vraag nummer="3">Waarom speelt het UWV (nog) niet op actieve en stimulerende wijze op de kansen en mogelijkheden van deze (deeltijd) ondernemer die zich alsnog als zelfstandig ondernemer wil vestigen? </vraag>
      <vraag nummer="4">Welke mogelijkheden heeft het UWV om uitkeringsgerechtigden voor te lichten over de mogelijkheden om vanuit de uitkering te starten met een eigen onderneming? Vanaf welke datum en hoe actief wordt dit instrumentarium benut door medewerkers van het UWV? </vraag>
      <vraag nummer="5" voetnoot="2">Bent u voornemens om uitspraken namens het UWV, zoals «Nee, u blijft gewoon werken en elk uur dat u méér dan de toegestane tijd aan uw praktijk besteedt, wordt op de uitkering gekort» <voetnoot nummer="2"/>, en «niet betaald werk is ook werk»,niet langer te laten dulden? </vraag>
      <vraag nummer="6">Welke stappen zult u op zeer korte termijn nemen om het starten van een eigen onderneming daadwerkelijk te stimuleren teneinde een einde te maken aan frustrerende ervaringen van cliënten van het UWV die trachten een eigen onderneming met succes van de grond te krijgen? </vraag>
      <vraag nummer="7">Deelt u de opvatting dat het stimuleren van ondernemerschap vanuit een uitkering ondersteund kan worden door de mogelijkheid oorspronkelijke uitkeringsrechten weer te doen herleven als het werkelijk niet lukt een onderneming rendabel te maken? Zo ja, welke concrete stappen zult u op dit punt concreet nemen? </vraag>
      <noten afkomstig="vraag">
         <noot nummer="1" datum="2006-04-6" bron="Trouw">Trouw, 6 april 2006</noot>
      </noten>
   </vragen>
   <toelichting>Deze vragen ter aanvulling op eerdere vragen terzake van het lid Noorman-Den Uyl (PvdA), ingezonden 10 april 2006, (vraagnummer 2050611390). </toelichting>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De uitleg van het UWV is in lijn met de huidige wet- en regelgeving. Op dit moment worden in de wet- en regelgeving mogelijkheden gecreëerd om het starten als zelfstandig ondernemer te stimuleren. De inwerkingtreding van de nieuwe wet- en regelgeving is voorzien op 1 juli 2006. Daarbij dient te worden aangetekend dat de nieuwe wet- en regelgeving betrekking heeft op uitkeringsgerechtigden die willen starten als zelfstandig ondernemer en voor wie de werkzaamheden nog geen aanvang hebben genomen (art. 77a, eerste lid onder b, van het wetsvoorstel wijziging WW stelsel). Uit het genoemde krantenartikel is niet duidelijk af te leiden of sprake is van werkzaamheden die nog geen aanvang hebben genomen. </antwoord>
      <antwoord nummer="3">UWV is vanaf begin 2005 actief betrokken geweest bij het wetgevingstraject waarmee belemmeringen om te starten vanuit een uitkering worden weggenomen. UWV heeft in dat verband zelf ook voorstellen aangedragen. Gelet op de verwachte duur van het wetgevingstraject, inclusief de algemene maatregel van bestuur met betrekking tot de inkomstenverrekening, alsmede de implementatie van grote projecten als de WIA en Walvis op 1 januari jl. heb ik na overleg met UWV besloten om voor de inwerkingtreding van deze regelgeving uit te gaan van 1 juli 2006. Dit neemt niet weg dat ik er geen bezwaar tegen heb en het zelfs zou waarderen indien UWV – voor zover althans mogelijk – zou kunnen anticiperen op de nieuwe regelgeving. Zie ook mijn antwoord op vraag 2 van mevrouw Noorman-den Uyl (Aanhangsel Handelingen, vergaderjaar 2005–2006, nr. 1353). Mede gezien het feit dat UWV al sinds 2004 actief participeert in de startersdagen van de Kamers van Koophandel is mijn algemene beeld dat UWV op een positieve wijze inspeelt op mijn beleid om het starten vanuit een uitkering te stimuleren. </antwoord>
      <antwoord nummer="4">UWV speelt thans onder andere op zijn website actief in op de situatie van de starter. Dit gebeurt ook tijdens de individuele (intake-)gesprekken met de klant die zowel door CWI als door UWV worden gevoerd. De klant wordt hierbij gewezen op zijn mogelijkheden een eigen bedrijf te starten, zoals de oriëntatieperiode van drie maanden, waarin hij niet verplicht is te solliciteren. Voorts bestaat de mogelijkheid zich door een startersadviesbureau of een reïntegratiebedrijf te laten begeleiden. </antwoord>
      <antwoord nummer="5">Zonder specifiek te willen ingaan op uitspraken die door een individuele medewerker van UWV zijn gedaan tijdens de gevalsbehandeling, kan ik wel stellen dat ik het een goede zaak vind als UWV niet alleen de mogelijkheden, maar ook de rechten en plichten bij het starten van een bedrijf zo helder mogelijk aan de cliënt duidelijk maakt. </antwoord>
      <antwoord nummer="6">Op dit moment worden in de wet- en regelgeving mogelijkheden gecreëerd om het starten als zelfstandig ondernemer te stimuleren. De inwerkingtreding is voorzien op 1 juli 2006. Door deze regeling kunnen WW-gerechtigden die willen starten als zelfstandig ondernemer na toestemming van het UWV gedurende 6 maanden werkzaamheden verrichten ten behoeve van die eigen onderneming met behoud van uitkering en zonder sollicitatieplicht. De eventuele inkomsten uit zelfstandig ondernemerschap worden voor 70% verrekend met de WW-uitkering. Startende ondernemers vanuit een arbeidsongeschiktheidsregeling of de bijstand kennen ook een inkomstenverrekening. </antwoord>
      <antwoord nummer="7">In de huidige situatie is het zo dat startende ondernemer die binnen 18 maanden na de start het zelfstandig ondernemerschap beëindigt de status van werknemer herkrijgt. Hierdoor gaat de WW-uitkering herleven. Vanaf 1 juli a.s. zal de herlevingstermijn gekoppeld worden aan het opgebouwde WW-recht, met een minimum van 18 maanden en een maximum van 38 maanden. Door deze wijziging kunnen met name oudere werknemers gedurende een langere periode terugvallen op hun uitkering. </antwoord>
      <noten afkomstig="antwoord"/>
   </antwoorden>
</kvr>
