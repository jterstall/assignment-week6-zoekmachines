<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen (CDA), Dittrich (D66), Van Oven (PvdA) en Rijpstra (VVD) over het scheiden van partners die asiel hebben aangevraagd. (Ingezonden 8 oktober 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4001
</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1996-1997, nr. 330, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Verhagen</persoon>
            <persoon partij="D66">Dittrich</persoon>
            <persoon partij="PvdA">Van Oven</persoon>
            <persoon partij="VVD">Rijpstra</persoon>
         </item>
         <item attribuut="Datum_reaktie">1996-11-21</item>
         <item attribuut="Datum_indiening">1996-10-08</item>
         <item attribuut="Document-id">KVR4001</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="679" allpagenumbers="679 680" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="330" onderwerp="" indiendatum="1996-10-8">
         <vrager partij="CDA" oorsprong="parlement">Verhagen</vrager>
         <vrager partij="D66" oorsprong="parlement">Dittrich</vrager>
         <vrager partij="PvdA" oorsprong="parlement">Van Oven</vrager>
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="1996-11-21">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is Justitie begonnen met het scheiden van partners die beiden in Nederland asiel hebben aangevraagd, maar die verschillende reisroutes hebben afgelegd? <voetnoot nummer="1"/>
      </vraag>
      <vraag nummer="2">Zo ja, herinnert u zich, dat u tijdens het overleg met de Kamer inzake het gezinsherenigingsbeleid op 10 september, nadere afspraken met de Schengenpartners voor dit terrein hebt toegezegd? </vraag>
      <vraag nummer="3" voetnoot="2">Meent u dat de in vraag 1 vermelde handelwijze in overeenstemming is met uw uitspraken, dat er in het kader van de Schengenovereenkomst een modus gevonden is voor de hereniging van gezinsleden die in verschillende landen zijn toegelaten als vluchteling of die als asielzoeker een aanvraag hebben ingediend? <voetnoot nummer="2"/>
      </vraag>
      <vraag nummer="4">Welke afspraken zijn er op 4 juni 1996 met de Schengenpartners over deze problematiek gemaakt die een breuk tussen gezinsleden kunnen voorkomen? </vraag>
      <vraag nummer="5">Hoe verhoudt zich uw beleid tot de werkinstructie van de IND, nr. 19, van 27 september 1995, volgens welke het niet opportuun is om in geval van een (potentie¨le) toelating als vluchteling van een asielzoeker voor wiens aanvraag Nederland verantwoordelijk is, voor diens gezinsleden een claim te leggen bij andere Schengenlanden? </vraag>
      <vraag nummer="6">Op welke wijze denkt u te kunnen verzekeren, dat gezinnen niet uit elkaar gehaald moeten worden, maar dat hun asielaanvraag, voorzover mogelijk gezamenlijk, in e´e´n van de Schengenlanden wordt behandeld? </vraag>
      <noten afkomstig="vraag">
         <noot nummer="1" datum="1996-10-7" bron="Zie Trouw">Zie Trouw, 7 oktober 1996</noot>
         <noot nummer="2" documenttype="Kamerstuk" kamerstuk-id="19 637" documentnummer="189">Kamerstuk 19 637, nr. 189</noot>
      </noten>
   </vragen>
   <antwoorden aantal="5">
      <antwoord nummer="1">Het gestelde in het artikel in Trouw op 7 oktober jl. dat een Kroatische asielzoekster in het kader van de Schengen Uitvoeringsovereenkomst een week eerder was overgedragen aan de Bondsrepubliek Duitsland is op zichzelf juist. Ook voor die datum is evenwel in een beperkt aantal gevallen sprake geweest van overdracht van gezinsleden van personen die in Nederland in de asielprocedure zaten: in twee gevallen, te weten op 19 juni jl. en op 16 september jl., heeft de overdracht feitelijk plaatsgevonden, in twee andere gevallen zijn de betrokkenen met onbekende bestemming verdwenen voordat de overdracht kon plaatsvinden. </antwoord>
      <antwoord nummer="2">Ik herinner mij dat ik heb opgemerkt dat Nederland bij de interpretatie van de artikelen van de Schengenovereenkomst ook de gezinsherenigingsaspecten wil betrekken, maar dat de andere Schengenpartners dat niet willen, dat op mijn verzoek het overleg in dezen nog steeds wordt voortgezet en dat ik uw Kamer heb toegezegd haar daarover te informeren zodra er meer bekend is. </antwoord>
      <antwoord nummer="4">Op 4 juni jl. zijn geen concrete afspraken tussen de Schengenpartners over dit onderwerp gemaakt. Op instigatie van het Nederlandse Voorzitterschap is in de Subgroep Asiel op die datum wel een eerste discussie over dit onderwerp gevoerd. Deze discussie wordt onder het huidige Luxemburgse Voorzitterschap voortgezet op basis van een Nederlands compromisvoorstel inzake de invulling van het begrip «bijzondere humanitaire of familiale omstandigheden» als bedoeld in artikel 36 van de Schengen Uitvoeringsovereenkomst. </antwoord>
      <antwoord nummer="5">De ratio achter de passage in de interne werkinstructie van de IND waarvan in de vraag gewag wordt gemaakt, is de volgende: ingevolge artikel 35 van de Schengen Uitvoeringsovereenkomst draagt een Schengenland de verantwoordelijkheid voor de behandeling van asielverzoeken van bepaalde in dit artikel omschreven gezinsleden van een persoon die reeds in dat land als vluchteling is toegelaten, voor zover althans de betrokkenen daarmee instemmen. In dergelijke gevallen vindt dan ook ipso facto geen overdracht aan een Schengenpartner plaats. Overigens kunnen gezinsleden van een asielzoeker die in Nederland als vluchteling wordt toegelaten in aanmerking komen voor verblijf bij deze persoon in het kader van het gezinsherenigingsbeleid, mits is voldaan aan de voorwaarden genoemd in de Hoofdstukken B1 en B7.17.1 van de Vreemdelingencirculaire 1994. De aangehaalde passage is daarom naar mijn mening volledig in overeenstemming met de uitgangspunten van mijn beleid. </antwoord>
      <antwoord nummer="3 en 6">Vooralsnog zal de uitkomst van het overleg tussen de Schengenpartners waaraan ik onder punt 4 refereerde, moeten worden afgewacht. Daarbij teken ik op voorhand aan dat het niet realistisch is om ervan uit te gaan dat dit overleg ertoe zal leiden dat in de toekomst in alle gevallen samenvoeging van asielverzoeken van gezinsleden zal kunnen worden gerealiseerd. De reden daarvoor is dat de Schengen Uitvoeringsovereenkomst alleen voor specifiek in dit verdrag aangeduide gevallen in de mogelijkheid tot gezamenlijke behandeling van asielverzoeken van gezinsleden in e´e´n Schengenstaat voorziet en dit met andere woorden niet als de algemene regel voorschrijft. Tegelijkertijd zeg ik u toe dat de Nederlandse delegatie zich in dit overleg zal beijveren voor een zo ruim mogelijke toepassing van de feitelijke ruimte die de asielbepalingen van de Schengen Uitvoeringsovereenkomst bieden voor de samenvoeging van asielverzoeken wanneer verschillende Schengenlanden daarvoor met de letter van deze overeenkomst verantwoordelijk zijn. Evenwel acht ik het, gelet ook op de vele vragen vanuit de samenleving over het scheiden van partners, noodzakelijk thans meer duidelijkheid te verschaffen omtrent mijn beleid. Tijdens bovengenoemde discussie op 4 juni jl. hebben de Schengenlanden onderkend dat het in klemmende humanitaire gevallen noodzakelijk kan zijn dat gezinsleden herenigd (althans niet gescheiden) worden. Het zou daarbij om gevallen kunnen gaan als ernstige ziekte, zware handicap of andersoortige hulpbehoevendheid van een familielid (daarbij wordt gedoeld op het «kerngezin»), zwangerschap en geboorte. Ook zou bij voorkeur vermeden dienen te worden dat minderjarige kinderen onbegeleid in een Schengenstaat achterblijven. Nederland heeft deze uitgangspunten ook onderschreven en het compromisvoorstel hierop gebaseerd. Los van de resultaten van het komend overleg omtrent dit voorstel, wil ik deze uitgangspunten thans zo veel mogelijk onderdeel maken van mijn beleid. Het leidend beginsel dat aan bovengenoemde gevallen ten grondslag ligt, acht ik immers in het algemeen aanvaardbaar voor de Nederlandse praktijk. Dit beginsel houdt kort gezegd in dat het bepaalde in artikel 36 SUO enkel toepassing vindt in geval van bijzondere humanitaire of familiale redenen welke verder gaan dan het behoud of het herstel van de familiale eenheid. In de toepassing van dit leidend beginsel zie ik, voor wat betreft artikel 36 SUO, voldoende garanties om in klemmende humanitaire situaties tot een bevredigende oplossing te komen. Bovendien heb ik besloten aan de discretionaire bevoegdheid neergelegd in artikel 29, vierde lid, van de Uitvoeringsovereenkomst voortaan als volgt invulling te geven. Indien e´e´n van de bovengenoemde bijzondere omstandigheden zich voordoet, terwijl Nederland niet verantwoordelijk is en derhalve geen verzoek om toepassing van artikel 36 SUO aan het desbetreffende Schengenland kan richten, zal Nederland de behandeling van het asielverzoek aan zich trekken. Voorts acht ik de toepassing van artikel 29, vierde lid, SUO gerechtvaardigd indien de verantwoordelijkheid voor de behandeling van een asielverzoek van tenminste e´e´n van de gezinsleden bij Nederland berust, en de gezinsleden aantoonbaar gezamenlijk direct naar Nederland zijn gereisd. Ook in dat geval zullen de asielverzoeken gezamenlijk worden behandeld in Nederland. Voor wat betreft de situatie dat Nederland voor geen enkel verzoek van een gezin verantwoordelijk is, maar verschillende andere Schengenpartners wel en de asielverzoekers dientengevolge aan diverse landen dienen te worden overgedragen, zal Nederland pogen te bemiddelen om de behandeling van de asielverzoeken in e´e´n van die andere Schengenlanden te laten plaatsvinden. Omdat Nederland uiteraard niet andere landen kan dwingen gevolg te geven aan een dergelijk verzoek, kan ik hierbij niet meer dan een inspanningsverplichting mijnerzijds garanderen. Ik zal het hierboven omschreven beleid binnenkort op de gee¨igende wijze bekendmaken. </antwoord>
      <noten afkomstig="antwoord"/>
   </antwoorden>
</kvr>
