<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Heijden (CDA) over de aanrijtijd van ambulances. (Ingezonden 5 december 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6430
</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Ambulancevervoer</item>
         <item attribuut="Vindplaats">Kamervragen met antwoord 1997-1998, nr. 648, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Van der Heijden</persoon>
         </item>
         <item attribuut="Datum_reaktie">1998-02-03</item>
         <item attribuut="Datum_indiening">1997-12-05</item>
         <item attribuut="Document-id">KVR6430</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1321" allpagenumbers="1321 1322" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6430" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="648" onderwerp="" indiendatum="1997-12-5">
         <vrager partij="CDA" oorsprong="parlement">Van der Heijden</vrager>
         <vraagt-aan/>
      </vraagdata>
      <antwoorddata antwoorddatum="3 februari 1998), zie ook Aanhangsel Handelingen nr. 521, vergaderjaar 1997–1998">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het artikel «Eén op de vier ambulances te laat bij ongeval; vertraging kost jaarlijks mogelijk tientallen levens»? <voetnoot nummer="1"/>
      </vraag>
      <vraag nummer="2">Deelt u de opvatting dat het onverantwoord en ontoelaatbaar is dat – volgens een rapport van de Provinciale Raad voor de Volksgezondheid – één op de vier ambulanceritten in Rotterdam de maximale door de overheid ingestelde aanrijtijd van vijftien minuten overschrijdt? </vraag>
      <vraag nummer="3">Hoe is het mogelijk dat dit soort zaken van levensbelang (kennelijk) niet goed geregeld zijn? </vraag>
      <vraag nummer="4">Komt deze ernstige problematiek ook elders in het land voor? </vraag>
      <vraag nummer="5" voetnoot="2">Herinnert u zich uw toezegging – gedaan tijdens het algemeen overleg over de nota «Met zorg verbonden» op 8 oktober jl. – dat de Kamer uiterlijk in de loop van 1998 zal worden ingelicht over nog resterende knelpunten als gevolg van de invoering van een budgetteringssysteem voor ambulancezorg? <voetnoot nummer="2"/>
      </vraag>
      <vraag nummer="6">Wilt u zo spoedig mogelijk – dus niet «in de loop van 1998» – met maatregelen komen die waarborgen dat daadwerkelijk binnen de door de overheid ingestelde aanrijtijd van vijftien minuten kan worden gewerkt? </vraag>
      <noten afkomstig="vraag">
         <noot nummer="1" datum="1997-11-27" bron="Rotterdams Dagblad">Rotterdams Dagblad, 27 november 1997</noot>
         <noot nummer="2" datum="1997-10-8" bron="Verslag Algemeen Overleg">Verslag Algemeen Overleg, 8 oktober 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. Ik wil daarbij opmerken dat in het rapport van de Provinciale Raad voor de Volksgezondheid gesteld wordt dat 23% van de ritten een overschrijding te zien zou geven indien wordt uitgegaan van een 15-minutengrens tussen moment van melding en aankomst bij patiënt. De 15-minutengrens geldt nu echter vooralsnog voor de tijd tussen opdracht aan de ambulance en aankomst bij de patiënt. Uit de mij ter beschikking staande gegevens over 1996 blijkt dat er voor de regio Rotterdam-Rijnmond sprake is van een overschrijdingspercentage van 9,8, hetgeen niet wegneemt dat het een fors overschrijdingspercentage is. </antwoord>
      <antwoord nummer="3">De Wet ambulancevervoer geeft gedeputeerde staten de verantwoordelijkheid voor het vaststellen van het spreidingsplan. Het spreidingsplan geeft aan hoeveel ambulances er minimaal moeten en maximaal mogen zijn. Uitgangspunt is daarbij dat bij spoedgevallen iedere plaats in de provincie onder normale omstandigheden binnen vijftien minuten bereikt kan worden. Als in de praktijk blijkt dat de vijftien minutengrens structureel fors wordt overschreden, zullen gedeputeerde staten het spreidingsplan moeten aanpassen. Van belang is dat binnen de daarvoor gestelde tijdslimiet adequate spoedeisende medische hulp wordt verleend. Ik zou mij daarom goed kunnen voorstellen dat er binnen het systeem van ambulancezorg alternatieven worden ontwikkeld om op een snelle wijze adequate spoedeisende hulp te bieden. Ik denk in dit verband aan bijvoorbeeld een first response systeem met ambulanceverpleegkundigen die met een motor worden ingezet. In Den Haag wordt daar op dit moment een experiment mee gehouden. Het onderzoeksrapport zal naar verwachting het eerste kwartaal van 1998 worden afgerond. </antwoord>
      <antwoord nummer="4">Overschrijdingen komen in iedere regio voor en zijn vaak te wijten aan verkeersdrukte, weersomstandigheden en een gelijktijdigheid van spoedgevallen waardoor de dichtstbijzijnde uitrukpost niet bezet is en een ambulance van verder moet komen. Ook ontvang ik signalen dat verkeersbelemmerende maatregelen (verkeersdrempels, afsluiting met paaltjes etc.) de aanrijtijden negatief beïnvloeden. Op basis van de onlangs beschikbaar gekomen cijfers over het jaar 1996 kan geconcludeerd worden dat het landelijk gemiddelde in 1996 lag op 3,9%. Regio’s die in 1996 qua tijdsoverschrijding boven dit gemiddelde lagen zijn Groningen (5,3%), Twente (6,0%), Flevoland (5,2%), IJssel-Vecht (6,8%), Arnhem (4,8%), West-Veluwe Vallei (4,9%), Nijmegen (10,9%), Haaglanden (5,9%), West-Brabant (4,9%), Zuidelijk Zuid-Limburg (6,5%) en Zeeland (6,8%). </antwoord>
      <antwoord nummer="5">Ja. Overigens hecht ik eraan op te merken dat de situatie zoals die geschetst wordt in het rapport van de Provinciale Raad voor de Volksgezondheid dateert van vóór de invoering van de budgettering. Ten aanzien van de gevolgen van de invoering van budgettering in de ambulancezorg heb ik besloten een onderzoek in te stellen naar de ontstane knelpunten. Dit onderzoek, dat in nauw overleg met aanbieders en verzekeraars zal worden uitgevoerd, zal zich onder meer richten op werking van de budgetmodel met inbegrip van de eventuele effecten op de voorgenomen vorming van regionale ambulancevoorzieningen en bezien of de vastgelegde normen recht doen aan de specifieke omgevingsfactoren. De uitkomsten van het onderzoek kunnen eventueel leiden tot bijstelling van de budgetten in 1999. Het streven is erop gericht het onderzoek op 1 oktober 1998 af te ronden. Over de uitkomsten van het onderzoek zal ik u alsdan informeren. Bovendien is ten aanzien van de budgettaire herallocaties bepaald dat deze beperkt blijven tot maximaal 1% van het normbudget per 1 januari 1998 en 1% van het normbudget per 1 juli 1998. De beperkte herallocatie en het genoemde onderzoek bieden naar mijn mening voldoende waarborgen ten aanzien van de beschikbaarheid en toegankelijkheid van de ambulancezorg. </antwoord>
      <antwoord nummer="6">Aan het College van gedeputeerde staten van Zuid-Holland heb ik gevraagd welke maatregelen vanuit de provinciale verantwoordelijkheid getroffen worden om de toegankelijkheid van de ambulancezorg in de betreffende regio te waarborgen. Gedeputeerde staten van Zuid-Holland hebben inmiddels aangegeven dat in een bestuurlijk overleg tussen GS en het dagelijks bestuur van de Regionale Hulpverleningsdienst Rotterdam-Rijnmond (RHRR) is afgesproken dat een multidisciplinaire werkgroep een nadere analyse zal maken over de oorzaak van het hoge percentage tijdsoverschrijdingen. In deze werkgroep zijn vertegenwoordigd de GGD’en van Rotterdam en Nieuwe Waterweg Noord, de zorgverzekeraars, de ambulancediensten, de Centrale Post Ambulancevervoer en de provincie. In het genoemde bestuurlijk overleg is opdracht gegeven aan de Provinciale Raad voor de Volksgezondheid en de GGD Rotterdam tot het verrichten van een historisch en vergelijkend onderzoek. De onderzoeksrapportage zal worden betrokken bij een definitief advies aan het bestuur van de RHRR. </antwoord>
      <noten afkomstig="antwoord"/>
   </antwoorden>
</kvr>
