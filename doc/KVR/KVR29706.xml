<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kuiken (PvdA) aan de minister van Binnenlandse Zaken en Koninkrijksrelaties over diversiteit bij leidinggevende functies binnen de politie. (Ingezonden 21 september 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29706
</item>
         <item attribuut="Inhoud">Vragen naar aanleiding van een artikel in De Gelderlander van 15 september 2007 over de werving en selectie van een nieuwe adjunct-korpschef van politie bij het politiekorps Gelderland-Zuid. Vragensteller betreurt dat het niet gelukt is een goede vrouw of allochtoon te vinden voor deze functie en wijt dit onder meer aan de criteria die zijn aangelegd.</item>
         <item attribuut="Rubriek">Criminaliteit en openbare orde (Politie) Inkomen en rechtspositie (Werving en selectie)</item>
         <item attribuut="Trefwoorden">Politie Werving en selectie</item>
         <item attribuut="Vindplaats">Kamervragen met antwoord 2007-2008, nr. 272, Tweede Kamer</item>
         <item attribuut="Vraagnr_bij_indiening">2070800370</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Kuiken</persoon>
         </item>
         <item attribuut="Datum_reaktie">2007-10-16</item>
         <item attribuut="Datum_indiening">2007-09-21</item>
         <item attribuut="Document-id">KVR29706</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="577" allpagenumbers="577 578" vetnummer="2070800370" code="0708tkkvr272" lopendefooter="Tweede Kamer, vergaderjaar 2007–2008, Aanhangsel" filenaam="KVR29706" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="272" onderwerp="" indiendatum="2007-09-21">
         <vrager partij="PvdA" oorsprong="parlement">Kuiken</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-10-16">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het artikel <voetnoot nummer="1"/>over de werving en selectie voor een nieuwe adjunct-korpschef bij de politie Gelderland-Zuid? </vraag>
      <vraag nummer="2">Deelt u de mening dat het voor een open cultuur binnen de politie belangrijk is dat meer vrouwen en allochtonen op leidinggevende functies benoemd worden? Vindt u de gekozen criteria voor de werving en selectie in korps Gelderland-Zuid een goede manier om diversiteit te bevorderen? </vraag>
      <vraag nummer="3">Bent u bereid om bij de korpsbeheerder van het politiekorps Gelderland-Zuid te informeren naar de redenen waarom het niet gelukt is om een goede vrouw of allochtoon te vinden voor deze functie? Is het waar dat dit mislukte wegens gebrek aan ervaring binnen de politie, wat niet tot de functie-eisen behoorde? Wilt u de Kamer informeren over de lessen die uit dit wervingstraject te leren zijn? </vraag>
      <vraag nummer="4">Ziet u iets in een pool van goed gekwalificeerde mensen, vrouwen en allochtonen, waaruit politie en andere overheidsorganisaties kunnen putten bij het bevorderen van diversiteit? Wilt u de mogelijkheden onderzoeken om een dergelijke pool op te zetten? </vraag>
      <noten afkomstig="vraag">
         <noot nummer="1" datum="2007-09-15" bron="De Gelderlander">De Gelderlander, 15 september 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja </antwoord>
      <antwoord nummer="2">Ik deel de mening dat het voor een open cultuur binnen de politie belangrijk is dat er meer vrouwen en allochtonen op leidinggevende functies benoemd worden. Er zijn dan ook afspraken gemaakt met de korpsbeheerders hierover. Voor de periode 2008–2011 heb ik afgesproken dat van de nieuwe kroonbenoemingen in de korpsleiding 50% vrouw en/of allochtoon zal zijn. Voor de kroonbenoemingen buiten de korpsleiding is dit 30%. Er is ingezet op het werven van allochtone kandidaten. Deze zoektocht heeft in samenwerking met een headhunter, die gespecialiseerd is in de allochtonendoelgroep, plaatsgevonden. Dit heeft echter niet geleid tot beschikbare en benoembare kandidaten uit de allochtonendoelgroep. </antwoord>
      <antwoord nummer="3">Het Bureau Landelijk Management Development politie en brandweer van het ministerie van Binnenlandse Zaken en Koninkrijkrelaties heeft, in nauwe samenwerking met Gelderland-Zuid, de sollicitatieprocedure begeleid. De adviescommissie benoemingen heeft uiteindelijk vier kandidaten beoordeeld op benoembaarheid. De twee vrouwelijk kandidaten, die waren aangedragen door de externe headhunter, zijn door de adviescommissie benoemingen niet benoembaar verklaard. De reden van afwijzing van de kandidaten wordt niet aan derden gemeld in verband met de privacy van de kandidaten. Er zijn twee kandidaten benoembaar verklaard en voorgedragen aan de korpsbeheerder. Dit zijn twee kandidaten uit het bestand van Bureau Landelijk Management Development politie en brandweer, waarvan één kandidaat van allochtone afkomst is. Deze kandidaat beschikte over politie-ervaring maar is in onderlinge afweging niet door de korpsbeheerder voor benoeming voorgedragen aan de minister. In een latere fase heeft zich binnen de sollicitatietermijn nog een derde externe vrouwelijke kandidaat gemeld voor deze functie, zij is door de adviescommissie benoemingen benoembaar verklaard, maar zij heeft zich om persoonlijke redenen teruggetrokken. Het verloop van dit proces is met de betrokken partijen besproken, ten einde verbeterpunten voor de toekomst te ontwikkelen. </antwoord>
      <antwoord nummer="4">Om ervoor te zorgen dat er in de toekomst voldoende gekwalificeerde mensen zijn waaruit de politie kan putten worden er twee programma’s opgezet. Deze programma’s zijn ook opgenomen in de afspraken die gemaakt zijn met de korpsbeheerders over diversiteit. 1. Een talentenprogramma dat gericht is op versnelde doorstroom van politiemedewerkers in de schalen 9–12 naar een leidinggevende positie. Er zal bij de werving en selectie voor dit programma specifiek aandacht zijn voor vrouwen en allochtonen. 2. Een programma voor zij-instromers dat is ingesteld door de korpsen en BZK ter bevordering van een structurele instroom van externen, met nadruk op diversiteit, op functies in de top van de politiekorpsen (kroonbenoemingen). Deze stellen gezamenlijk voor de duur van het programma 10 tot 20 formatieplaatsen ter beschikking. </antwoord>
      <noten afkomstig="antwoord"/>
   </antwoorden>
</kvr>
