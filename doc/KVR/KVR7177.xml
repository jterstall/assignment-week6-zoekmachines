<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Stoel en Rijpstra (beiden VVD) over financiële middelen voor de UNHCR. (Ingezonden 27 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7177
</item>
         <item attribuut="Inhoud">Betreft het gebrek aan middelen voor deze VN-vluchtelingenorganisatie.</item>
         <item attribuut="Rubriek">Internationale betrekkingen (Verenigde Naties) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen VN</item>
         <item attribuut="Vindplaats">Kamervragen met antwoord 1997-1998, nr. 1276, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Van der Stoel</persoon>
            <persoon partij="VVD">Rijpstra</persoon>
         </item>
         <item attribuut="Datum_reaktie">1998-05-29</item>
         <item attribuut="Datum_indiening">1998-04-27</item>
         <item attribuut="Document-id">KVR7177</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2611" allpagenumbers="2611 2612" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7177" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1276" onderwerp="" indiendatum="1998-04-27">
         <vrager partij="VVD" oorsprong="parlement">Van der Stoel</vrager>
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="1998-05-29">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Hebt u kennis genomen van de uitlatingen van de heer E. Chapman, financiële man van de VN-vluchtelingenorganisatie UNHCR, waarin hij kond doet van het gebrek aan middelen voor deze organisatie, waardoor opvang, verzorging en repatriëring van 13 miljoen vluchtelingen in gevaar komt? </vraag>
      <vraag nummer="2">Welke oorzaken liggen ten grondslag aan het gebrek aan financiële middelen van de VN-vluchtelingenorganisatie? </vraag>
      <vraag nummer="3">Bent u bereid een overzicht te geven van wat Europese landen per jaar schenken aan de UNHCR? </vraag>
      <vraag nummer="4">Is het kabinet bereid Europese landen en de Europese Commissie te bewegen tot het beschikbaar stellen van extra middelen aan de UNHCR? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. UNHCR heeft tijdens recente vergaderingen, alsmede in een direct schrijven van de Hoge Commissaris aan de regering, gewezen op de precaire financiële situatie van de Organisatie. Het gaat daarbij in eerste instantie om verwachte tekorten voor 1998 in de Algemene Programma’s van UNHCR, d.w.z. programma’s welke direct voortvloeien uit het mandaat van UNHCR ingevolge het Vluchtelingenverdrag van 1951 en het daarbij behorende Protocol uit 1967 en die in «gestabiliseerde» vluchtelingensituaties plaatsvinden, waardoor financieringsbehoeften beter zijn in te plannen. Deze programma’s worden gefinancierd uit de reguliere begroting van UNHCR. Volgens de laatste schattingen dreigt voor deze programma’s een tekort van ca. 80 miljoen dollar (t.o.v. de begrote 440 miljoen dollar). Tevens dreigen tekorten in enkele Speciale Programma’s, d.w.z. programma’s die ofwel niet direct voortvloeien uit het mandaat van UNHCR, ofwel nog niet dusdanig «gestabiliseerd» zijn dat financiële planning op langere termijn kan worden ondernomen. Financiering van deze programma’s wordt verkregen via speciale oproepen («special appeals») aan de internationale donorgemeenschap. In totaal vreest UNHCR dit jaar een tekort van 205 miljoen dollar op een totale begroting (Algemene en Speciale Programma’s tezamen) van 1,1 miljard dollar. </antwoord>
      <antwoord nummer="2">UNHCR’s zelf wijt de neerwaartse trend in bijdragen aan de algemene programma’s aan: a. de sterke dollar; b. bezuinigingen bij donoren; c. een beter politiek «scoringspotentieel» van de Speciale Programma’s (waarbij wel dient te worden aangetekend dat ook sommige van deze programma’s met financieringsproblemen te kampen hebben). </antwoord>
      <antwoord nummer="3" voetnoot="1">Ja. Voor dit overzicht zij verwezen naar bijlage I. <voetnoot nummer="1"/>
      </antwoord>
      <antwoord nummer="4" voetnoot="2">In zijn schrijven, 6 maart 1998 aan de Hoge Commissaris voor de Vluchtelingen, mw. Ogata, (bijlage II) heeft de minister voor Ontwikkelingssamenwerking aangegeven dat hij bereid is in Europees kader bij de Europese Commissie te bepleiten dat de bijdrage van de Commissie aan de Algemene Programma’s van UNHCR wordt verhoogd. <voetnoot nummer="2"/>Daarnaast heeft hij aangeboden UNHCR behulpzaam te willen zijn, bijvoorbeeld middels het organiseren van een Speciale Conferentie, nader in contact te treden met bestaande en potentiële nieuwe donoren. Een dergelijke conferentie zou mogelijk in Nederland kunnen plaatsvinden. Tevens heeft hij aangegeven dat Nederland bereid is in een in Genève te vormen groepje van donoren zitting te nemen om samen met UNHCR een nadere analyse van de problemen met de Algemene Programma’s te verrichten en UNHCR te assisteren in het identificeren van eventuele prioriteiten mocht dit noodzakelijk blijken. </antwoord>
      <noten afkomstig="antwoord"/>
   </antwoorden>
</kvr>
