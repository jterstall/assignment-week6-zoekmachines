<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de geneesmiddelendistributie (Ingezonden 14 september 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26718
</item>
         <item attribuut="Inhoud">Vragen naar aanleiding van een artikel in Medisch Contact van 8 september 2006 waarin staat dat dure, specialistische geneesmiddelen steeds vaker alleen door een landelijke apotheker worden geleverd. Vragenstelster vraagt zich af of de veiligheid van de geneesmiddelendistributie zo wel is gegarandeerd, bijvoorbeeld omdat de landelijke apotheker niet op de hoogte is van andere geneesmiddelen die de patiënt gebruikt.</item>
         <item attribuut="Rubriek">Gezondheidszorg (Medische beroepen) Gezondheidszorg (Zorgverzekeringen)</item>
         <item attribuut="Trefwoorden">Apothekers Geneesmiddelen</item>
         <item attribuut="Vindplaats">Kamervragen met antwoord 2006-2007, nr. 286, Tweede Kamer</item>
         <item attribuut="Vraagnr_bij_indiening">2050619160</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-11-09</item>
         <item attribuut="Datum_indiening">2006-09-14</item>
         <item attribuut="Document-id">KVR26718</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="613" allpagenumbers="613 614" vetnummer="2050619160" code="0607tkkvr286" lopendefooter="Tweede Kamer, vergaderjaar 2006–2007, Aanhangsel" filenaam="KVR26718" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="286" onderwerp="" indiendatum="2006-09-14">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="9 november 2006), zie ook Aanhangsel Handelingen nr. 126, vergaderjaar 2006–2007">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het artikel «Onvrede over landelijke apotheken»? <voetnoot nummer="1"/>
      </vraag>
      <vraag nummer="2">Wat is uw mening over het feit dat dure specialistische geneesmiddelen steeds vaker alleen door een landelijke apotheker aan de patiënt worden geleverd? </vraag>
      <vraag nummer="3">Door wie worden deze geneesmiddelen namens de landelijke apotheker bij de patiënt afgeleverd? Welke opleiding hebben de afleveraars genoten? In welke mate zijn zij in staat de juiste voorlichting aan de patiënt te geven? </vraag>
      <vraag nummer="4">Hoe wordt door de landelijke apotheken omgegaan met de medicatieveiligheid en met het mogelijk optreden van interacties met andere geneesmiddelen die de patiënt al gebruikt? </vraag>
      <vraag nummer="5">Hoe verloopt de communicatie tussen medisch specialist, huisarts, locale apotheker en landelijke apotheker? Is er sprake van enige verplichting om elkaar tijdig op de hoogte te stellen van een wijziging in de medicatie? Zo nee, waarom niet? </vraag>
      <vraag nummer="6">Deelt u de zorg van DGV, het Nederlands instituut voor verantwoord medicijngebruik (DGV)? Deelt u de mening dat op deze wijze sprake is van een voor de patiënt veilige geneesmiddelendistributie? Zo ja, waarop baseert u dat? Zo neen, wat gaat u hieraan doen? </vraag>
      <noten afkomstig="vraag">
         <noot nummer="1" datum="2006-09-8" bron="Medisch Contact">Medisch Contact, 8 september 2006, 61 nr. 36</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Zolang de toegankelijkheid en patiëntveiligheid niet in het geding zijn, zie ik deze ontwikkeling niet op voorhand als een probleem. Het principe van levering van geneesmiddelen uitsluitend door een landelijk werkende apotheek is niet strijdig met regelgeving of beroepsnormen. Ook zie ik het principe van specialisatie van een apotheek (in dit geval tot het landelijk afleveren van een beperkt aantal geneesmiddelen) niet als onwenselijk. Ik sluit niet uit dat deze systematiek voordelen met zich meebrengt: de aanvullende service die naar mijn informatie in veel gevallen wordt geboden door de landelijk werkende apotheken (aflevering aan huis, ondersteuning patiënt door verpleegkundige, ondersteuning therapietrouw), kan een positieve bijdrage opleveren aan de geneesmiddelenzorg van de patiënt. Overigens geeft de groep geneesmiddelen die wordt genoemd in het artikel in het Pharmaceutisch Weekblad <voetnoot nummer="1"/>, waarnaar in het door u gerefereerde artikel wordt verwezen, een overschatting van de omvang van dit verschijnsel. Bij verschillende van de genoemde geneesmiddelen hebben voorschrijver en patiënt de keuze om aflevering plaats te laten vinden of bij de lokale apotheek of via een landelijk werkende apotheek. In die gevallen is er dus geen sprake van levering alléén door een landelijke apotheek. </antwoord>
      <antwoord nummer="3">Daadwerkelijke aflevering bij de patiënt thuis wordt naar mijn informatie normaal gesproken uitgevoerd door koeriersdiensten. De desbetreffende koeriers geven geen voorlichting aan patiënten, maar leveren het geneesmiddel slechts af. In gevallen waar voorlichting dient te worden gegeven of andere activiteiten rondom de toediening van het geneesmiddel moeten plaatsvinden, komt een gediplomeerde verpleegkundige bij de patiënt aan huis. Deze kan volledig in staat worden geacht om voorlichting te geven over het geneesmiddel en de toediening ervan en kan in staat worden geacht het geneesmiddel zelfstandig toe te dienen indien noodzakelijk in een individueel geval. </antwoord>
      <antwoord nummer="4">Landelijk werkende apotheken zijn apotheken en daarmee gehouden aan dezelfde veldnormen als andere apotheken, vastgelegd in de zogenaamde Nederlandse apotheeknorm (NAN). De normen geven onder meer aan dat sprake moet zijn van goede en tijdige verstrekking van informatie over het medicatiegebruik van de «vaste» apotheek in de richting van een andere afleverende apotheek en vice versa, rekening houdend met de privacy van de patiënt (NAN 2.5). Naar mijn informatie is de gegevensverstrekking van de landelijke apotheken aan de vaste apotheek over het algemeen in orde. Wel is er over de tijdigheid van de informatievoorziening enige discussie, maar tot nu toe heb ik geen signalen ontvangen dat op dit punt een structureel probleem bestaat. Omgekeerd lijkt het met de gegevensverstrekking van de «vaste» apotheek aan de landelijke apotheek minder goed gesteld. Hiervoor zijn naar mijn informatie ten minste twee redenen aan te wijzen. De eerste is dat in sommige gevallen de landelijk werkende apotheken hiertoe eenvoudigweg geen poging ondernemen. Dit is onvoldoende: uitgangspunt moet zijn dat een afleverende apotheek op het moment van afleveren dient te beschikken over de meest actuele medicatiegegevens van de patiënt, wat ook naar voren komt in de NAN (NAN 2.2). De Inspectie voor de Gezondheidszorg (IGZ) is alert op deze problematiek en constateert op dit punt dat landelijk werkende apotheken een professionaliseringsslag doormaken, maar vlekkeloos gaat dit nog niet. De tweede reden is dat in sommige gevallen de «vaste» apotheken deze informatie niet of veel te laat verstrekken, mogelijk in een poging om een nieuwe concurrerende speler zoveel mogelijk buitenspel te zetten. In feite betreft dit een nieuwe uitingsvorm van het probleem aan de orde gesteld door de Kamerleden Schippers en Aptroot in 2005 (Tweede Kamer, vergaderjaar 2004–2005, Aanhangsel van de Handelingen, 2044). Mijn reactie hierop is geen andere dan die bij andere vormen van mogelijk gestructureerde tegenwerking van nieuwe toetreders op de apothekersmarkt: dit is in strijd met de eigen veldnormen en de IGZ houdt hierop toezicht. Op 11 juli 2005 heb ik de IGZ schriftelijk verzocht om in voorkomende gevallen op te treden, en deze nieuwe uitingsvorm van dit probleem vergt geen andere aanpak. Wel zal ik de IGZ verzoeken mij op de hoogte te houden van ontwikkelingen op dit gebied. Ik ga ervan uit dat bovengenoemde problematiek opgelost zal zijn zodra het Elektronisch Medicatiedossier (EMD) in de lucht is. Dat maakt dat bovengenoemde problematiek beperkt is in de tijd. Dit gegeven, in combinatie met de verbeterslagen die gemaakt worden en de alertheid van de IGZ bij deze problematiek, maakt dat ik voorlopig niet zal overgaan tot het treffen van nadere maatregelen om de informatieoverdracht af te dwingen. Mochten bovengenoemde problemen echter persisteren, zal ik overwegen dergelijke nadere maatregelen wel te treffen. </antwoord>
      <antwoord nummer="5">Communicatie tussen landelijke apotheek en locale apotheek verloopt zoals hierboven beschreven. Communicatie tussen landelijke apotheek en specialist (het betreft in nagenoeg alle gevallen geneesmiddelen die uitsluitend worden voorgeschreven door specialisten) vindt plaats via het recept, dat de specialist richt aan de landelijke apotheek. De informatievoorziening richting huisarts vindt plaats via de reguliere kanalen specialist – huisarts. Tijdige informatievoorziening van anderen is opgenomen in de beroepsnormen van de apotheekhoudenden. </antwoord>
      <antwoord nummer="6">De zorgen van DGV deel ik slechts op het gebied van de informatievergaring door de landelijk werkende apotheken in verband met de opbouw van een compleet medicatieoverzicht van de patiënt. Op dit moment is er geen sprake van een onveilige geneesmiddelendistributie, maar op dit punt kan en moet het beter. Zolang het EMD niet in de lucht is dienen, zoals gezegd, zowel locale als landelijk werkende apotheken zich op het gebied van verstrekking en verkrijging van medicatiegegevens richting landelijk apotheek over en weer meer in te spannen. De IGZ ziet hierop toe. </antwoord>
      <noten afkomstig="antwoord">
         <noot nummer="1" datum="2006-08-25" bron="Pharmaceutisch Weekblad">Pharmaceutisch Weekblad, 25 augustus 2006, nr. 34</noot>
      </noten>
   </antwoorden>
</kvr>
