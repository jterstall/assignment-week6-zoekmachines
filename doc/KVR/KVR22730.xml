<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over het tekortschietend toezicht op het functioneren van curatoren in faillissementen. (Ingezonden 16 maart 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22730
</item>
         <item attribuut="Inhoud">De klachten over de handelwijze van curatoren in faillissementen betreffen onder meer te hoge declaraties en verkeerd opgemaakte declaraties.</item>
         <item attribuut="Rubriek">Burgerlijk recht en burgerlijk procesrecht (Faillissementsrecht)</item>
         <item attribuut="Trefwoorden">Faillissementen</item>
         <item attribuut="Vindplaats">Kamervragen met antwoord 2004-2005, nr. 1381, Tweede Kamer</item>
         <item attribuut="Vraagnr_bij_indiening">2040510600</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-04-11</item>
         <item attribuut="Datum_indiening">2005-03-16</item>
         <item attribuut="Document-id">KVR22730</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2939" allpagenumbers="2939 2940" vetnummer="2040510600" code="0405tkkvr1381" lopendefooter="Tweede Kamer, vergaderjaar 2004–2005, Aanhangsel" filenaam="KVR22730" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1381" onderwerp="" indiendatum="2005-03-16">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-04-11">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichtgeving over het tekortschieten van het toezicht op het functioneren van curatoren in faillissementen? <voetnoot nummer="1"/>
      </vraag>
      <vraag nummer="2" voetnoot="2">Wat is uw reactie op de cijfers, bekendgemaakt tijdens het Nationaal Juristen Congres in Amsterdam «Curator of fraudeur» <voetnoot nummer="2"/>, die erop neerkomen dat elke rechter-commissaris in ons land verantwoordelijk is voor gemiddeld 636 faillissementen? </vraag>
      <vraag nummer="3">Kan een rechter-commissaris – wil hij zijn taak goed uitoefenen – een dergelijk groot aantal zaken aan? Kan op deze manier de rechter-commissaris zijn toezicht op vooral de curator nog wel goed uitvoeren? </vraag>
      <vraag nummer="4" voetnoot="3">Beschikken de rechtbanken over onvoldoende financiële middelen om de deskundigheid van de rechters-commissarissen op peil te houden? <voetnoot nummer="3"/>
      </vraag>
      <vraag nummer="5">Wat is uw reactie op de toenemende klachten over de handelwijze van curatoren in faillissementen (te hoge declaraties, verkeerd opgemaakte declaraties)? </vraag>
      <vraag nummer="6">Vindt u dat de activiteiten van de curatoren transparanter moeten worden gemaakt, in weerwil van de per 1 januari 2005 van kracht geworden richtlijnen? Zo ja, op welke wijze? </vraag>
      <vraag nummer="7">Is een groot deel van de problemen met betrekking tot de curatoren niet opgelost indien zij betaald zouden worden door de staat, volgens vastgestelde tarieven? Bent u bereid dit te overwegen? Zo neen, waarom niet? Wat gaat u dan doen aan de toenemende klachten over faillissementscuratoren? </vraag>
      <noten afkomstig="vraag">
         <noot nummer="1" datum="2005-03-13" bron="De Telegraaf">De Telegraaf, 13 maart 2005</noot>
         <noot nummer="2">Zie noot 1</noot>
         <noot nummer="3">Zie noot 1</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Begin 2004 is door een werkgroep van rechters-commissarissen in faillissementen (Recofa) bij de rechtbanken een enquête gehouden. Uit de antwoorden daarop blijkt dat er eind 2003 circa 20.000 faillissementen en 30.000 schuldsaneringen in behandeling waren. Uit het onderzoek bleek tevens dat er ongeveer 40fte rechter-commissaris werkzaam was. Dat betekent een gemiddelde werklast van ongeveer 500 faillissementen en ongeveer 750 schuldsaneringen per rechter-commissaris. </antwoord>
      <antwoord nummer="3">Voor het antwoord op deze vraag is van belang dat de rechter-commissaris bij zijn toezicht ondersteuning krijgt. Uit bovengenoemde enquête blijkt dat op elke fte rechter-commissaris gemiddeld 2 fte juridisch inhoudelijke ondersteuning aanwezig is en 3 fte administratieve ondersteuning. De invoering van de wettelijke schuldsanering en het opvangen van de groei daarvan hebben veel inspanningen gevergd van de afdelingen insolventies bij de rechtbanken. De grote aantallen zaken vergden, ook bij faillissementen, een verschuiving van zaaksgerichte behandeling naar een meer systematisch georganiseerde aanpak. De vastgestelde richtlijnen in faillissementen en de in ontwikkeling zijnde nieuwe richtlijnen voor schuldsaneringen ondersteunen deze verschuiving, doordat processen alsmede verslagmodellen en dergelijke steeds verdergaand geüniformeerd worden. Inmiddels zijn er rechtbanken waar naar mogelijkheden wordt gezocht om in individuele zaken steekproefsgewijs intensieve detailcontroles in het dossier van de curator uit te voeren. Een en ander biedt voor de nabije toekomst voldoende armslag, zo heeft de Raad voor de rechtspraak mij laten weten. Wel blijven de afdelingen insolventies bij een aantal rechtbanken kwetsbaar, bijvoorbeeld bij een plotselinge toename van zaken of uitval van medewerkers. Over de wijze waarop het toezicht in insolventiezaken voor de lange termijn het best kan worden vormgegeven, wordt thans nagedacht. Een standpunt van de Raad voor de rechtspraak wordt nog voor de zomer verwacht, terwijl het onderwerp ook op de agenda van de Commissie insolventierecht staat. </antwoord>
      <antwoord nummer="4">Er zijn geen aanwijzingen dat het budget dat gerechten voor opleidingen ter beschikking hebben onvoldoende zou zijn om de deskundigheid op peil te houden. De kosten van opleiding en bijscholing van de kleine groep medewerkers van de afdelingen insolventies maken slechts een klein deel uit van dit budget. Er is dan ook geen reden te veronderstellen dat hier specifieke financiële problemen zijn. Landelijk zijn er overigens steeds meer voorbeelden van rechtbanken waar rechters-commissarissen de intensieve Insolad-opleiding volgen of hebben gevolgd of anderszins aan specifieke cursussen deelnemen. Overigens is het bevorderen van deskundigheid van rechters-commissarissen niet alleen een kwestie van financiële middelen. Zo zou ook gedacht kunnen worden aan het verlengen van de termijn waarvoor rechters-commissarissen worden benoemd tot bijvoorbeeld vier jaar. </antwoord>
      <antwoord nummer="5">Het is van belang dat klachten over curatoren goed worden behandeld. In het artikel in De Telegraaf van 13 maart jl. wordt één zaak genoemd, die reeds drie jaar geleden door een rechter-commissaris aan het licht is gekomen en waarin de ten onrechte gedeclareerde bedragen inmiddels zijn terugbetaald. Mij is niet duidelijk geworden dat er daadwerkelijk sprake is van een toename van de klachten. Door mij bij de Nederlandse Orde van Advocaten en bij Insolad ingewonnen informatie geeft mij geen aanleiding om te veronderstellen dat er sprake is van meer dan incidenten, waarbij ik uiteraard geenszins wil afdoen aan de ernst van enig incident. </antwoord>
      <antwoord nummer="6">De vernieuwde richtlijnen in faillissementen en surseances van betaling, die op 1 januari jl. van kracht zijn geworden, zijn mede gericht op bevordering van de transparantie van de activiteiten van curatoren. Van de curatoren wordt een extra inspanning gevraagd op het gebied van tijdregistratie, teneinde bij te dragen aan de effectiviteit van het toezicht van de rechter-commissaris. Zo dienen curatoren hun werkzaamheden te specificeren naar negen tijdschrijfgroepen en wordt landelijk een daarmee corresponderend modelverslag ingevoerd. Tevens wordt bij elk verslag in een vertrouwelijk gedeelte de totale tijdbesteding opgegeven per tijdschrijfgroep tezamen met een uitdraai van de tijdregistratie. Binnen Recofa is afgesproken dat de vernieuwde richtlijnen periodiek zullen worden geëvalueerd. Uiteraard zal dit aanleiding kunnen geven tot aanpassingen en of aanvullingen. Voor verdergaande maatregelen ter verhoging van de transparantie zie ik op dit moment geen aanleiding. </antwoord>
      <antwoord nummer="7">In mijn antwoord op vraag 5 heb ik reeds aangegeven dat mij niet duidelijk is dat er daadwerkelijk sprake is van een toename van klachten over curatoren. Bij vraag 6 gaf ik aan dat de vernieuwde richtlijnen in faillissementen en surseances van betaling gericht zijn op verhoging van de transparantie van de activiteiten van curatoren. Voor verdergaande maatregelen zie ik in dit stadium geen aanleiding. Dat geldt ook voor een ingrijpende wijziging als de invoering van door de overheid naar vaste tarieven betaalde curatoren. Niet duidelijk is overigens op welke wijze daardoor problemen als waarop gedoeld wordt in de vragen, opgelost worden. Bekostiging door de overheid verdraagt zich voorts niet met het algemene uitgangspunt van ons recht dat de kosten van uitwinning, of het nu gaat om individuele beslagen of het algemene faillissementsbeslag, ten laste komen van hetgeen wordt uitgewonnen (de beslagen goederen dan wel de gehele boedel). Op dit uitgangspunt bestaan slechts beperkte uitzonderingen. De Garantstellingsregeling curatoren voorziet erin dat mijn ministerie onder omstandigheden garant staat voor kosten van verhaal op bestuurders van vennootschappen (artikel 2:138 BW). Voorts wordt voor de werkzaamheden van de WSNP-bewindvoerder ten dele ook subsidie verleend. De achtergrond daarvan is niet gelegen in problemen als waarop in de vragen wordt gedoeld, maar in het waarborgen dat voor een verantwoorde boedelbehandeling ten behoeve van deze specifieke doelgroep voldoende bewindvoerders kunnen worden gevonden. </antwoord>
      <noten afkomstig="antwoord"/>
   </antwoorden>
</kvr>
