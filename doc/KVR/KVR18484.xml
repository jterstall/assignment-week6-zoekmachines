<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid over het niet uitkeren van loon bij ziekte. (Ingezonden 31 juli 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18484
</item>
         <item attribuut="Inhoud">Kan de overheid een (tijdelijke) oplossing bieden in het geval een werkgever geen loon uitbetaald aan een zieke werknemer.</item>
         <item attribuut="Rubriek">Arbeid (Overig) Inkomen en rechtspositie (Inkomens) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Inkomens Ziekteverzuim</item>
         <item attribuut="Vindplaats">Kamervragen met antwoord 2002-2003, nr. 1890, Tweede Kamer</item>
         <item attribuut="Vraagnr_bij_indiening">2020315480</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2003-09-10</item>
         <item attribuut="Datum_indiening">2003-07-31</item>
         <item attribuut="Document-id">KVR18484</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3973" allpagenumbers="3973 3974" vetnummer="2020315480" code="0203tkkvr1890" lopendefooter="Tweede Kamer, vergaderjaar 2002–2003, Aanhangsel" filenaam="KVR18484" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1890" onderwerp="" indiendatum="2003-07-31">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="10 september 2003), zie ook Aanhangsel Handelingen nr. 1791, vergaderjaar 2002–2003">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat een werkgever – te weten Baan Succes – loon van een werknemer bij ziekte niet uitbetaalt, ook nadat de rechtbank heeft uitgesproken dat dit wel dient te gebeuren? <voetnoot nummer="1"/>
      </vraag>
      <vraag nummer="2">Komt het vaker voor dat een werkgever weigert loon door te betalen bij ziekte, ook als hij hiertoe wettelijk wél verplicht is? Welke gegevens zijn hierover bekend? </vraag>
      <vraag nummer="3">Wat is uw oordeel over het gedrag van de werkgever? </vraag>
      <vraag nummer="4">Wat is uw oordeel over de gevolgen voor de werknemer? Deelt u de mening dat dit zeer schrijnende situaties oplevert, die niet in overeenstemming zijn met de gedachte die ten grondslag ligt aan de Nederlandse sociale zekerheid? </vraag>
      <vraag nummer="5">Vindt u het een redelijke oplossing indien in dergelijke gevallen de overheid de uitkering aan de werknemer voorschiet, en vervolgens weer verhaalt op de werkgever? Of ziet u alternatieve oplossingen? Zo ja, welke? </vraag>
      <noten afkomstig="vraag">
         <noot nummer="1" datum="2003-07-27" bron="Het hart van Nederland">Het hart van Nederland, 27 juli 2003</noot>
      </noten>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 t/m 5" voetnoot="1 2">Na het televisiebericht in «Het hart van Nederland» bekeken te hebben, is mij niet duidelijk geworden wat er exact gespeeld heeft in het geval van de betrokken familie. Uit het bericht heb ik wel begrepen dat de betrokkene al enige tijd ziek was toen zijn werkgever het loon op een gegeven moment niet meer uitbetaalde. Uit de mededeling van de werkgever in deze uitzending heb ik voorts begrepen dat de werkgever de loonbetaling stopzette omdat hij van mening was dat de betrokkene niet meewerkte aan zijn reïntegratie. Hiermee kon de betrokkene zich kennelijk niet verenigen waarop hij juridische stappen heeft ondernomen. Tot slot leid ik uit het bericht af dat de rechter de betrokken werknemer in het gelijk heeft gesteld, maar dat de werkgever desondanks het loon niet heeft betaald. In het Burgerlijk Wetboek (BW) is geregeld dat de werkgever gedurende het eerste ziektejaar ten minste 70% van het loon moet doorbetalen aan de zieke werknemer met wie hij een arbeidsovereenkomst heeft. Op grond van het BW heeft de werkgever de mogelijkheid om het loon te weigeren als de werknemer zonder deugdelijke grond weigert mee te werken aan voorschriften of maatregelen gericht op werkhervatting <voetnoot nummer="1"/>. Indien de werkgever om deze reden het loon niet uitbetaalt en de werknemer zich hier niet mee kan verenigen, dan kan de werknemer een loonvordering instellen bij de kantonrechter. Deze vordering van de werknemer is gebaseerd op de uit de arbeidsovereenkomst voortvloeiende civielrechtelijke verplichting van de werkgever om het loon te betalen. Als daartoe aanleiding is, wijst de kantonrechter in zijn vonnis de vordering toe en verklaart hij het vonnis bij voorraad uitvoerbaar. De werknemer verkrijgt aldus een executoriale titel waarmee hij – al dan niet via beslaglegging – het (achterstallige) loon alsnog uitbetaald kan krijgen indien de werkgever niet uit zichzelf betaalt. Wanneer de werkgever dus ondanks het vonnis weigert het loon te betalen, dan kan de werknemer zijn vordering via deze weg te gelde maken en het loon alsnog uitbetaald krijgen. Ondanks het vonnis, heeft de werkgever in het onderhavige geval het loon blijkbaar niet betaald. Wat hiervan de achtergrond is geweest, is mij niet duidelijk geworden. Wel kan het in de praktijk wel eens voorkomen dat executie van het vonnis niet mogelijk is omdat er aan werkgeverszijde sprake is van gebrek aan geld en goederen. Mede gelet op het faillissement van Baan Succes kan dit in dit geval een rol hebben gespeeld. Mij hebben geen signalen bereikt dat hier sprake zou zijn van een structureel probleem. Dit neemt niet weg dat het in incidentele gevallen voor een werknemer schrijnend kan zijn dat hij, hoewel hij door de rechter in het gelijk is gesteld, het vonnis niet geëxecuteerd kan krijgen. Ik zie echter geen aanleiding om een afzonderlijke regeling te treffen. Het betalen van loon is immers een door het civiele recht beheerste private verantwoordelijkheid waarmee de overheid geen bemoeienis heeft. En, hoewel er sprake is van ziekte, verschilt de situatie waarin de werkgever het loon niet betaalt in wezen niet van de situatie waarin de werkgever het loon niet betaalt aan de werkende. In beide gevallen is de werkgever immers op basis van de arbeidsovereenkomst (c.q. het BW) verplicht om het loon te betalen. Het ligt niet voor de hand dat de overheid de private verplichting van een nalatige werkgever overneemt. Ik zie dan ook niets in de voorgestelde regeling, waarbij de overheid het loon voorschiet en verhaalt op de werkgever. Zo’n regeling, waarbij werkgevers zich dus in feite aan hun wettelijke betalingsverplichtingen kunnen onttrekken, druist in tegen de private verantwoordelijkheid. Deze verdeling van verantwoordelijkheden tussen het publieke en private domein geldt sinds 1996 <voetnoot nummer="2"/>. Niet de overheid, maar de werkgever is sindsdien (financieel) verantwoordelijk voor het eerste ziektejaar. Het eerste ziektejaar is daarmee niet zozeer een sociale zekerheidskwestie doch veeleer een private aangelegenheid geworden. Pas als de arbeidsovereenkomst tijdens het eerste ziektejaar is geëindigd – en werkgever en werknemer elkaar dus niet meer wederzijds kunnen aanspreken op basis van hun arbeidsverhouding – heeft de overheid weer een rol en biedt het publieke vangnet van de Ziektewet soelaas. Als de arbeidsovereenkomst met de zieke werknemer eindigt, heeft de werknemer recht op ziekengeld. Daarnaast kent onze sociale zekerheid nog het vangnet van de bijstand. Als de betrokken werknemer als gevolg van het feit dat de werkgever het loon niet betaalt in financiële problemen raakt en geen middelen van bestaan heeft, dan kan een beroep op de bijstand worden gedaan. </antwoord>
      <noten afkomstig="antwoord">
         <noot nummer="1">Deze mogelijkheid bestaat sinds de inwerkingtreding van de Wet verbetering poortwachter (1 april 2002)</noot>
         <noot nummer="2">Inwerkingtreding van de Wet uitbreiding loondoorbetalingsverplichting bij ziekte (WULBZ) (Stb. 1996, 134)</noot>
      </noten>
   </antwoorden>
</kvr>
