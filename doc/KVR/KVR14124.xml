<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) aan de minister van Verkeer en Waterstaat over onderhoud aan het spoor. (Ingezonden 5 juli 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14124
</item>
         <item attribuut="Inhoud">Vragen naar aanleiding van het verbod van de Arbeidsinspectie inzake onderhoudswerkzaamheden ter vervanging van het NEFIT-spoor op de trajecten Amersfoort-Apeldoorn en Breda-Roosendaal, en consequenties voor het reizigers- en goederenvervoer. Zie ook eerder gestelde vragen terzake van dit Tweede-Kamerlid, Aanhangsel van de Handelingen II, 2000-2001, 917.</item>
         <item attribuut="Rubriek">Verkeer, vervoer en waterstaat (Openbaar vervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Openbaar vervoer Spoorwegen</item>
         <item attribuut="Vindplaats">Kamervragen met antwoord 2000-2001, nr. 1567, Tweede Kamer</item>
         <item attribuut="Vraagnr_bij_indiening">2000113220</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">2001-08-14</item>
         <item attribuut="Datum_indiening">2001-07-05</item>
         <item attribuut="Document-id">KVR14124</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3269" allpagenumbers="3269 3270" vetnummer="2000113220" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14124" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1567" onderwerp="" indiendatum="2001-07-5">
         <vrager partij="CDA" oorsprong="parlement">Leers</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-08-14">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich mijn schriftelijke vragen van 13 maart jl. over de grootschalige onderhoudswerkzaamheden (vervanging NEFIT-spoor) aan het spoortraject Amersfoort–Apeldoorn? <voetnoot nummer="1"/>
      </vraag>
      <vraag nummer="2">Klopt het dat de werkzaamheden aangaande NEFIT-spoor op de trajecten Breda–Roosendaal en Amersfoort–Apeldoorn op last van de Arbeidsinspectie verboden zijn? Wat waren de beweegredenen voor de Arbeidsinspectie om de werkzaamheden te verbieden? Waren deze bezwaren niet eerder bekend bij Railinfrabeheer waardoor voorkomen had kunnen worden dat onnodig het treinverkeer enkele dagen is stilgelegd op het traject Breda–Roosendaal? </vraag>
      <vraag nummer="3">Kunt u aangeven in hoeverre het verbod van de Arbeidsinspectie ook consequenties heeft voor andere werkzaamheden dan de NEFIT-werkzaamheden op Breda–Roosendaal en Amersfoort–Apeldoorn? Zo ja, welke? Heeft dit consequenties voor het reizigers- en goederenvervoer? </vraag>
      <vraag nummer="4">Wat zijn de eventuele veiligheidsrisico’s van uitstel van de vervangingswerkzaamheden inzake NEFIT? Indien dit niet bekend is, bent u bereid om hier onderzoek naar te laten verrichten en de Kamer hierover te informeren? </vraag>
      <vraag nummer="5">Wanneer zullen de vervangingswerkzaamheden alsnog uitgevoerd worden? Is er voldoende capaciteit bij de aannemers om alle geplande werkzaamheden tijdig uit te voeren? Heeft het uitstel gevolgen voor de reizigers op het traject Amersfoort–Apeldoorn? </vraag>
      <vraag nummer="6">Klopt het dat de ontsporing van een goederentrein nabij Etten-Leur in 1999 naar alle waarschijnlijkheid veroorzaakt is door de NEFIT-problematiek? Klopt het dat dit incident de aanleiding is geweest voor de geplande grootschalige vervangingswerkzaamheden van het NEFIT-spoor? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="917">Aanhangsel Handelingen, nr. 917, Vergaderjaar 2000–2001.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja, dat klopt. De beweegreden voor de Arbeidsinspectie was erin gelegen dat de veiligheid voor de werkers aan de baan naar het oordeel van de Arbeidsinspectie onvoldoende verzekerd was. Bij Railinfrabeheer was wel bekend dat meer in zijn algemeenheid de Arbeidsinspectie (evenals de toezichthouder Railned Spoorwegveiligheid) de mening is toegedaan dat verbeteringen in het borgen van de veiligheid van baanwerkers in een te laag tempo worden gerealiseerd. Niet voorzien was echter dat dit zou leiden tot een preventieve stillegging. De gelaste stillegging werd voor het project Breda–Roosendaal pas ongeveer een week voor de start van de geplande werkzaamheden bekend gemaakt en voor het project Amersfoort–Apeldoorn 4 weken voor aanvang van de start van de werkzaamheden. </antwoord>
      <antwoord nummer="3">Het verbod van de Arbeidsinspectie heeft zeker consequenties voor andere werkzaamheden. Ook de doelstelling van mijn ministerie is dat de veiligheid van werkers aan het spoor verbeterd moet worden. Het ingrijpen van de Arbeidsinspectie zal leiden tot een versnelling hiervan. Er zijn in principe twee wegen waarlangs dit doel, het verbeteren van de veiligheid van de baanwerkers, bereikt kan worden: (1) het ontwikkelen van werkmethoden waarbij geen aanwezigheid van mensen in (de buurt van) het bereden spoor meer nodig is, en (2) het niet rijden van treinen wanneer er gewerkt wordt. Het ontwikkelen van andere werkmethoden vraagt tijd. Het is daarom onvermijdelijk dat in de nabije toekomst vaker dan voorheen baanvakken geheel buitendienst zullen moeten worden genomen. Uiteraard wordt daarbij gekeken naar de meest gunstige tijdstippen om de consequenties voor het vervoer, zowel reizigers als goederen, zo klein mogelijk te houden. </antwoord>
      <antwoord nummer="4">Bekend is dat de NEFIT-sporen aan het einde van hun levensduur komen. Dit betekent dat bij uitstel van geplande vernieuwingen opnieuw nagegaan moet worden in hoeverre het verantwoord is, wat betreft het aspect veiligheid, om thans aanwezige sporen nog langer in gebruik te houden. Ik heb Railinfrabeheer opdracht gegeven op korte termijn hiernaar een onderzoek te doen en dit door de toezichthouder Railned Spoorwegveiligheid te laten toetsen. Over de resultaten hiervan zal ik te zijner tijd de Kamer inlichten. Inmiddels heb ik ook Railinfrabeheer opdracht gegeven – ik verwijs hier naar de aanbeveling uit de door Railned spoorwegveiligheid uitgevoerde Quick scan: «Spoorwegveiligheid; De stand van zaken» – om verscherpte inspecties uit te voeren op de aanwezige spoorconstructie NP 46 en NEFIT en het opgestelde inspectieplan aan Railned Spoorwegveiligheid te overleggen. </antwoord>
      <antwoord nummer="5">De werkzaamheden op het traject Amersfoort–Apeldoorn zullen zo mogelijk voor het grootste gedeelte nog dit jaar worden uitgevoerd. Een kleiner, minder kritisch gedeelte zal begin volgend jaar opnieuw worden ingepland. De vernieuwingswerkzaamheden op het traject Breda–Roosendaal worden in het geheel volgend jaar uitgevoerd. Een en ander kan gevolgen hebben voor de uitvoering van de treindienst en dus voor de reizigers. De eventuele consequenties van verschuivingen van vernieuwingsprojecten voor het totale vernieuwingsprogramma (gegeven de personele- en machinecapaciteit bij aannemers) worden nog in kaart gebracht. </antwoord>
      <antwoord nummer="6">De ontsporing in Etten-Leur is het gevolg geweest van een samenloop van omstandigheden waarvan de onvoldoende kwaliteit van het NEFIT-spoor in een slecht ballastbed er één is geweest. Daarnaast speelden de matige loopeigenschappen van het materieel en de (iets) hogere snelheid dan toegestaan een rol. leder van deze omstandigheden op zich zou niet voldoende zijn om een ontsporing te veroorzaken. Dit is een voorbeeld van wat Railned in bovengenoemd rapport bedoelt met de verdwijnende redundantie in veiligheidsmaatregelen. Het incident in Etten-Leur is niet de directe aanleiding voor het grootschalige vernieuwingsprogramma maar heeft wel bijgedragen tot snellere besluitvorming en ter beschikking stelling van financiële middelen. </antwoord>
      <noten afkomstig="antwoord"/>
   </antwoorden>
</kvr>
