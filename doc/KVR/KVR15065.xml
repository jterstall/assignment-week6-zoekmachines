<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rehwinkel (PvdA) aan de ministers van Justitie en van Binnenlandse Zaken en Koninkrijksrelaties over de landelijke aanpak van discriminatie. (Ingezonden 20 december 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15065
</item>
         <item attribuut="Inhoud">Vragen over het actieplan landelijke aanpak discriminatie naar aanleiding van artikel 'Politie traag met aanpak discriminatie' (Algemeen Dagblad, 17 december 2001).</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Grondrechten)</item>
         <item attribuut="Trefwoorden">Discriminatie Politie</item>
         <item attribuut="Vindplaats">Kamervragen met antwoord 2001-2002, nr. 628, Tweede Kamer</item>
         <item attribuut="Vraagnr_bij_indiening">2010203850</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2002-02-11</item>
         <item attribuut="Datum_indiening">2001-12-20</item>
         <item attribuut="Document-id">KVR15065</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1319" allpagenumbers="1319 1320" vetnummer="2010203850" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15065" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="628" onderwerp="" indiendatum="2001-12-20">
         <vrager partij="PvdA" oorsprong="parlement">Rehwinkel</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="11 februari 2002), zie ook Aanhangsel Handelingen nrs. 493 en 534, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder>de ministers van Binnenlandse Zaken en Koninkrijksrelaties en voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «Politie traag met aanpak discriminatie»? <voetnoot nummer="1"/>
      </vraag>
      <vraag nummer="2">Deelt u de conclusie uit het artikel dat de landelijke aanpak van discriminatie door de politie flink is vertraagd? </vraag>
      <vraag nummer="3" voetnoot="2">Kunt u aangeven wat de stand van zaken is met betrekking tot het actieplan van de Raad van Hoofdcommissarissen? Kunt u tevens aangeven, wat de oorzaken zijn van eventuele vertragingen en of versnelling mogelijk is? <voetnoot nummer="2"/>
      </vraag>
      <vraag nummer="4">Bent u het eens met de heer Den Bakker van de Raad van Hoofdcommissarissen, die meent dat de oorzaak van de vertraging vooral is gelegen in ambtelijke belemmeringen en andere organisatorische problemen? Bent u bereid initiatieven te nemen om een einde te maken aan deze organisatorische problemen? Wanneer wordt naar verwachting de vacature van de portefeuillehouder «discriminatie» van de Raad van Hoofdcommissarissen ingevuld? </vraag>
      <vraag nummer="5">Welke conclusies verbindt u aan de uitkomsten van het onderzoek van de Universiteit Leiden en de Anne Frank Stichting, waaruit bleek dat er nog veel problemen zijn rond de registratie van discriminatie en racisme? </vraag>
      <vraag nummer="6">Bent u bereid initiatieven te ontplooien om de bestrijding van discriminatie en racisme te verbeteren? </vraag>
      <noten afkomstig="vraag">
         <noot nummer="1" datum="2001-12-17" bron="Algemeen Dagblad">Algemeen Dagblad, 17 december 2001</noot>
         <noot nummer="2">Volgens het artikel komt met name van 3 onderdelen van het actieplan weinig terecht: – contactpersoon discriminatiezaken bij alle korpsen; – oprichting van een landelijk bureau discriminatiezaken; – uitvoering van een quickscan</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">De heer Rehwinkel vraagt naar de stand van zaken met betrekking tot het actieplan van de Raad van Hoofdcommissarissen (RHC). Kennelijk doelt hij op het projectvoorstel voor de opzet en de werkwijze van het Landelijk Bureau Discriminatiezaken (LBD) voor de politie, dat dateert van mei 2001. In een eerder stadium was de RHC reeds akkoord gegaan met het voorstel van de korpschef van de regiopolitie Rotterdam-Rijnmond om het Landelijk Bureau Discriminatiezaken (voor de politie), kortweg LBD genoemd, in die regio te vestigen. Inmiddels heeft de regiopolitie Rotterdam-Rijnmond de noodzakelijke huisvesting beschikbaar en is de sollicitatieprocedure voor de invulling van de functies gestart. Hoewel op dit moment nog niet alle functies officieel zijn ingevuld, is wel een aanvang gemaakt met de werkzaamheden. Tevens voert het interim-hoofd van het bureau reeds overleg met relevante partners op landelijk niveau waaronder de Anne Frankstichting, het Dutch Monitoring Centre, de Landelijke Vereniging van Antidiscriminatiebureaus, het Landelijke Bureau ter Bestrijding van Rassendiscriminatie, het Antisemitisme-overleg, het Landelijk Expertise Centrum Discriminatiezaken van het Openbaar Ministerie en het Landelijk Expertise Centrum Diversiteit van de politie. Daarnaast zijn er gesprekken gevoerd met vertegenwoordigers van enkele politiekorpsen waaronder de regio’s Utrecht, Amsterdam-Amstelland en Haaglanden. Tot slot participeert het LBD in het Nationaal Platform overleg en samenwerking Racisme- en Discriminatiebestrijding (NPRD) dat momenteel door het ministerie van Binnenlandse Zaken en Koninkrijksrelaties wordt opgezet. Over de oorzaken van de vertraging kan ik u het volgende berichten. Een zorgvuldige besluitvorming terzake de formele vaststelling van functiebeschrijvingen en de daaraan gekoppelde functiewaarderingen vraagt enige tijd. Het vertrek van de voormalige korpschef van de regio Rotterdam-Rijnmond is op het verloop van deze besluitvorming van invloed geweest. Inmiddels zijn de feitelijke werkzaamheden van het LBD met voortvarendheid aangevat. Op basis van in de regio Rotterdam-Rijnmond ingewonnen informatie vertrouw ik er op dat de vacatures zeer spoedig, doch uiterlijk 1 april 2002 zullen zijn ingevuld. De vraag of een versnelling mogelijk is, lijkt hierdoor niet meer actueel. Het bovenstaande betekent tevens dat hetgeen de heer Den Bakker als woordvoerder van de RHC aan de media heeft medegedeeld een correcte weergave was van de feitelijke situatie op dat moment. </antwoord>
      <antwoord nummer="4">Inderdaad hebben de onder 3 vermelde organisatorische factoren binnen het korps een rol gespeeld bij de vertraging die is opgetreden bij de start van het Landelijk Bureau Discriminatiezaken. Deze factoren zijn inmiddels ondervangen, dan wel zullen binnenkort ondervangen zijn, zodat een extra inspanning van mij op dit terrein niet nodig is. Voor wat betreft de vraag wanneer de vacature voor een nieuwe portefeuillehouder wordt vervuld kan ik u berichten, dat als gevolg van de veranderde werkwijze van de RHC sinds half 2000 het onderwerp «discriminatie» tot de aandachtsgebieden van de board «opsporing» behoort. Van de board «opsporing» maken in totaal acht korpschefs deel uit. In voorkomende gevallen kan deze board worden benaderd via het secretariaat dat is ondergebracht bij het Nederlands Politie Instituut te Den Haag. </antwoord>
      <antwoord nummer="5">Ik onderschrijf de conclusies uit het rapport dat er bij de politie momenteel nog geen sprake is van een structurele registratie van discriminatie- en racismezaken. Er wordt door alle betrokkenen uit het politieveld echter wel gewerkt aan een verbetering op korte termijn van de registratie van zaken betreffende discriminatie, racisme en intolerantie. Ook bij het openbaar ministerie wordt gewerkt aan verdere verbetering van de registratie, waarbij onder meer wordt bezien of het mogelijk is de discriminatoire achtergrond van commune delicten te registreren. </antwoord>
      <antwoord nummer="6">Het bij het Openbaar Ministerie behorende Landelijk Expertise Centrum Discriminatie (LECD) vervult sinds zijn oprichting in 1998 een belangrijke rol bij de opleiding en ondersteuning van de discriminatieofficieren en bij de coördinatie en registratie van discriminatiezaken. De in augustus 2000 door het VN-comité CERD (=Committee on Elimination of Racial Discrimination) gesignaleerde vooruitgang in Nederland in de aanpak van discriminatiezaken door het OM is grotendeels op het conto van het expertisecentrum te schrijven. Ik ga er van uit dat het Landelijk bureau discriminatiezaken bij de politie (LBD) ten minste een zelfde nut zal bewijzen als het geval is bij het LECD voor de aanpak van deze kwesties op het werkveld van het OM. Voorts zal bij de korpsbeheerders van de regionale politiekorpsen worden aangedrongen op een spoedige aanstelling van een contactpersoon discriminatiezaken in hun regio, voorzover dat nog niet is gerealiseerd. </antwoord>
      <noten afkomstig="antwoord"/>
   </antwoorden>
</kvr>
