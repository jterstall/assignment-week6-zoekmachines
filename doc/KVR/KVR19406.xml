<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) aan de ministers van Defensie en van Justitie over omstandigheden rond dodelijk schietincident in Irak. (Ingezonden 8 januari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19406
</item>
         <item attribuut="Inhoud">Vragen over het schietincident van 27 december 2003, waarbij een Irakese plunderaar om het leven kwam en waarvoor een Nederlandse marinier is gearresteerd en in beschuldiging is gesteld van moord, resp. doodslag, resp. dood door schuld.</item>
         <item attribuut="Rubriek">Veiligheidsbeleid en defensie (Militairen) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Irak Militairen</item>
         <item attribuut="Vindplaats">Kamervragen met antwoord 2003-2004, nr. 761, Tweede Kamer</item>
         <item attribuut="Vraagnr_bij_indiening">2030405650</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">2004-02-04</item>
         <item attribuut="Datum_indiening">2004-01-08</item>
         <item attribuut="Document-id">KVR19406</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1611" allpagenumbers="1611 1612" vetnummer="2030405650" code="0304tkkvr761" lopendefooter="Tweede Kamer, vergaderjaar 2003–2004, Aanhangsel" filenaam="KVR19406" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="761" onderwerp="" indiendatum="2004-01-8">
         <vrager partij="D66" oorsprong="parlement">Bakker</vrager>
         <vraagt-aan>de ministers van Defensie en van Justitie</vraagt-aan>
      </vraagdata>
      <antwoorddata antwoorddatum="2004-02-4">
         <antwoorder functie="minister" ministerie="Defensie">Kamp</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Kunt u een uiteenzetting geven van de omstandigheden rond het schietincident van 27 december jl., waarbij een Irakese plunderaar om het leven kwam? Kunt u daarbij onder meer ingaan op de (gewelds)instructies terzake, en op het aantal malen dat waarschuwingsschoten zijn gelost, resp. er gericht is geschoten? </vraag>
      <vraag nummer="2">Door wie is dit incident op 28 december jl. bekend gemaakt? Hoe verklaart u dat deze mededelingen in eerste instantie neutraal van toon waren, terwijl slechts enkele dagen later een betrokkene is gearresteerd en in beschuldiging is gesteld van moord, resp. doodslag, resp. dood door schuld? </vraag>
      <vraag nummer="3" voetnoot="1">Kunt u – met begrip voor het feit dat hangende een justitieel onderzoek op een aantal kwesties niet kan worden ingegaan – toch aangeven waarom dat door het Openbaar Ministerie reeds de tenlastelegging (moord, resp. doodslag, resp. dood door schuld) naar buiten is gebracht, terwijl het onderzoek blijkens mededelingen van de heer De Wijkerslooth nog niet is afgerond? <voetnoot nummer="1"/>Is het justitieel onderzoek door het Openbaar Ministerie op eigen initiatief gestart, of is er aangifte gedaan? Indien dit laatste het geval is, door wie? </vraag>
      <vraag nummer="4">Bent u het eens met de heer De Wijkerslooth dat het optreden in Irak in deze omstandigheden vergeleken kan worden met politie-optreden in Nederland? Hoe wordt in voorkomende gevallen tijdens politie-optreden in Nederland omgegaan met de betrokken agent? Wordt deze ogenblikkelijk gearresteerd en in beschuldiging gesteld, of gelden hiervoor andere procedures? </vraag>
      <vraag nummer="5">Bent u van mening dat het incident plaatsvond in een militaire situatie en dus ook vanuit militaire omstandigheden en militair recht beoordeeld moet worden, of gaat het hier om een civiel optreden van de mariniers? Is bij een civiel (met politiewerk te vergelijken) optreden sprake van een ander rechtsstelsel dan bij louter militaire activiteiten? Zijn de rechtsgevolgen anders? </vraag>
      <vraag nummer="6">Bent u van mening dat de geweldsinstructies helder zijn? Is onzekerheid ontstaan onder militairen ter plaatse over de interpretatie van deze geweldsinstructies in soortgelijke gevallen? Is het waar dat ook na 27 december jl. nog schietincidenten hebben plaatsgevonden? Zijn daarbij gewonden gevallen? Worden deze incidenten ook door het openbaar ministerie onderzocht? Zijn ook vóór 27 december jl. schietincidenten voorgevallen? Hoe is daarop toen gereageerd? </vraag>
      <vraag nummer="7">Is een overweging in deze kwestie geweest dat het noodzakelijk kan zijn om een snelle reactie te vertonen op het gebeurde om op die manier de Irakese bevolking te tonen dat Nederland het eigen optreden scherp tegen het licht houdt? Zo ja, voor wie is dit een overweging geweest? </vraag>
      <vraag nummer="8" voetnoot="2">Bent u inderdaad van mening dat u hierover de Tweede Kamer niet kunt informeren daar het louter een individuele strafzaak betreft? <voetnoot nummer="2"/>Zo ja, hebt u dan begrip voor het feit dat het zowel voor de militairen ter plaatse, als voor de Tweede Kamer, als voor de Nederlandse bevolking van belang is om de toedracht rond het incident te kennen – onverlet de beperkingen die natuurlijk gesteld zijn aan mededelingen met het oog op het justitieel onderzoek? </vraag>
      <vraag nummer="9">Wilt u deze vragen binnen enkele dagen beantwoorden? </vraag>
      <noten afkomstig="vraag">
         <noot nummer="1" datum="2004-01-5" bron="De heer De Wijkerslooth in Nova">De heer De Wijkerslooth in Nova, 5 januari 2004</noot>
         <noot nummer="2" datum="2004-01-5" bron="Businessnieuws radio">Businessnieuws radio, 5 januari 2004</noot>
      </noten>
   </vragen>
   <antwoorden aantal="7">
      <antwoord nummer="1 en 8">De omstandigheden rond het schietincident van 27 december 2003, zoals bijvoorbeeld de toepassing van de geweldsinstructies, het aantal al dan niet gericht door de betrokken militair afgevuurde kogels, waarbij een Irakees om het leven kwam zijn zoals bekend onderwerp van een strafrechtelijk onderzoek onder leiding van het openbaar ministerie (OM) te Arnhem. Het betreft een individuele strafzaak waarover, nu het strafrechtelijk onderzoek nog niet is afgerond, terughoudendheid met betrekking tot het doen van verregaande mededelingen past. Het feit dat over de onderhavige kwestie reeds een aantal feiten en omstandigheden in de openbaarheid zijn gebracht doet hieraan niet af. </antwoord>
      <antwoord nummer="2 en 3">Het schietincident is door de directie voorlichting van het ministerie van Defensie op 28 december jl. bekend gemaakt. In de woordvoering is aangegeven dat het incident had plaatsgevonden en dat de Koninklijke marechaussee een onderzoek was begonnen. Naar aanleiding van vragen van het ANP op 2 januari jl. aan het openbaar ministerie heeft de persofficier van justitie te Arnhem gepreciseerd wat de vordering tot inbewaringstelling inhield. De door de persofficier gebruikte kwalificaties hadden betrekking op de verdenking die was gerezen jegens de aangehouden militair. Na afronding van het onderzoek beslist het openbaar ministerie of er al dan niet tot vervolging van de verdachte militair zal worden overgegaan. Eerst indien ervoor wordt gekozen de verdachte te dagvaarden om voor de rechter te verschijnen zal het openbaar ministerie de definitieve tenlastelegging samen stellen. De wijze van berichtgeving is in lijn met het bepaalde in de Aanwijzing opsporing en vervolging van 2 juli 2002 (Stcrt. 2002, 140). Omtrent de aanleiding van het onderzoek en een eventuele aangifte worden, onder verwijzing naar de antwoorden op de vragen 1. en 8., geen mededelingen gedaan. </antwoord>
      <antwoord nummer="4">In zoverre laat het militair optreden in Irak zich vergelijken met het optreden van de politie in Nederland bij het handhaven van de openbare orde dat in beide situaties onderzoek volgt indien het gebruik van een (dienst)wapen dood of letsel ten gevolge heeft. Indien de verdenking rijst dat de politieambtenaar zich schuldig heeft gemaakt aan een strafbaar feit, zal deze als verdachte worden aangemerkt. De Minister van Justitie gaat op het aspect van de voorlichting in deze zaak nader in bij de beantwoording van de vragen van de leden Balemans en Griffith van 14 januari 2004, die meer specifiek daarop zien. (Vraagnummer 2030405920) </antwoord>
      <antwoord nummer="5">Het gaat in Irak om militair optreden door Nederlandse militairen. Het (militair) straf- en strafprocesrecht is altijd op de militair van toepassing, dat wil onder meer zeggen dat bij de vervolging en de berechting van militairen met militaire omstandigheden rekening wordt gehouden. Voor wat betreft het juridisch kader zij verwezen naar de brieven van de Ministers van Defensie, Buitenlandse Zaken en voor Ontwikkelingssamenwerking van 6 juni 2003 en van 28 november 2003. De daarop gebaseerde geweldsinstructie is door de Chef Defensiestaf (CDS) speciaal ten behoeve van de missie vastgesteld. De geweldsinstructie is vervat in de zgn. «gele kaarten» die iedere Nederlandse militair bij zich draagt. </antwoord>
      <antwoord nummer="6">De geweldsinstructies zijn helder. In dit verband wordt verwezen naar de brief van de Minister van Defensie van 6 januari 2004 aan de Voorzitter van de Tweede Kamer (Kamerstuk 23 432, nr. 145). Er hebben zich geen schietincidenten voorgedaan die leidden tot nader onderzoek. </antwoord>
      <antwoord nummer="7">Nee. </antwoord>
      <antwoord nummer="9">Deze vragen zijn op de kortst mogelijke termijn beantwoord. </antwoord>
      <noten afkomstig="antwoord"/>
   </antwoorden>
</kvr>
