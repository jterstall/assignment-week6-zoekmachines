<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Wijmen en Ten Hoopen (beiden CDA) aan de minister van Volkshuisvesting, Ruimtelijke Ordening en Milieubeheer over NS Railinfrabeheer BV en de Gedeputeerde Staten van Noord-Brabant. (Ingezonden 26 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15646
</item>
         <item attribuut="Inhoud">Vragen over de uitspraak van 20 januari 2002 in het geding tussen NS Railinfrabeheer BV en de Gedeputeerde Staten van Noord-Brabant.</item>
         <item attribuut="Rubriek">Criminaliteit en openbare orde (Veiligheid) Verkeer, vervoer en waterstaat (Spoorwegen)</item>
         <item attribuut="Trefwoorden">Noord-Brabant Openbare orde en veiligheid Ruimtelijke ordening Spoorwegen</item>
         <item attribuut="Vindplaats">Kamervragen met antwoord 2001-2002, nr. 1130, Tweede Kamer</item>
         <item attribuut="Vraagnr_bij_indiening">2010206930</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Van Wijmen</persoon>
            <persoon partij="CDA">Ten Hoopen</persoon>
         </item>
         <item attribuut="Datum_reaktie">2002-05-16</item>
         <item attribuut="Datum_indiening">2002-02-26</item>
         <item attribuut="Document-id">KVR15646</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2389" allpagenumbers="2389 2390" vetnummer="2010206930" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15646" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1130" onderwerp="" indiendatum="2002-02-26">
         <vrager partij="CDA" oorsprong="parlement">Van Wijmen</vrager>
         <vrager partij="CDA" oorsprong="parlement">Ten Hoopen</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-05-16">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft u kennisgenomen van de uitspraak van de Afdeling Bestuursrechtspraak van Raad van State van 20 februari jl. in het geding tussen NS Railinfrabeheer B.V. en Gedeputeerde Staten van Noord-Brabant? </vraag>
      <vraag nummer="2">Wat zijn naar uw mening de consequenties van deze uitspraak, in het licht van het voornemen in de Vijfde Nota Ruimtelijke Ordening om intensief ruimtegebruik binnen stedelijke gebieden fors te stimuleren? </vraag>
      <vraag nummer="3">Kunt u aangeven hoe het zit met de voortgang van sleutelprojecten als Rotterdam CS zolang de nieuwe wettelijke normering inzake externe veiligheid nog niet definitief is vastgelegd? </vraag>
      <vraag nummer="4">Kunt u aangeven welke beleidsruimte lagere overheden zullen krijgen wat betreft het hanteren van de oriënterende waarde voor het groepsrisico rond bijvoorbeeld stationslocaties? </vraag>
      <vraag nummer="5">Welke eisen zullen gelden met betrekking tot de motivering van een eventuele afwijking van de oriënterende waarde voor het groepsrisico? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Deze uitspraak heeft in eerste instantie geen consequentie voor het ruimtelijk beleid. De strekking van de uitspraak van de Raad van State is dat het accepteren van de overschrijding van de oriënterende waarde voor het groepsrisico in dit concrete geval onvoldoende is gemotiveerd, daarom wordt het goedkeuringsbesluit van GS op dit punt vernietigd. In de nota risiconormering vervoer gevaarlijke stoffen waaraan in de uitspraak wordt gerefereerd wordt ingegaan op de betekenis van het begrip oriënterende waarde. Daarbij is aangegeven dat dit begrip de mogelijkheid inhoudt dat het orgaan dat een besluit over het vervoer van gevaarlijke stoffen heeft te nemen, van de gestelde waarde gemotiveerd kan afwijken. In het NMP-4 is opgenomen dat de oriënterende waarde van het groepsrisico een ijkpunt is in de maatschappelijke afweging. In die afweging moeten keuzes verantwoord worden, of het nu om hogere of lagere waarden gaat, die acceptabel worden geacht. In de vijfde nota Ruimtelijke Ordening wordt specifieker ingegaan op de wijze waarop veiligheidsbelangen in de ruimtelijke ordening een rol zouden moeten spelen. Daarin is aangegeven dat voldoende veiligheid en een goede ruimtelijke inrichting goed te combineren zijn, indien een vroegtijdige inbreng van de kennis van veiligheidsrisico’s in het ruimtelijk planproces plaatsvindt. Het beleid geeft voorrang aan bron- en inpassingsmaatregelen boven effectgerichte maatregelen. Financiële middelen voor sanering of uitplaatsing van functies zijn daarbij noodzakelijk. </antwoord>
      <antwoord nummer="3" voetnoot="1">In het kabinetsstandpunt naar aanleiding van het quick-scan onderzoek naar de gevolgen van de beleidsvernieuwing externe veiligheid <voetnoot nummer="1"/>is besloten om de rijksbetrokkenheid bij een aantal toonaangevende stedelijke ontwikkelingsprojecten te vergroten. De nieuwe sleutelprojecten in Rotterdam en Amsterdam hebben daarbij de hoogste prioriteit om zodoende de voortgang in deze projecten te behouden. Daarbij is aangegeven dat het al dan niet accepteren van de resterende groepsrisico’s – op basis van een deugdelijke afweging – een gezamenlijke verantwoordelijkheid van de betrokken overheden zou moeten zijn. Zolang de normering inzake externe veiligheid nog niet wettelijk is vastgelegd worden de getalsmatige normen gehanteerd zoals omschreven in de nota Risiconormering Vervoer Gevaarlijke Stoffen en het NMP-4. Deze normen zijn ook in het ontwerp-Besluit Kwaliteitseisen Externe Veiligheid inrichtingen opgenomen dat op 22 februari 2002 in de Staatscourant is gepubliceerd en dat aan de Tweede Kamer is toegezonden. Voor het transport van gevaarlijke stoffen wordt eveneens een ontwerp-Besluit voorbereid dat aan zal sluiten op de in het eerste Besluit genoemde normen. Het groepsrisico is in de nota RNVGS, het NMP-4 en het ontwerp-Besluit opgenomen als een oriënterende waarde met een verantwoordingsplicht. De eisen die aan de verantwoordingsplicht worden gesteld zijn in het ontwerp-Besluit opgenomen (zie ook antwoord 5). In 2003 zal het kabinet een besluit nemen over hoe het omgaan met groepsrisico’s in wetgeving geregeld zal worden. </antwoord>
      <antwoord nummer="4">Lagere overheden mogen mits dat gemotiveerd gebeurt afwijken van de oriënterende waarde voor het groepsrisico. De wijze waarop lagere overheden zullen moeten verantwoorden hoe zij omgaan met het groepsrisico bij inrichtingen is, zoals gezegd, vastgelegd in de ontwerp-AMvB Kwaliteitseisen externe veiligheid inrichtingen (zie de artikelen 10 en 11 en de toelichting daarop). Een vergelijkbare regeling zal worden neergelegd in de regeling kwaliteitseisen externe veiligheid vervoer gevaarlijke stoffen. Bij de besluitvorming over het toepassen van de beleidsruimte voor een aantal grotere (sleutel)projecten zal de rijksoverheid zich actief opstellen, zodat de acceptatie van het uiteindelijke resterende risico een gemeenschappelijke verantwoordelijkheid van de betrokken overheden zal zijn. Inmiddels is een interdepartementale taskforce opgezet, die deze aanpak zal uitvoeren. </antwoord>
      <antwoord nummer="5">De eisen die zullen gelden met betrekking tot de motivering van een eventuele afwijking van de oriënterende waarde van het groepsrisico zijn weergegeven in de artikelen 10 en 11 van de ontwerp-AmvB Kwaliteitseisen externe veiligheid inrichtingen en de bijbehorende toelichting. Het gaat hierbij om het aangeven van: – de dichtheid van het aantal personen per hectare; – de bijdrage van de inrichting of het RO-besluit aan de hoogte van het groepsrisico; – de mogelijkheden tot beperking van het groepsrisico in de nabije toekomst; – de mogelijkheden ter voorbereiding op bestrijding en beperking van het ongeval; – de mogelijkheden voor zelfredzaamheid. Daarnaast is in het NMP-4 de wens aangegeven de maatschappelijke kosten en het indirecte ruimtebeslag inzichtelijk te maken. De vraag is dan vervolgens op welke wijze deze kosten en dat indirecte ruimtebeslag kunnen worden doorberekend. In 2003 zal een besluit worden genomen over de wijze waarop het groepsrisico wettelijk kan worden geregeld. </antwoord>
      <noten afkomstig="antwoord">
         <noot nummer="1">Kamerstukken 27 801, nr. 16</noot>
      </noten>
   </antwoorden>
</kvr>
