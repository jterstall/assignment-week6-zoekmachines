<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Middel (PvdA) en E. Meijer (VVD) aan de minister van Volksgezondheid, Welzijn en Sport over een fonds ter schadeloosstelling van ex-dwangarbeiders uit de Tweede Wereldoorlog. (Ingezonden 13 april 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9242
</item>
         <item attribuut="Inhoud">De vragen betreffen een op te zetten gezamenlijk Duits fonds ter schadeloosstelling van ex-dwangarbeiders uit de Tweede Wereldoorlog.</item>
         <item attribuut="Rubriek">Sociale zekerheid (Voorzieningen oorlogsslachtoffers) Welzijn (Oorlogsslachtoffers)</item>
         <item attribuut="Trefwoorden">Oorlogsslachtoffers Schadevergoeding</item>
         <item attribuut="Vindplaats">Kamervragen met antwoord 1998-1999, nr. 1261, Tweede Kamer</item>
         <item attribuut="Vraagnr_bij_indiening">2989911350</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Middel</persoon>
            <persoon partij="VVD">E. Meijer</persoon>
         </item>
         <item attribuut="Datum_reaktie">1999-04-27</item>
         <item attribuut="Datum_indiening">1999-04-13</item>
         <item attribuut="Document-id">KVR9242</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2489" allpagenumbers="2489 2490" vetnummer="2989911350" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9242" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1261" onderwerp="" indiendatum="1999-04-13">
         <vrager partij="PvdA" oorsprong="parlement">Middel</vrager>
         <vrager partij="VVD" oorsprong="parlement">E. Meijer</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-04-27">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hebt u kennisgenomen van het artikel dat het probleem verwoordt van het niet van de grond komen van de vorming één Duits fonds waaruit ex-dwangarbeiders uit de Tweede Wereldoorlog schadevergoeding kunnen krijgen? <voetnoot nummer="1"/>
      </vraag>
      <vraag nummer="2" voetnoot="2">Hebt u inmiddels al contact opgenomen met uw Duitse collega, zoals toegezegd aan de Kamer? <voetnoot nummer="2"/>
      </vraag>
      <vraag nummer="3">Zo ja, wat is de uitkomst van dat contract? Zo neen, waarom niet? </vraag>
      <noten afkomstig="vraag">
         <noot nummer="1" datum="1999-04-1" bron="Trouw">Trouw, 1 april 1999</noot>
         <noot nummer="2" datum="1999-03-24" bron="Algemeen overleg">Algemeen overleg, 24 maart 1999</noot>
      </noten>
   </vragen>
   <antwoorden aantal="2">
      <antwoord nummer="1">Naar aanleiding van de berichtgeving in het dagblad Trouw van 1 april 1999 wil ik van de gelegenheid gebruik maken u – conform ook mijn toezegging tijdens het op 24 maart 1999 gevoerde algemeen overleg met de vaste commissies voor Sociale Zaken en Werkgelegenheid en voor Volksgezondheid, Welzijn en Sport – nader te informeren over de huidige stand van zaken. Ik wil hierbij niet onvermeld laten, dat de onderhavige kwestie rond de fondsvorming volop in beweging is in Duitsland en er daarnaast veel complexe juridische vraagstukken zijn waarover waarschijnlijk pas over enige jaren duidelijkheid zal komen. Zoals ik al eerder heb gemeld, komt er een industriefonds «Entschädigung für NS-Zwangarbeiter», echter zodra zeker gesteld is dat de ondernemingen die meedoen aan dit fonds gevrijwaard zullen blijven van individuele claims op die betrokken ondernemingen. Zodra aan deze voorwaarde is voldaan, hetgeen op zeer korte termijn tot stand moet komen, zullen de verdere details worden ingevuld, zoals de omvang van het fonds en onder welke voorwaarden een uitkering verkregen kan worden. De streefdatum voor de eerste uitbetalingen blijft vooralsnog 1 september 1999. De Duitse overheid geeft politieke steun aan de ondernemingen bij het afweren van onaanvaardbare claims en zal de oprichting en uitvoering van het Entschädigungsfonds actief begeleiden. Daarnaast is in het regeerakkoord van 20 oktober 1998 door de nieuwe Bondsregering de oprichting van een nationaal humanitair fonds voor «vergeten slachtoffers», waaronder voormalige dwangarbeiders, aangekondigd. Gestreefd wordt om beide fondsen aan elkaar te koppelen. Wat de beëindiging van de verjaringstermijn van 13 mei 1999 betreft – een kwestie die, ik wil dat nog eens benadrukken, los staat van voornoemde fondsvorming – verwijs ik naar de uiteenzetting van de juridische aspecten in mijn brieven van 8 januari 1999, kenmerk DBO-CB-U-982403, en 8 maart 1999, kenmerk DBO-CB-U-99316. In dit kader is van belang dat de PDS-fractie inmiddels op 17 maart 1999 een wetsvoorstel in de Bondsdag heeft ingediend, dat ertoe strekt de verjaringstermijn voor het indienen van claims van ex-dwangarbeiders tegen de Duitse overheid te laten eindigen op 8 mei 2005, de 60-ste verjaardag van de beëindiging van het nationaal-socialistische bewind. Voorts is Baron K. von Münchhausen, zegsman en raadsheer van ex-dwangarbeiders in Duitsland, voornemens begin mei 1999 een proefproces te starten. Als gemeenschappelijk uitgangspunt geldt dat het gaat om voormalige dwangarbeiders die vanuit gevangenschap tewerkgesteld zijn in een zelfde bedrijf en geen dan wel nauwelijks loon hebben ontvangen. Inmiddels heeft hij een aantal ex-dwangarbeiders in Midden- en Oost-Europa bereid gevonden deel te nemen aan het proefproces. Zijn intentie is om ook twee Nederlandse ex-dwangarbeiders aan dit proces te laten deelnemen. Een dergelijk proces is echter zeer belastend, neemt een aantal jaren in beslag en de uitkomst is onzeker. In dit verband dient er op gewezen te worden dat voorkomen moet worden dat er valse verwachtingen gewekt worden bij de Nederlandse ex-dwangarbeiders ten aanzien van de kans op succes bij het indienen van juridische claims. Tot nu toe zijn slechts twee individuele claims gehonoreerd. In beide gevallen betrof het een Joodse dwangarbeidster die vanuit Auschwitz gedwongen werd zonder loon in een fabriek arbeid te verrichten en nadien geen beroep heeft kunnen doen op het Bundesentschädigungsgesetz. Deze situatie is onvergelijkbaar met het merendeel van de Nederlandse ex-dwangarbeiders die op grond van de Arbeidsinzet in Duitsland tewerkgesteld zijn. Zij hebben doorgaans loon ontvangen en zijn niet vanuit een kamp tewerkgesteld. </antwoord>
      <antwoord nummer="2 en 3">Op zeer korte termijn zal ik mij in verbinding stellen met bondsminister Bodo Hombach in Bonn, teneinde duidelijkheid te verkrijgen over de criteria van het bedrijvenfonds, het nationale humanitaire fonds en de mogelijkheden voor Nederlandse ex-dwangarbeiders om aanspraken hierop geldend te kunnen maken. </antwoord>
      <noten afkomstig="antwoord"/>
   </antwoorden>
</kvr>
