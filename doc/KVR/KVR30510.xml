<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de ministers van Justitie en van Landbouw, Natuur en Voedselkwaliteit over controle op vakbekwaamheid bij gebruik schietmaskers door veehandelaren. (Ingezonden 1 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30510
</item>
         <item attribuut="Inhoud">Betreft het gebruik van een schietmasker om dieren te verdoven.</item>
         <item attribuut="Rubriek">Veeteelt (Slachterijen)</item>
         <item attribuut="Trefwoorden">Slachterijen</item>
         <item attribuut="Vindplaats">Kamervragen met antwoord 2007-2008, nr. 988, Tweede Kamer</item>
         <item attribuut="Vraagnr_bij_indiening">2070803970</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2008-01-02</item>
         <item attribuut="Datum_indiening">2007-11-01</item>
         <item attribuut="Document-id">KVR30510</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2109" allpagenumbers="2109 2110" vetnummer="2070803970" code="0708tkkvr988" lopendefooter="Tweede Kamer, vergaderjaar 2007–2008, Aanhangsel" filenaam="KVR30510" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="988" onderwerp="" indiendatum="2007-11-1">
         <vrager partij="PvdD" oorsprong="parlement">Thieme</vrager>
         <vraagt-aan>de ministers van Justitie en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2008-01-2">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Landbouw, Natuur en Voedselkwaliteit, zie ook Aanhangsel Handelingen nr</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Kunt u aangeven op welke gronden en eisen de politie een vergunning kan verstrekken voor het gebruik van een schietmasker en bijbehorende munitie? </vraag>
      <vraag nummer="2">Kunt u aangeven op welke wijze wordt gecontroleerd of er voldoende kennis en vakbekwaamheid aanwezig is bij de aanvrager van de vergunning om een schietmasker en bijbehorende munitie te gebruiken? </vraag>
      <vraag nummer="3">Kunt u aangeven of een verplichte cursus en/of training in het gebruik van een schietmasker een voorwaarde is om een vergunning af te geven voor het gebruik van een schietmasker en bijbehorende munitie? Zo ja, welke aspecten komen in deze verplichte cursus aan bod en waarop worden kandidaten beoordeeld? Zo neen, waarom niet en acht u het wenselijk dat mensen zonder kennis van zaken een schietmasker kunnen gebruiken waarmee zij het dier een pin in de hersenen drijven om het vervolgens te doden? </vraag>
      <vraag nummer="4">Kunt u aangeven of u bekend bent met signaleringen bij de regionale politie, dat het schietmasker door belanghebbenden op een oneigenlijke manier ingezet kan worden, waardoor dieren onnodig lijden, worden gedood en in het grijze of illegale circuit belanden? Zo ja, op welke wijze wilt u dit oneigenlijk gebruik tegengaan, welke wettelijke mogelijkheden staan hiervoor ter beschikking? Zo neen, kunt u aangeven op welke wijze de Wet Wapens en Munitie of andere wettelijke kaders voorkomen dat het schietmasker wordt gebruikt voor oneigenlijke doeleinden? </vraag>
      <vraag nummer="5">Kunt u aangeven welke vormen van toezicht op een juist gebruik van het schietmasker voorhanden zijn en of deze volgens u afdoende zijn? </vraag>
      <vraag nummer="6">Kunt u aangeven wat volgens de Wet Wapens en Munitie onder een redelijk belang wordt verstaan op grond waarvan een vergunning voor munitie voor een schietmasker wordt afgegeven? </vraag>
      <vraag nummer="7">Kunt u aangeven welke mogelijkheden de politie heeft om een vergunning te weigeren in geval ze niet zeker is van correct gebruik daarvan door aanvrager? </vraag>
      <vraag nummer="8">Kunt u aangeven of en zo ja, op welke gronden van redelijk belang agrariërs, veehandelaren en andere aanvragers buiten het slachthuis een schietmasker mogen gebruiken om zo dieren te verdoven? </vraag>
      <vraag nummer="9">Kunt u aangeven of zij op grond van het verlof ook verplicht zijn het dier na verdoving te doden? Zo ja, op welke wijze en onder welke wettelijke voorwaarden en wie controleert dat? Zo neen, op welke wijze wordt dan zorg gedragen voor een pijnloze dood van het dier en op welke wijze wordt gegarandeerd dat dit op de juiste manier gebeurt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 7">Er bestaan twee soorten schietmaskers. Bij de ene soort, het schietpentoestel, wordt door middel van een losse patroon een pen uit de monding van het toestel in de kop van een dier gedreven, waardoor het wordt bedwelmd en aansluitend kan worden gedood. Bij de andere soort wordt het dier gedood door een kogel. Het schietpentoestel is vrij verkrijgbaar, de bijbehorende losse munitie is echter vergunningplichtig. Bij de tweede soort zijn zowel het apparaat als de munitie vergunningplichtig. In beide gevallen wordt bij de vergunningverlening (verlof in de zin van artikel 28 van de Wet wapens en munitie, hierna: WWM) van geval tot geval bekeken of een redelijk belang vordert dat het verlof wordt verleend, of aanvrager geen gevaar voor zichzelf, de openbare orde of veiligheid kan vormen en of aanvrager ten minste de leeftijd van achttien jaren heeft bereikt. Op basis van art. 7 lid 1 WWM wordt een verlof geweigerd indien a) de aanvrager niet de door Onze Minister bij regeling vastgestelde gegevens en bescheiden heeft overgelegd, b) er reden is om te vrezen dat aan de aanvrager het onder zich hebben van wapens of munitie niet kan worden toevertrouwd, c) er reden is om te vrezen dat daarvan dan wel van wapens of munitie misbruik zal worden gemaakt, of d) wanneer daartoe dringende, aan het algemeen belang ontleende, redenen bestaan. </antwoord>
      <antwoord nummer="2, 3 en 9">Het gevolgd hebben van een cursus of een training in het gebruik van een schietmasker is geen voorwaarde bij de vergunningverlening. Ik verwijs u hiervoor naar mijn antwoord bij de vragen 1 en 7. Slachters en dierenartsen hebben uit hoofde van hun opleiding of beroep de vereiste kennis en vaardigheid in het gebruik van het schietmasker. Het Besluit doden van dieren bevat regels om het welzijn van dieren rond het dodingsproces zowel binnen als buiten het slachthuis te waarborgen. In artikel 5 van het Besluit doden van dieren is bepaald dat dieren worden gedood door toepassing van een dodingsmethode die onmiddellijk na aanvang van de dodingshandeling leidt tot de dood van het dier, dan wel door toepassing van een dodingsmethode die zonder onaanvaardbare pijn of opwinding leidt tot de bewusteloosheid, gevolgd door de dood van het dier voordat de bewusteloosheid is geweken, of door toepassing van een bedwelmingsmethode, die zonder onaanvaardbare opwinding of pijn leidt tot bewusteloosheid, gevolgd door een dodingshandeling die leidt tot de dood voordat de bewusteloosheid is geweken. De Algemene Inspectiedienst ziet toe op de naleving van het Besluit doden van dieren. </antwoord>
      <antwoord nummer="4 en 5">Een schietmasker mag uitsluitend worden gebruikt voor het doel waarvoor het is vergund. Bij misbruik kan de vergunning worden ingetrokken. In zijn algemeenheid geldt dat met het toezicht op de naleving van de wapenwetgeving de in art. 45 WWM genoemde opsporingsambtenaren zijn belast. Op de naleving van het Besluit doden van dieren wordt toegezien door de Algemene Inspectiedienst. Ik acht deze vorm van toezicht voldoende. Mij hebben geen signalen van de politie bereikt dat schietmaskers op een oneigenlijke wijze worden gebruikt. </antwoord>
      <antwoord nummer="6 en 8">Wat onder redelijk belang wordt verstaan, wordt per geval bezien. Nu mij noch signalen van de politie, noch van de AID hebben bereikt dat schietmaskers op een oneigenlijke wijze worden gebruikt, bestaat er op dit moment geen reden voor nadere regelgeving. </antwoord>
      <noten afkomstig="antwoord"/>
   </antwoorden>
</kvr>
