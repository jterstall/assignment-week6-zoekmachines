<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Roon (PVV) aan de minister van Justitie over aanzienlijke hiaten in de controle van passagiers en vracht op Schiphol. (Ingezonden 15 mei 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28826
</item>
         <item attribuut="Inhoud">De controle en opsporing op Schiphol zou aanzienlijk verbeterd kunnen worden door de toegankelijkheid van informatie over vluchtbewegingen te vergroten. Daarnaast vragen over de toepassing van de wet BIBOB op Schiphol, de controlebelemmeringen voor opsporingsdiensten van de bagagekelders en over het vergoeden van gestolen lading door verzekeraars, zelfs zonder dat er aangifte is gedaan.</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Delicten Opsporingen Schiphol</item>
         <item attribuut="Vindplaats">Kamervragen met antwoord 2006-2007, nr. 2187, Tweede Kamer</item>
         <item attribuut="Vraagnr_bij_indiening">2060714970</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2007-07-16</item>
         <item attribuut="Datum_indiening">2007-05-15</item>
         <item attribuut="Document-id">KVR28826</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4631" allpagenumbers="4631 4632" vetnummer="2060714970" code="0607tkkvr2187" lopendefooter="Tweede Kamer, vergaderjaar 2006–2007, Aanhangsel" filenaam="KVR28826" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2187" onderwerp="" indiendatum="2007-05-15">
         <vrager partij="PVV" oorsprong="parlement">De Roon</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="16 juli 2007), zie ook Aanhangsel Handelingen nr. 1808, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het bericht «Politie bezorgd om hiaten in controle Schiphol»? <voetnoot nummer="1"/>Is het waar, dat de Wet Bibob niet op Schiphol wordt toegepast? Zo neen, op welke wijze vindt die toepassing dan plaats en met welke resultaten? Zo ja, bent u van mening, dat de Wet Bibob wel moet worden toegepast op Schiphol en welke stappen gaat u zetten om er voor te zorgen dat dat gebeurt? </vraag>
      <vraag nummer="2">Is het waar, dat de toegankelijkheid van informatie over vluchtbewegingen voor de Koninklijke Marechaussee door verbetering van de regelgeving tot aanzienlijke betere resultaten in de controle en opsporing op Schiphol kan leiden? Zo ja, wat gaat u doen om er voor te zorgen, dat de opsporingsdiensten beter en tijdiger zijn geïnformeerd over de vluchtbewegingen? Zo neen, waarom niet? </vraag>
      <vraag nummer="3">Is het waar, dat een effectieve controle door de opsporingsdiensten van de bagagekelders op Schiphol wordt belemmerd? Zo ja, bent u van mening, dat alle belemmeringen uit de weg moeten worden geruimd en welke stappen gaat u daartoe zetten? Zo neen, hoe kan het dat u vindt dat die controle optimaal is, terwijl vooraanstaande opsporingsambtenaren en criminologen menen dat er wel aanmerkelijke hiaten en belemmeringen zijn? </vraag>
      <vraag nummer="4">Is het waar,dat verzekeraars op Schiphol gestolen lading vergoeden zonder dat zelfs maar aangifte van die diefstal is gedaan? Bent u bereid om met de verzekeringsbranche over dit fenomeen in overleg te treden en de Kamer over de voortgang en resultaten daarvan op de hoogte te houden? </vraag>
      <noten afkomstig="vraag">
         <noot nummer="1" datum="2007-05-10" bron="Het Financieele Dagblad">Het Financieele Dagblad, 10 mei 2007</noot>
      </noten>
   </vragen>
   <antwoorden aantal="4">
      <antwoord nummer="1">De Wet bevordering integriteitsbeoordelingen door het openbaar bestuur (Wet BIBOB) is bedoeld om de integriteit van de overheid te beschermen en ongewilde facilitering van criminele activiteiten tegen te gaan. Op grond van de Wet BIBOB kan een bestuursorgaan, waaronder gemeenten en provincies, besluiten een beschikking te weigeren dan wel in te trekken, indien er ernstig gevaar bestaat dat deze mede zal worden gebruikt om strafbare feiten te plegen, of geldelijk voordeel uit strafbare feiten te benutten. Het gebruik van het BIBOB-instrumentarium is gekoppeld aan bepaalde bevoegdheden van het desbetreffende bestuursorgaan en is beperkt tot een aantal sectoren waaronder de horeca- en prostitutiebranche en coffeeshops. Een en ander betekent dat de Wet BIBOB kan worden toegepast op bedrijven die zich willen vestigen op Schiphol, voor zover de vergunningaanvraag van deze bedrijven vallen binnen het toepassingsbereik van de Wet BIBOB. Voor zover het gaat om de controle van personeel en ingehuurde bedrijven kan Schiphol NV een Verklaring omtrent Gedrag van zowel natuurlijke personen als van rechtspersonen verlangen. </antwoord>
      <antwoord nummer="2" voetnoot="1">De toegankelijkheid van informatie over vluchtbewegingen voor de Koninklijke Marechaussee op de luchthaven Schiphol evenals op de regionale luchthavens Rotterdam Airport, Eindhoven Airport, Maastricht-Aachen Airport, Airport Enschede Twente en Groningen Airport Eelde is volledig gewaarborgd door middel van online informatiesystemen. Het totale aanbod van vliegverkeer op de overige aangewezen luchtvaartterreinen is thans niet volledig in beeld maar daar is wel alle aandacht op gericht. Het kabinet heeft in 2006, naar aanleiding van de conclusies en aanbevelingen in het rapport van de Algemene Rekenkamer, «Gebruik van grenscontroles bij terrorismebestrijding» <voetnoot nummer="1"/>, de beslissing genomen om een permanent mobiel toezicht, door de Koninklijke Marechaussee en Douane, in te stellen. Hierdoor zal het toezicht en informatie ook op het vliegverkeer op de kleine luchtvaartterreinen worden verbeterd. Voorts wordt op dit moment door een interdepartementale werkgroep onderzocht of er normen kunnen worden ontwikkeld voor het aantal te vestigen doorlaatposten voor personencontrole. De werkgroep heeft daarbij geconstateerd dat hiervoor nog nadere informatie op basis van gerichte analyses noodzakelijk is. De informatie die door middel van de gezamenlijke patrouilles wordt verkregen en de informatie van de havenmeesters na invoering van de registratieplicht, zullen als input worden gebruikt voor het bepalen van de normen voor het aantal te vestigen doorlaatposten. De verwachting is dat begin 2008 de voor het ontwikkelen van de normen nodige informatie voorhanden is. </antwoord>
      <antwoord nummer="3">De (opsporings)diensten op de luchthaven Schiphol dienen onder meer controles uit te voeren in een omgeving met complexe infrastructuur en bedrijfsprocessen. En van de voorbeelden van een locatie met complexe processen zijn de bagagekelders. In de uitvoering van de taken door de diverse opsporingsdiensten wordt deze complexiteit in sommige gevallen als belemmerend ervaren. Naast een repressieve aanpak zijn er vanuit het Platform Beveiliging en Publieke veiligheid Schiphol initiatieven ontplooid voor een proactieve aanpak van drugssmokkel via de bagagekelders. Dit betreft onder meer de zogenoemde «onvoorspelbare controles» waarbij de (opsporings)diensten op de luchthaven Schiphol in gezamenlijkheid gerichte controles uitvoeren in en rond de bagagekelders. Daarnaast zal door zorg van het Expertisecentrum Luchthavens (ECL), in samenspraak met verantwoordelijke organisaties en bedrijven, onderzoek worden gedaan naar de wijze waarop werkprocessen en veiligheidscontroles in de bagagekelders kunnen worden aangepast. Dit met het doel, om naast de repressieve aanpak, een bijdrage te leveren aan het verder terugdringen van de criminaliteit in de bagagekelders. </antwoord>
      <antwoord nummer="4">Bij navraag bij het Verbond van Verzekeraars is gebleken dat in sommige gevallen verzekeraars overgaan tot het vergoeden van schade zonder dat aangifte is gedaan. Hoewel het in beginsel geen zaak is voor de minister van Justitie om zich te mengen met de vraag wanneer en onder welke voorwaarden verzekeraars tot schadeuitkeringen overgaan, kan zonder aangifte geen inzicht worden verkregen in de omvang van de problematiek en wordt fraude gemakkelijk in de hand gewerkt. Om die reden zal ik dit punt aan de orde stellen in het Nationaal Platform Criminaliteitsbeheersing (NPC) waarin ook het Verbond van Verzekeraars vertegenwoordigd is. </antwoord>
      <noten afkomstig="antwoord">
         <noot nummer="1">Aangeboden aan de TK 2005, nr. 30 315</noot>
      </noten>
   </antwoorden>
</kvr>
