<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksma en Hamer (beiden PvdA) over master's-opleidingen. (Ingezonden 4 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7854
</item>
         <item attribuut="Inhoud">Vragen over erkenning van de Nederlandse master-titel.</item>
         <item attribuut="Rubriek">Hoger onderwijs (Kwaliteit van het hoger onderwijs)</item>
         <item attribuut="Trefwoorden">Hbo Titulatuur Wetenschappelijk onderwijs</item>
         <item attribuut="Vindplaats">Kamervragen met antwoord 1998-1999, nr. 48, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Dijksma</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">1998-09-23</item>
         <item attribuut="Datum_indiening">1998-09-04</item>
         <item attribuut="Document-id">KVR7854</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="97" allpagenumbers="97 98" vetnummer="2979816100" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7854" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="48" onderwerp="" indiendatum="1998-09-4">
         <vrager partij="PvdA" oorsprong="parlement">Dijksma</vrager>
         <vrager partij="PvdA" oorsprong="parlement">Hamer</vrager>
         <vraagt-aan/>
      </vraagdata>
      <antwoorddata antwoorddatum="1998-09-23">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van het bericht van Nuffic, van 25 juni jl., dat er een zeer onoverzichtelijke situatie heerst met betrekking tot het inzicht in de master’s-opleidingen die in Nederland in het universitaire en het hoger beroepsonderwijs gegeven worden? </vraag>
      <vraag nummer="2">Is het u bekend dat – met uitzondering van het ISS – Nederlandse onderwijsinstellingen geen masters’s-graden kunnen verlenen die door de Nederlandse wet erkend zijn? Wat is de reden voor het niet erkennen van de master’s-opleidingen? </vraag>
      <vraag nummer="3">Geschiedt validering van master’s-opleidingen vooralsnog door buitenlandse universiteiten (overigens vaak wel op kosten van Nederlandse hogescholen en universiteiten)? Zo ja, heeft dan een Nederlandse student een graad die wel in het buitenland maar niet in Nederland erkend is? Zou het niet interessant zijn om een Nederlands valideringssyteem te ontwikkelen voor zowel HBO- als WO-master’s-opleidingen, waardoor master’s-opleidingen naar hun waarde ingeschaald en «erkend» kunnen worden? </vraag>
      <vraag nummer="4">Is het u bekend dat het Nederlandse doctoraal-diploma in het buitenland doorgaans niet op het juiste niveau geaccepteerd wordt – maar lager? Wat is hiervan de oorzaak en hoe zou dit opgelost kunnen worden? </vraag>
      <vraag nummer="5">Hoe schat u het gevaar in dat door de verwarring omtrent master’s-opleidingen buitenlandse instanties weigeren Nederlandse master’s-graden te accepteren of afzien van samenwerking met Nederlandse onderwijsinstellingen? </vraag>
      <vraag nummer="6">Hoe beoordeelt u het in de bijlage bij het bericht van Nuffic aangegeven voorstel om een commissie in te stellen die dit probleem analyseert en aanbevelingen presenteert in een eindrapport? </vraag>
      <vraag nummer="7">Wordt in een aantal Duitse Länder momenteel geëxperimenteerd met een bachelor/masterstructuur? Is het naar uw mening interessant om in het Nederlandse onderwijsstelsel ook te experimenteren met een dergelijke structuur? Zo niet, hoe ziet u de oplossing voor het onderhavige probleem? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. Het betreft overigens een brief die tevens door de HBO-raad, de VSNU en de Federatie Internationale Onderwijsinstellingen in Nederland is ondertekend. </antwoord>
      <antwoord nummer="2">In tegenstelling tot de in de vraag gelegde veronderstelling, kent de Nederlandse wetgeving wel een erkenning van een master titel. In artikel 7.21 van de WHW is bepaald dat degene die een ingenieur (ir), meester (mr) of doctorandus (drs) titel bezit tevens gerechtigd is de titel Master te voeren. Het is voorts een misverstand dat het ISS door de wet erkende master’s-graden kan verlenen. </antwoord>
      <antwoord nummer="3">Validering van universitaire (post-initiële) mastersopleidingen door buitenlandse universiteiten komt – voor zover mij bekend – niet voor. Wel hebben verschillende hogescholen een franchise-overeenkomst met buitenlandse, met name Britse hoger onderwijsinstellingen om een master titel te kunnen verlenen. Een Nederlandse student die op deze wijze een titel verwerft, heeft dan in beginsel een titel die onder het rechtsdomein van de buitenlandse instelling of overheid erkend is. In andere landen kan erkenning van deze titel gevraagd worden. In Nederland loopt deze erkenning via de Informatie Beheer Groep te Groningen. Het zou interessant zijn als hogescholen met Nederlandse universiteiten naar oplossingen zouden zoeken voor het verlenen van titels op het niveau van master. Daarnaast lijkt het mij gewenst om te komen tot een nadere plaatsbepaling van de verschillende (post-initiële) mastersopleidingen in het stelsel van hoger onderwijs. </antwoord>
      <antwoord nummer="4">Neen. Het Nederlandse doctoraal-diploma wordt als regel erkend als gelijkwaardig aan de vergelijkbare universitaire opleidingen in het buitenland. Naar mijn weten wordt het Nederlandse doctoraal-diploma slechts sporadisch door een land lager gewaardeerd. Een reden hiervoor is dat het betreffende land meerdere uitstroomniveaus in het universitaire onderwijs kent waar Nederland één uitstroomniveau heeft, te weten het doctoraal niveau. </antwoord>
      <antwoord nummer="5">Dit risico acht ik vooralsnog zeer gering. Immers, de toegenomen internationale samenwerking en uitwisseling dragen bij aan betere erkenning van elkaars onderwijssystemen. Uit internationale vergelijkingen blijkt bovendien dat het Nederlandse hoger onderwijs een goede reputatie heeft. </antwoord>
      <antwoord nummer="6">Zie mijn antwoord op vraag 3. </antwoord>
      <antwoord nummer="7">Ja. De Duitse Länder hebben de ruimte om te experimenteren met een bachelor/masterstructuur. Het is mij niet bekend in welke mate hiervan gebruik wordt gemaakt. Voor Nederlandse universiteiten bestaat er sinds 1 september jl. de mogelijkheid een kandidaatsniveau te onderscheiden in de opleiding. Degene die de titel kandidaat aan een universiteit heeft verworven, is tevens gerechtigd tot het voeren van de titel Bachelor, evenals de afgestudeerden van het hbo. Hoewel het kandidaatsniveau niet bedoeld is als uitstroomniveau, is hiermee wel de mogelijkheid geïntroduceerd van een gelaagde opbouw van universitaire studies zoals ook bestaat in de Angelsaksische bachelor/masterstructuur. </antwoord>
      <noten afkomstig="antwoord"/>
   </antwoorden>
</kvr>
