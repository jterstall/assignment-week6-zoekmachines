<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over switchpoint incasso. (Ingezonden 12 augustus 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21057
</item>
         <item attribuut="Inhoud">Vragen over het Switchpoint-incassosysteem van KPN, een betaalsysteem voor afrekeningen op internet.</item>
         <item attribuut="Rubriek">Communicatie, media en informatievoorziening (Netwerken) Geld- en kapitaalmarkt (Betalingsverkeer)</item>
         <item attribuut="Trefwoorden">Betalingsverkeer Gegevensbeveiliging Internet</item>
         <item attribuut="Vindplaats">Kamervragen met antwoord 2003-2004, nr. 2225, Tweede Kamer</item>
         <item attribuut="Vraagnr_bij_indiening">2030419410</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-09-06</item>
         <item attribuut="Datum_indiening">2004-08-12</item>
         <item attribuut="Document-id">KVR21057</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4703" allpagenumbers="4703 4704" vetnummer="2030419410" code="0304tkkvr2225" lopendefooter="Tweede Kamer, vergaderjaar 2003–2004, Aanhangsel" filenaam="KVR21057" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2225" onderwerp="" indiendatum="2004-08-12">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-09-6">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u Switchpoint incasso, het nieuwe betaalsysteem voor afrekeningen op internet, van KPN? <voetnoot nummer="1"/>
      </vraag>
      <vraag nummer="2">Wat is uw reactie op het feit dat KPN, ongevraagd en zonder melding, aan haar klanten van het vastnet telefonie 3000 euro krediet voor online transacties (via ADSL, kabel of inbellen) aanbiedt? Is dit juridisch rechtsgeldig? Zo ja, waarom? Zo neen, welke acties gaat u hier tegen ondernemen? </vraag>
      <vraag nummer="3">Deelt u de mening dat dit een veilige manier van betalen is en moeilijk te misbruiken? Zo ja, waarom? Zo neen, waarom niet? </vraag>
      <vraag nummer="4">Bent u voor het verplichten van een opt-in regeling met betrekking tot switschpoint incasso? Zo neen, waarom niet? Zo ja, per wanneer gaat u dit invoeren? </vraag>
      <noten afkomstig="vraag">
         <noot nummer="1">KPN begint Switchpoint-incasso tot 3.000 euro, www.planet.nl/planet/show/id=118880/contentid=293652/sc=fbd82a-70k – 8 aug 2004 –</noot>
      </noten>
   </vragen>
   <antwoorden aantal="4">
      <antwoord nummer="1">Ik heb begrepen dat SwitchPoint Incasso een dienst van KPN is die aan eigenaren van een website de mogelijkheid biedt aan KPN te vragen om voor hen een geldbedrag te innen bij een bezoeker van hun website. De bezoeker van de website wordt via SwitchPoint Incasso de mogelijkheid gegeven aan KPN toestemming te geven voor een eenmalige incasso tot maximaal 3000 euro ten laste van zijn bank- of girorekening. De bezoeker van de website dient bank- of gironummer waarmee de vaste telefoonrekening wordt voldaan, het vaste telefoonnummer en gegevens van betrekking tot naam, adres en woonplaats aan KPN verstrekken. KPN verifieert of deze gegevens in combinatie met elkaar kloppen en bovendien of de betaling vanuit de eigen woning plaatsvindt. </antwoord>
      <antwoord nummer="2">Er is geen sprake van het aanbieden van krediet door KPN. De bezoeker van de website kan naar eigen keus al dan niet toestemming geven aan KPN tot een eenmalige incasso van zijn eigen giro- of bankrekening. </antwoord>
      <antwoord nummer="3">Incasso is het meest gebruikte product voor betaling op afstand en het meest kostenefficiënt. SwitchPoint Incasso voegt aan de bestaande eenmalige machtiging online twee beveiligingen toe: check van combinatie bankrekening en telefoonaansluiting, plus controle of betaling vanuit de eigen woning plaatsvindt. Hierbij wordt het tijdstip van betalen ook nog eens nauwkeurig geadministreerd. Technisch gezien kan echter geen 100% veiligheid kan worden geboden. Middels de incassovoorwaarden bestaat echter een juridisch vangnet voor de consument voor die gevallen waarbij onverhoopt de technische beveiliging tekort schiet. Overigens heb ik het initiatief genomen om partijen die actief zijn op het gebied van betalen via de nieuwe media bijeen te brengen. De verschillende partijen (banken, telecom- en ict-bedrijven hebben toegezegd medewerking te verlenen aan een studie naar de maatschappelijke effecten van mogelijke infrastructuren voor het betalen via nieuwe media. Deze studie moet een gedegen beeld opleveren van de markt voor betaaldiensten en inzicht bieden in de betaalproducten waaraan de markt (consument en bedrijfsleven) behoefte heeft. De resultaten van de studie worden begin 2005 verwacht. Ik zal u daarvan op de hoogte houden. </antwoord>
      <antwoord nummer="4">De bezoeker van de website dient indien hij gebruik wenst te maken van de aangeboden dienst eerst zelf aan te geven of hij/zij, voorafgaande aan de betaling van de via internet aan te schaffen goeden of diensten, gebruik wil maken van de betaalmethode SwitchPoint incasso. Bovendien moet hij/zij expliciet toestemming geven voor de eenmalige machtiging. Daarnaast bestaat de mogelijkheid – indien de dienst niet meer gewenst wordt – zich af te melden. Ik heb overigens begrepen dat KPN in een eerstvolgende nieuwsbrief meer aandacht zal geven aan de communicatie rond de aangeboden dienst. </antwoord>
      <noten afkomstig="antwoord"/>
   </antwoorden>
</kvr>
