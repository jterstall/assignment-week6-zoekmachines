<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) over vervroegde uittreding van werknemers van het MEOB. (Ingezonden 9 september 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5655
</item>
         <item attribuut="Inhoud">MEOB=Marine Electronisch en Optisch Bedrijf.</item>
         <item attribuut="Rubriek">Inkomen en rechtspositie (VUT en pensionering)</item>
         <item attribuut="Trefwoorden">Defensie (ministerie) VUT</item>
         <item attribuut="Vindplaats">Kamervragen met antwoord 1996-1997, nr. 1817, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">1997-09-11</item>
         <item attribuut="Datum_indiening">1997-09-09</item>
         <item attribuut="Document-id">KVR5655</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3719" allpagenumbers="3719 3720" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="KVR5655" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1817" onderwerp="" indiendatum="1997-09-9">
         <vrager partij="D66" oorsprong="parlement">Hoekema</vrager>
         <vraagt-aan/>
      </vraagdata>
      <antwoorddata antwoorddatum="1997-09-11">
         <antwoorder functie="minister" ministerie="Defensie a.i">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Herinnert u zich uw uitspraak in het Kamerdebat <voetnoot nummer="1"/>over de vestigingsplaats van het Marine Electronisch en Optisch Bedrijf dat het idee werknemers die bij verhuizing 55 jaar of ouder zijn een regeling voor vervroegd uittreden aan te bieden in overeenstemming met een Sociaal Beleidskader (SBK), «een niet onbekende modaliteit» is? </vraag>
      <vraag nummer="2">Hoe verklaart u in het licht van het in vraag 1 gestelde het feit dat Defensie vorige week een 55+ regeling op tafel heeft gelegd die aanmerkelijk minder van kwaliteit was, te weten conform het werkloosheidsbesluit Defensiepersoneel? </vraag>
      <vraag nummer="3">Bent u bereid dit aanbod te heroverwegen in het licht van de gewekte verwachting dat de 55+ regeling SBK-conform zou zijn (te weten wachtgeld VUT/FPU met als grondslag voor wachtgeld de laatste bezoldiging, in plaats van het maximaal dagloon bij het WBDP)? </vraag>
      <vraag nummer="4">Bent u bereid uw voor donderdag aanstaande (11 september) voorziene besluit met betrekking tot de finale en bindende regeling arbeidsvoorwaarden MEOB-personeel (op basis van het advies van de Advies- en Arbitragecommissie Rijksdienst van 10 juli jl. op te schorten tot de beantwoording van deze vragen? </vraag>
      <noten afkomstig="vraag">
         <noot nummer="1" documenttype="Handelingen">Handelingen II, nr, 30, blz. 5623.</noot>
      </noten>
   </vragen>
   <antwoorden aantal="3">
      <antwoord nummer="1">Ja. Het feit dat het hier gaat om een niet onbekende modaliteit betekent echter nog niet dat er in het SBK sprake zou zijn van een standaard regeling, waarbij iedereen van 55 jaar en ouder bij verhuizing zonder meer van de voorzieningen van het SBK gebruik zou kunnen maken. Daarom heb ik gesteld dat het treffen van een regeling in dezen thuis hoort in het nader overleg over de modaliteiten van de overgang van het MEOB naar Den Helder. </antwoord>
      <antwoord nummer="2">Het SBK-Defensie is tot stand gekomen om de reductie van de krijgsmacht in goede banen te leiden. Uitgangspunt is daarbij dat personeelsleden die overtollig worden aan het werk blijven en zo dit na alle inspanningen niet mogelijk is, voorzien wordt in een adequaat sociaal vangnet. Ook de 55+ regeling heeft als basis overtolligheid en daaraan gerelateerde onvrijwillige werkloosheid. Bij de verhuizing van het MEOB is in principe voor elk personeelslid een baan beschikbaar in Den Helder. Van overtolligheid en onvrijwillige werkloosheid is dus geen sprake. De «Regeling Herplaatsing en ontslag», die gekoppeld is aan het SBK voorziet echter in een bezwarenprocedure bij herplaatsing. De passendheid van de aangeboden functie wordt daarbij beoordeeld. Deze procedure kan in dit geval analoog worden toegepast bij de verplaatsing naar Den Helder. Indien zou blijken dat van personeelsleden van het MEOB in redelijkheid niet verwacht kan worden dat zij de functie in Den Helder aanvaarden (bijv. wegens bijzondere persoonlijke omstandigheden) kan teruggevallen worden op het SBK. Personeelsleden van 55 jaar en ouder kunnen dan een beroep doen op de 55+ regeling. Er is in dat geval immers geen passende functie in Den Helder beschikbaar. Indien personeelsleden van 55 jaar en ouder om andere redenen hun werkzaamheden in Den Helder niet willen voortzetten, is de normale werkloosheidsregeling van toepassing. </antwoord>
      <antwoord nummer="4">Uitgangspunt (van het Kabinet) is dat ook personeelsleden van 55 jaar en ouder aan het werk blijven. Voor zover dat van hen niet gevergd kan worden is de 55+ regeling van het SBK van toepassing. Ik ben van oordeel dat het totale Sociaal Plan MEOB in afdoende mate voorziet in maatregelen om de sociale gevolgen van de verhuizing voor het personeel op te vangen. Heroverweging acht ik – mede gelet op langdurig en intensief overleg – daarom niet aan de orde en ik zal dan ook het sociaal plan na afronding van het overleg vaststellen. </antwoord>
      <noten afkomstig="antwoord"/>
   </antwoorden>
</kvr>
