<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) over aftrekbaarheid van voorbelasting voor coffeeshophouders. (Ingezonden 9 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7077
</item>
         <item attribuut="Rubriek">Belastingen (Aftrekposten) Belastingen (BTW) Criminaliteit en openbare orde (Drugsbestrijding)</item>
         <item attribuut="Trefwoorden">Aftrekposten BTW Softdrugs</item>
         <item attribuut="Vindplaats">Kamervragen met antwoord 1997-1998, nr. 1192, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">1998-05-07</item>
         <item attribuut="Datum_indiening">1998-04-09</item>
         <item attribuut="Document-id">KVR7077</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2439" allpagenumbers="2439 2440" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7077" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1192" onderwerp="" indiendatum="1998-04-9">
         <vrager partij="SGP" oorsprong="parlement">Van der Vlies</vrager>
         <vraagt-aan/>
      </vraagdata>
      <antwoorddata antwoorddatum="1998-05-7">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van het arrest van de Hoge Raad van 28 januari jl. (nr. 33077) ter zake van de aftrekbaarheid van voorbelasting in het kader van de omzetbelasting bij verkoop van softdrugs door een coffeeshophouder? <voetnoot nummer="1"/>
      </vraag>
      <vraag nummer="2" voetnoot="2">Wat is uw oordeel over de uitspraak van de Hoge Raad, mede tegen de achtergrond van de maatregelen genomen in het kader van de aftrekbaarheid van kosten in verband met criminele activiteiten in de inkomstenbelasting? <voetnoot nummer="2"/>
      </vraag>
      <vraag nummer="3">Hoe verhoudt zich naar het oordeel van de regering de aftrekbaarheid van de voorbelasting met het niet BTW-plichtig zijn van de betreffende coffeeshophouder voor wat betreft de verkoop van softdrugs? </vraag>
      <vraag nummer="4">Is de regering bereid maatregelen te nemen, die de aftrekbaarheid van voorbelasting in de omzetbelasting in verband met niet-legale activiteiten beperken of onmogelijk maken? </vraag>
      <noten afkomstig="vraag">
         <noot nummer="1" datum="1998-02-12" bron="Vakstudie Nieuws">Vakstudie Nieuws, 12 februari 1998</noot>
         <noot nummer="2" documenttype="Kamerstuk" kamerstuk-id="25 019, nrs. 1–3">Kamerstuk 25 019, nrs. 1–3</noot>
      </noten>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 t/m 4">De casus waarover de Hoge Raad op 28 januari 1998 onder nr. 33.077 (Vakstudienieuws 1998, blz. 808) een beslissing heeft genomen betreft een exploitant van een zogenoemde coffeeshop. De omzet van deze exploitant bestaat uit de opbrengst van de verkoop van koffie, thee, frisdranken en softdrugs alsmede uit de opbrengst uit speelautomaten. De Inspecteur heeft het standpunt ingenomen dat de coffeeshophouder terzake van de levering van softdrugs geen BTW is verschuldigd. Dit standpunt is gebaseerd op de arresten van het Hof van Justitie te Luxemburg van 5 juli 1988, nrs. 269/86 en 289/86 (BNB 1988/303, respectievelijk FED 1988/496). De kern van die beslissingen is gelegen in de overweging dat het gemeenschappelijke BTW-stelsel in de Europese Unie ten doel heeft een bijdrage te leveren aan de vrijmaking van onder andere het goederen- en dienstenverkeer, aan de onderlinge vervlechting van de economieën en aan de verwezenlijking van een gemeenschappelijke markt. Aangezien verdovende middelen volstrekt niet in het economische en commerciële circuit van de Europese Unie mogen worden gebracht, vallen deze middelen volgens het Hof van Justitie volledig buiten de bepalingen van de Zesde richtlijn en kan terzake geen verschuldigdheid van BTW ontstaan. De betrokken coffeeshophouder had de aan hem in rekening gebrachte BTW (de zogenoemde voorbelasting) volledig in aftrek gebracht. De Inspecteur was echter van mening dat de exploitant geen aanspraak kon maken op aftrek van de voorbelasting die (mede) betrekking heeft op de levering van softdrugs. Daarbij baseerde de Inspecteur zich op de hiervoor genoemde beslissingen van het Hof van Justitie en wel in het bijzonder op de overweging van dat rechtscollege dat verdovende middelen volledig buiten de Zesde richtlijn vallen omdat deze volstrekt niet in het economische en commerciële circuit van de Europese Unie mogen worden gebracht. Aangezien de levering van verdovende middelen buiten de werkingssfeer van de Zesde richtlijn valt, was de Inspecteur van mening dat de coffeeshophouder in zoverre niet optrad als ondernemer en daarom terzake geen aanspraak kon maken op aftrek van voorbelasting. Het Gerechtshof te Amsterdam oordeelde in de uitspraak van 9 januari 1997, nr. P95/1991, dat de levering van de softdrugs niet kan worden aangemerkt als een economische activiteit in de zin van artikel 4, eerste lid, van de Zesde richtlijn, dat de betrokken coffeeshophouder in zoverre niet optreedt als ondernemer in de zin van artikel 7 van de Wet op de omzetbelasting 1968 en dat hij mitsdien geen aanspraak kon maken op aftrek van de voorbelasting die betrekking heeft op de levering van softdrugs. De volgens de Inspecteur en het Gerechtshof te Amsterdam niet aftrekbare voorbelasting heeft betrekking op investeringen (bij voorbeeld aankoop van tafels en stoelen) en op bedrijfskosten, zoals de kosten van energie, reclame en administratie. Aangezien deze investeringen en bedrijfskosten worden gebruikt voor zowel de met BTW belaste activiteiten als ten behoeve van de verkoop van softdrugs, had de Inspecteur de desbetreffende voorbelasting gesplitst in een aftrekbaar en een niet-aftrekbaar deel. Anders dan de inspecteur en het Gerechtshof te Amsterdam oordeelde de Hoge Raad in het onderhavige arrest dat de aan de onderwerpelijke investeringen en bedrijfskosten ten grondslag liggende leveringen en diensten door de coffeeshophouder wel worden gebezigd in het kader van zijn onderneming. Daarmee is volgens de Hoge Raad voldaan aan de eis die in artikel 15, eerste lid, van de Wet op de omzetbelasting 1968 is gesteld om in casu aanspraak te kunnen maken op aftrek van voorbelasting, ook al is terzake van de levering van de softdrugs geen BTW verschuldigd. Ik bezie thans, mede in het licht van de communautaire BTW-regelgeving, de mogelijkheid de Wet op de omzetbelasting 1968 zodanig aan te passen dat aftrek van voorbelasting niet meer mogelijk is in situaties als de onderhavige. </antwoord>
      <noten afkomstig="antwoord"/>
   </antwoorden>
</kvr>
