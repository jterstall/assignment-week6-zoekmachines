<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmermans, Dijsselbloem en Dijksma (allen PvdA) aan de staatssecretaris van Verkeer en Waterstaat over de beveiliging van de Maas. (Ingezonden 29 november 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16909
</item>
         <item attribuut="Inhoud">Vragen over maatregelen om de veiligheid van de Maas in de toekomst te garanderen, naar aanleiding van het onderzoek 'Integrale Verkenning Maas' van Rijkswaterstaat Limburg.</item>
         <item attribuut="Rubriek">Natuur (Natuurmonumenten) Ruimtelijke ordening en infrastructuur (Rivieren) Verkeer, vervoer en waterstaat (Waterkeringen)</item>
         <item attribuut="Trefwoorden">Natuurbescherming Rivieren Waterkeringen</item>
         <item attribuut="Vindplaats">Kamervragen met antwoord 2002-2003, nr. 548, Tweede Kamer</item>
         <item attribuut="Vraagnr_bij_indiening">2020303850</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Timmermans</persoon>
            <persoon partij="PvdA">Dijsselbloem</persoon>
            <persoon partij="PvdA">Dijksma</persoon>
         </item>
         <item attribuut="Datum_reaktie">2002-12-23</item>
         <item attribuut="Datum_indiening">2002-11-29</item>
         <item attribuut="Document-id">KVR16909</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1165" allpagenumbers="1165 1166" vetnummer="2020303850" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16909" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="548" onderwerp="" indiendatum="2002-11-29">
         <vrager partij="PvdA" oorsprong="parlement">Timmermans</vrager>
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Dijksma</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-12-23">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het interne onderzoek Integrale Verkenning Maas (IVM) van Rijkswaterstaat Limburg? <voetnoot nummer="1"/>Kunt u dit onderzoek zo snel mogelijk aan de Kamer doen toekomen? </vraag>
      <vraag nummer="2">Kost de beteugeling van de hoogwatergolven van de Maas volgens dit rapport na 2015 minimaal vier en maximaal dertien miljard euro? Waarop zijn deze berekeningen gebaseerd? </vraag>
      <vraag nummer="3">Zijn de plannen voor de Zandmaas en de Grensmaas, met een integrale benadering van veiligheid en natuurontwikkeling als basis, door de resultaten van het onderzoek achterhaald? Zo nee, hoe gaat u deze plannen dan aanpassen om ook op langere termijn de veiligheid te garanderen, waarbij ruimte blijft voor natuurontwikkeling en een natuurlijke inpassing van de rivier in het landschap? </vraag>
      <vraag nummer="4">Zijn voor een structurele oplossing afspraken met België en eventueel Frankrijk nodig? Zo ja, bent u dan van plan op korte termijn met uw collega’s in die landen overleg te starten om afspraken naderbij te brengen? Kunt u de Kamer op korte termijn over uw initiatieven informeren? </vraag>
      <noten afkomstig="vraag">
         <noot nummer="1" datum="2002-09-27" bron="Dagblad De Limburger">Dagblad De Limburger, 27 september 2002</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1">Het onderzoek «Integrale Verkenning Maas» <voetnoot nummer="1"/>is mij bekend. In het kabinetsstandpunt «Anders omgaan met water» is aangegeven dat de verkenning zou worden uitgevoerd om voor de Maas in beeld te brengen welke maatregelen op de lange termijn – bij toenemende rivierafvoeren – nodig zijn om de vereiste bescherming tegen hoogwater te kunnen handhaven. De verkenning is vergelijkbaar met de «spankrachtstudie» voor de Rijntakken. De verkenning, waaraan naast de Ministeries van V&amp;W, VROM en LNV ook de drie betrokken provincies, vier waterschappen en een vertegenwoordiging van de betrokken gemeenten meewerken, zal resulteren in inzicht met betrekking tot de consequenties van toekomstige hogere afvoeren en de mogelijkheden om die consequenties zoveel mogelijk te reduceren. De tussenrapportage geeft hier een eerste beeld van. Het onderzoek wordt begeleid door een regionale stuurgroep die ook zorgdraagt voor de regionale consultatie. De eindrapportage zal worden voorzien van een bestuurlijk advies en omstreeks 1 maart 2003 aan Verkeer en Waterstaat worden aangeboden. Ik zal dit aan de Kamer toezenden. </antwoord>
      <antwoord nummer="2">De voorlopige resultaten van de verkenning geven een beeld van mogelijke kosten van maatregelen voor de lange termijn waarbij naast de kosten voor hoogwaterbescherming ook de kosten voor de toekomstige ruimtelijke ontwikkeling zijn meegenomen. De berekeningen zijn gebaseerd op de effecten van het meest pessimistische klimaatscenario voor de toekomstige afvoer van de Maas. Mijn inschatting is dat de kans klein is dat dit scenario voor 2100 werkelijkheid wordt. Wel acht ik het zinvol om na te denken over de consequenties van mogelijke hogere afvoeren. </antwoord>
      <antwoord nummer="3">De plannen voor de Zandmaas en de Grensmaas zijn allerminst achterhaald. Zij dienen om een eerste toename van de (maatgevende) Maasafvoer op te vangen, de in 1995 afgesproken bescherming voor bebouwingsconcentraties te realiseren en bieden voldoende basis om op voort te bouwen wanneer, door een verdere afvoertoename, extra maatregelen noodzakelijk zijn. </antwoord>
      <antwoord nummer="4" voetnoot="2">Op dit moment kan ik nog niet aangeven welke maatregelen in de toekomst in België of Frankrijk nodig zijn om het afgesproken beschermingsniveau in Nederland te kunnen handhaven. Ik wacht daaromtrent in eerste instantie de bevindingen van de regio af. Overigens wordt in het kader van de internationale Maascommissie, in vervolg op de overstromingen van 1995 en 1996, met België, Luxemburg en Frankrijk overleg gevoerd over het vervolg op het Actieplan Hoogwater Maas voor de periode na 2002. U bent over de voortgang van dit programma geïnformeerd met mijn brief van 17 oktober 2002 <voetnoot nummer="2"/>. Daarnaast is op 3 december 2002 te Gent het verdrag over de Maas getekend door de acht Maasoeverstaten en -gewesten. Dit verdrag betreft een wijziging van een ouder verdrag uit 1994 dat zich beperkte tot waterkwaliteit. In het verdrag heeft de bescherming tegen hoogwater een prominente plaats gekregen. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2" documenttype="Kamerstuk" kamerstuk-id="18 106" documentnummer="120">Kamerstuk 18 106, nr. 120</noot>
      </noten>
   </antwoorden>
</kvr>
