<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over de vergoeding van geneesmiddelen voor de ambulante verslavingszorg. (Ingezonden 9 januari 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2460
</item>
         <item attribuut="Rubriek">Gezondheidszorg (Geneesmiddelen) Gezondheidszorg (Zorgverzekeringen) Welzijn (Verslavingszorg)</item>
         <item attribuut="Trefwoorden">Geneesmiddelen Verslaving Ziektekostenverzekeraars</item>
         <item attribuut="Vindplaats">Kamervragen met antwoord 1995-1996, nr. 516, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1996-01-30</item>
         <item attribuut="Datum_indiening">1996-01-09</item>
         <item attribuut="Document-id">KVR2460</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1047" allpagenumbers="1047 1048" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="516" onderwerp="" indiendatum="1996-01-9">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1996-01-30">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Heeft een aantal zorgverzekeraars besloten methadon en andere geneesmiddelen, die via de artsen van de instellingen voor ambulante verslavingszorg (CAD) worden verstrekt, niet meer te vergoeden? </vraag>
      <vraag nummer="2">Houdt dit in dat het dienstverband van de bevoegde arts die het medicijn voorschrijft – hetzij huisarts, hetzij arts in een polikliniek, dan wel arts in dienst van een CAD – bepaalt of het medicijn, i.c. methadon, voor vergoeding in aanmerking komt? </vraag>
      <vraag nummer="3">Realiseert u zich, dat verstrekking van methadon door de artsen van de ambulante verslavingszorg door de wijze van inkoop aanzienlijk goedkoper (ongeveer f 12 per recept) is dan de verstrekking via de huisarts en de apotheek? </vraag>
      <vraag nummer="4" voetnoot="1">Weigert de Amersfoortse zorgverzekeraar Anova de vergoeding van methadon – ook al wordt deze via de huisarts geleverd – als de verslaafde tevens enig contact heeft met een hulpverlenende instantie? <voetnoot nummer="1"/>Is deze handelwijze toegestaan? </vraag>
      <vraag nummer="5" voetnoot="2">Hebt u bepaald, dat de verstrekking van methadon door de verslavingszorg «per 1 januari niet meer tot de gezondheidszorg behoort»? <voetnoot nummer="2"/>
      </vraag>
      <vraag nummer="6" voetnoot="3">Deelt u de mening van de directeur van de Amsterdamse zorgverzekeraar ZAO dat de maatregel op de langere termijn een averechts effect heeft en die zegt «Als we daarmee (met de vergoeding) zouden stoppen, gaan de verslaafden juist de straat weer op, op zoek naar heroı¨ne» <voetnoot nummer="3"/>? Zo neen, waarom niet? Zo ja, welke gevolgen verbindt u daaraan? </vraag>
      <vraag nummer="7">Bent u bereid te bevorderen dat een regulier medicijn, zoals methadon voor vergoeding door de ziektekostenverzekeraar in aanmerking blijft komen, indien het wordt voorgeschreven door een bevoegd arts? </vraag>
      <noten afkomstig="vraag">
         <noot nummer="1" datum="1996-01-5" bron="Volkskrant,">Volkskrant,, 5 januari 1996</noot>
         <noot nummer="2" datum="1996-01-5" bron="Trouw,">Trouw,, 5 januari 1996</noot>
         <noot nummer="3" datum="1996-01-5" bron="Volkskrant,">Volkskrant,, 5 januari 1996</noot>
      </noten>
   </vragen>
   <antwoorden aantal="5">
      <antwoord nummer="1 en 5">Via de Ziekenfondsraad heb ik vernomen dat het Regionaal Ziekenfonds Groningen met de Ambulante Verslavingszorg provincie Groningen afspraken heeft gemaakt over de verstrekking van methadon. Verder heb ik uit de media het een en ander vernomen. Blijkens die berichten zou door de overheveling van de geneesmiddelen van de verzekering ingevolge de Algemene Wet Bijzondere Ziektekosten naar de ziekenfondsverzekering de methadonverstrekking gewijzigd zijn. Dit is niet juist. Op grond van de AWBZ-verzekering bestond vo´o´r 1 januari 1996 aanspraak op aflevering, volgens de algemeen aanvaarde standaard, van farmaceutische hulp. Onder die farmaceutische hulp viel het geneesmiddel methadon. Wie de farmaceutische hulp voor rekening van de AWBZ-verzekering mocht voorschrijven, mocht door het uitvoeringsorgaan in het reglement worden bepaald. Uitvoeringsorganen hadden dat gedaan en daarvoor in het algemeen de vo´o´r 1992 op grond van de Ziekenfondswet geregelde voorschrijvers aangewezen. De ambulante verslavingszorg, verleend door CAD’s, bestaat onder meer uit methadonprogramma’s. CAD’s worden daar dan ook speciaal voor gefinancierd. Voor 1 januari 1994 was de financiering geregeld in de Tijdelijk financieringsregeling verslavingszorg. Vanaf die datum geldt daarvoor de Tijdelijke wet stimulering sociale vernieuwing. De keuze om methadonprogramma’s in het kader van de ambulante verslavingszorg te financieren is weloverwogen geweest. De ambulante verslavingszorg voorziet voor een belangrijk deel in de methadonprogramma’s. Behandelprogramma’s van CAD’s zonder methadon zijn dan ook ondenkbaar. Vanwege de bestaande financiering van CAD’s en de in dat kader te verlenen zorg is bij de stelselwijziging ziektekostenverzekering tweede fase per 1 januari 1992 uitdrukkelijk bepaald dat er geen aanspraak bestaat op hulp die wordt bekostigd op grond van de Tijdelijke financieringsregeling verslavingszorg. In het kader van de AWBZ bestond dus geen aanspraak op methadon indien er sprake is van verstrekking door een CAD dan wel van een voorschrift door een CAD-arts. Indien methadon was voorgeschreven door de huisarts van betrokkene, kwam het middel wel ten laste van de AWBZ, mits het reglement van het uitvoeringsorgaan dat toeliet. In deze situatie is per 1 januari 1996 geen wijziging gekomen. Omdat de aanspraak bij de overheveling naar de Ziekenfondswet weer voorzieningsgericht is omschreven, is nu weer wettelijk geregeld wie voor rekening van de ziekenfondsverzekering de hulp mag voorschrijven. Het gaat daarbij om dezelfde hulpverleners die vo´o´r 1992 ook voor rekening van de ziekenfondsverzekering geneesmiddelen mochten voorschrijven, te weten de huisarts van de betrokkene en de specialist waarnaar hij is verwezen, alsmede enkele hulpverleners in het kader van de AWBZ. De afspraak die het Regionaal Ziekenfonds Groningen heeft gemaakt met de Ambulante Verslavingszorg provincie Groningen betreft het jaarlijks betalen van een lump sum voor de kosten van methadon. Het afspreken van een lump sum bedrag kan natuurlijk op zich praktisch zijn, maar wel zal het ziekenfonds de kosten per verzekerde moeten kunnen verantwoorden. De Algemeen Secretaris van de Ziekenfondsraad heeft, gezien het vorenstaande, het ziekenfonds terecht laten weten dat de wettelijke voorschriften met zich brengen dat deze kosten niet voor rekening van de ziekenfonds- dan wel AWBZ-verzekering komen. De kwestie Commissie Toezicht Uitvoeringsorganisatie van de Ziekenfondsraad die een oordeel moet uitspreken over de vraag of hier sprake is van aanvaardbare kosten. </antwoord>
      <antwoord nummer="2">Het is niet zo dat het dienstverband bepalend is of een geneesmiddel voor rekening van de ziekenfondsverzekering vergoed wordt, maar of het voorschrift van een arts afkomstig is die geneesmiddelen voor rekening van de ziekenfondsverzekering mag voorschrijven. Zoals hiervoor al is aangegeven gaat het om de voorschrijvers die ook vo´o´r 1 januari 1992 voor rekening van de ziekenfondsverzekering geneesmiddelen mochten voorschrijven. Het gaat daarbij om hulpverleners die voor rekening van de sociale ziektekostenverzekeringen hulp verlenen. Dat doen artsen verbonden aan een CAD niet. </antwoord>
      <antwoord nummer="3">Indien het CAD de methadon voor zijn clie¨nten bij de apotheker koopt, dan zijn de kosten aanzienlijk lager dan wanneer de apotheker aan de individuele clie¨nten aflevert. Deze lagere kosten komen onder meer door de aflevering in grootverpakking en de wijze van distributie (automaten). Een dergelijke wijze van verstrekking is echter niet altijd mogelijk, bijvoorbeeld indien de afstand van de woning van de clie¨nt tot het CAD te groot is om de dagelijkse dosis bij het CAD te halen. Dan is de enige oplossing aflevering per keer bij de lokale apotheker. Het gaat er dus niet om of het een recept van een huisarts of van een CAD-arts betreft, maar hoe de clie¨nt het middel krijgt. </antwoord>
      <antwoord nummer="4">Anova onderzoekt terecht of er geen sprake is van oneigenlijke afwenteling van kosten. Indien de ziekenfondsverzekerde echter onder behandeling is bij zijn eigen huisarts en de huisarts schrijft methadon voor, dan komt methadon voor rekening van de ziekenfondsverzekering. Ook Anova gaat, naar ik heb begrepen uit de krant, dan over tot vergoeding. </antwoord>
      <antwoord nummer="6 en 7">Zoals ik in het vorenstaande al heb aangegeven, zijn er dezerzijds geen maatregelen getroffen die gericht zijn op het stoppen van de methadonverstrekking. Het stoppen van de methadonverstrekking acht ik daarentegen zeer ongewenst. De financiering van methadon is sinds jaar en dag geregeld. Wordt methadon voorgeschreven door de huisarts dan komt het voor rekening van de ziektekostenverzekering. Gaat het daarentegen om methadonverstrekking in het kader van de CAD-hulpverlening dan maakt het onderdeel uit van die hulpverlening en wordt methadon in dat kader gefinancierd. Gezien de recentelijk ontstane onrust, heb ik mij gerealiseerd dat over de financiering bij zorgverzekeraars in de afgelopen jaren kennelijk onduidelijkheid heeft bestaan. Mogelijk menende dat de functiegerichte omschrijving van farmaceutische hulp in het kader van de AWBZ hen daartoe de bevoegdheid gaf, hebben zorgverzekeraars diverse afspraken gemaakt. Gelet daarop, en om de methadonverstrekking niet in gevaar te brengen, heb ik besloten om mij tot de Ziekenfondsraad voor een passende oplossing binnen de verzekering te wenden. Ik zal de Ziekenfondsraad ook vragen mij inzicht te schaffen in de financie¨le gevolgen van een dergelijke oplossing. Een afschrift van deze brief zult u separaat ontvangen. </antwoord>
      <noten afkomstig="antwoord"/>
   </antwoorden>
</kvr>
