<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport, de minister voor Grote Steden- en Integratiebeleid en de minister van Volkshuisvesting, Ruimtelijke Ordening en Milieubeheer over speelruimte voor kinderen. (Ingezonden 9 juni 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12212
</item>
         <item attribuut="Inhoud">Vragen over het speelruimtebeleid van gemeenten en het ontbreken van een speelruimtewet.</item>
         <item attribuut="Rubriek">Welzijn (Jeugdigen)</item>
         <item attribuut="Trefwoorden">Jeugdigen Vrijetijdsbesteding</item>
         <item attribuut="Vindplaats">Kamervragen met antwoord 1999-2000, nr. 1734, Tweede Kamer</item>
         <item attribuut="Vraagnr_bij_indiening">2990012310</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-08-28</item>
         <item attribuut="Datum_indiening">2000-06-09</item>
         <item attribuut="Document-id">KVR12212</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3901" allpagenumbers="3901 3902" vetnummer="2990012310" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12212" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1734" onderwerp="" indiendatum="2000-06-9">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport, de minister voor Grote Steden- en Integratiebeleid en de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="28 augustus 2000), zie ook Aanhangsel Handelingen nr. 1565, vergaderjaar 1999–2000">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder>de ministers voor Grote Steden- en Integratiebeleid en van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Erkent u het belang van kwalitatief voldoende speelruimte voor de ontwikkeling en gezondheid van kinderen? </vraag>
      <vraag nummer="2">Bent u van mening dat kinderen in Nederland op dit moment over kwalitatief voldoende speelruimte beschikken? Zo ja, kunt u dit toelichten? </vraag>
      <vraag nummer="3">Is het waar dat niet iedere gemeente in Nederland een speelruimtebeleid heeft? Zo ja, waarom niet en wat is uw mening hierover? </vraag>
      <vraag nummer="4">Deelt u de mening dat het ontbreken van een Speelruimtewet in Nederland in strijd is met VN-resolutie 34/4 (XXIV) die op het 39e congres van de Verenigde Naties is aangenomen, waarin is afgesproken om de resultaten van het Internationaal Jaar van het Kind (1979) te consolideren? </vraag>
      <vraag nummer="5">Bent u bereid een voorstel voor een Speelruimtewet te doen? Zo ja, op welke termijn kan de Kamer een Speelruimtewet tegemoet zien? Zo nee, waarom niet? </vraag>
      <vraag nummer="6">Deelt u de mening dat gemeenten gestimuleerd moeten worden om voor meer speelruimte te zorgen? Zo ja, bent u bereid een Speelruimtefonds in te stellen, vergelijkbaar met het Sportstimuleringsfonds? </vraag>
      <vraag nummer="7">Wat is uw reactie op de aanbevelingen van het rapport «Wipkip zoekt scharrelruimte. Een pleidooi voor speelruimte voor kinderen»? </vraag>
      <noten afkomstig="vraag">
         <noot nummer="1"/>
         <noot nummer="1">Ondershands aan de bewindslieden toegezonden</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik ben van mening dat de meeste gemeenten er in slagen om voldoende en kwalitatief goede gelegenheden te creëren voor sport en spel. Dit ondanks het feit dat openbare ruimte, zoals aangegeven in de notitie «Wipkip zoekt scharrelruimte», een schaars goed geworden is. Uit het Woningbehoefte Onderzoek (VROM/CBS, 1998) blijkt dat ca. 65% van de bewoners tevreden is over de aanwezigheid van speelgelegenheden in de eigen buurt. Driekwart van de ondervraagde bewoners geeft aan dat hun kinderen ook daadwerkelijk gebruik maken van de beschikbare speelgelegenheid. In de grotere gemeenten (&gt; 100 000) geven 27% van de bewoners aan ontevreden te zijn over de beschikbare speelgelegenheid vs. 22% in de rest van Nederland. </antwoord>
      <antwoord nummer="3">In Nederland is de gemeente, zeker sedert de grote decentralisatie-operatie van 1987, als overheidslaag die het dichtst bij de burger staat, de eerstverantwoordelijke voor het voeren van een lokaal jeugdbeleid en voor de speelruimte in de wijk en buurt. Dit zal niet altijd als specifiek «speelruimtebeleid» worden aangemerkt, maar vaak onderdeel uitmaken van het ruimtelijke ordeningsbeleid en het lokaal jeugdbeleid. Ook binnen het grotestedenbeleid wordt er van Rijkszijde geen specifieke aandacht besteed aan «speelruimte voor kinderen», omdat de lokale besturen hiervoor zelf verantwoordelijk zijn. Wel wordt er via het grotestedenbeleid voorzien in randvoorwaarden in de vorm van het creëren van extra groen in de wijken. Deze groenvoorzieningen kunnen vervolgens in samenspraak tussen gemeentebestuur en wijk- en buurtbewoners naar believen worden ingericht. Dus bijvoorbeeld een park voor wijken met relatief veel ouderen en speelruimte voor wijken met relatief veel kinderen. Hiertoe wordt in het Beleidskader Investeringsbudget Stedelijke Vernieuwing onder «omgevingskwaliteit» de mogelijkheid geboden aan de gemeenten om ook te investeren in speelvoorzieningen. </antwoord>
      <antwoord nummer="4">Nee. In Nederland is er geen landelijke Speelruimtewet. Noch het VN-Verdrag Rechten van het Kind, noch de genoemde VN-resolutie schrijven dit voor. Wel is het zo dat in artikel 31 van het VN-Verdrag inzake de Rechten van het Kind wordt bepaald dat staten die partij zijn bij het verdrag (waaronder Nederland) het recht van kinderen erkennen op deelneming aan spel en recreatieve bezigheden, passend bij de leeftijd van het kind. Zoals ik aangaf in de beantwoording van vraag 2 en 3 zijn de gemeenten de overheidslaag die verantwoordelijk is voor speelruimte. Het rijk ondersteunt de gemeenten bij het verder vormgeven van hun lokale jeugdbeleid, onder meer door het subsidiëren van het VNG-project Lokaal Jeugdbeleid. </antwoord>
      <antwoord nummer="5">Speelruimte voor kinderen heeft beleidsaandacht. Het grootschalig VROM-onderzoek naar de kwaliteit van de Nederlandse woningvoorraad (KWR) neemt voor het eerst woonomgevingsaspecten mee in de meting. In de tweede helft van 2001 komen de resultaten beschikbaar waarmee uitspraken gedaan kunnen worden over de kwaliteit van openbaar groen, kleinschalige recreatie en speelvoorzieningen op het niveau van de directe woonomgeving, en openbaar groen en recreatiemogelijkheden op wijk/buurtniveau. Om het achterliggende doel te bereiken, het bevorderen van voldoende mogelijkheden voor kinderen om in hun eigen buurt aan sport en spel te doen, verwacht ik meer van het bevorderen van het totstandkomen van een lokaal jeugdbeleid, waarin rekening wordt gehouden met de wensen van ouders en kinderen voor de inrichting van hun buurt, dan van het invoeren van een Speelruimtewet. </antwoord>
      <antwoord nummer="6">Ik ben niet op voorhand van mening dat gemeenten voor méér speelruimte moeten zorgen, veeleer ben ik van mening dat er gestreefd moet worden naar een passend aanbod van sport en spelmogelijkheden in de woonomgeving van ouders en kinderen. Voor het instellen van een apart Speelruimtefonds naast de al beschikbare middelen waarover de gemeenten reeds de beschikking hebben, zie ik nu geen noodzaak. </antwoord>
      <antwoord nummer="7">Ik heb met belangstelling kennis genomen van het rapport. Daarin wordt de conclusie getrokken dat er een speelruimtewet en een speelruimtefonds moeten komen. Ik heb reeds uiteengezet waarom ik de noodzaak daarvan niet onderschrijf. De aanbeveling dat kinderen meer betrokken moeten worden bij het beleid dat gemeenten op dit punt voeren onderschrijf ik wel. Rijk, provincies en gemeenten hebben, in hun visie op jeugdbeleid die zij in het kader van het Bestuursakkoord Nieuwe Stijl gezamenlijk hebben ontwikkeld, vastgesteld dat jeugdbeleid niet alleen voor maar vooral ook met kinderen en jongeren tot stand moet komen. Het ministerie van VWS heeft in het kader van de 5e Nota Ruimtelijke Ordening nadrukkelijk aandacht gevraagd voor de kwaliteit van de leefomgeving ook voor de jeugd. Een concreet voorbeeld hiervan is de situatie rond de nieuwbouw in Leidsche Rijn. Voorts heb ik onlangs de commissie jeugdparticipatie ingesteld. Deze commissie heeft tot taak het draagvlak voor jeugdparticipatie te vergroten door goede voorbeelden op het gebied van jeugdparticipatie brede bekendheid te geven. Hierbij is met name het lokale niveau van groot belang. De commissie zal de activiteiten dan ook afstemmen met het eerdergenoemde VNG-project Lokaal Jeugdbeleid. </antwoord>
      <noten afkomstig="antwoord"/>
   </antwoorden>
</kvr>
