<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over mogelijke toename van vermogen in vrijwel alle zorgsectoren. (Ingezonden 25 februari 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19775
</item>
         <item attribuut="Inhoud">Gevraagd wordt onder meer hoe het kan dat zorginstellingen enerzijds grote financiële reserves hebben opgebouwd terwijl anderzijds wordt geklaagd over te weinig geld voor de zorg.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Intramurale gezondheidszorg</item>
         <item attribuut="Vindplaats">Kamervragen met antwoord 2003-2004, nr. 1090, Tweede Kamer</item>
         <item attribuut="Vraagnr_bij_indiening">2030409140</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2004-03-16</item>
         <item attribuut="Datum_indiening">2004-02-25</item>
         <item attribuut="Document-id">KVR19775</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2303" allpagenumbers="2303 2304 2305" vetnummer="2030409140" code="0304tkkvr1090" lopendefooter="Tweede Kamer, vergaderjaar 2003–2004, Aanhangsel" filenaam="KVR19775" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1090" onderwerp="" indiendatum="25februari 2004">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-03-16">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van het bericht dat instellingen in de zorg samen in 2002 zo’n 500 miljoen euro hebben overgehouden? <voetnoot nummer="1"/>
      </vraag>
      <vraag nummer="2">Beschikt u over gegevens uit de jaarlijkse enquête van het College Tarieven Gezondheidszorg waaruit blijkt dat vrijwel alle sectoren in de zorg hun vermogen zien toenemen? </vraag>
      <vraag nummer="3">Is het waar dat 102 ziekenhuisorganisaties in 2002 een positief resultaat van 63 miljoen euro boekten, zeven miljoen euro minder dan 2001 en dat hiermee hun vermogen eind 2002 op zo’n 885 miljoen euro (10 procent van het budget) is gebracht? </vraag>
      <vraag nummer="4">Is het waar dat het vermogen van de acht academische ziekenhuizen tot 408 miljoen euro is gegroeid (16 procent van het budget) en dat de zeven radiotherapeutische centra een vermogen hebben van elf miljoen euro (26 procent van het budget)? </vraag>
      <vraag nummer="5">Is het waar dat niet alleen ziekenhuizen reserves hebben, maar bijna alle AWBZ-instellingen zoals verpleeg- en verzorgingshuizen, thuiszorg, psychiatrische ziekenhuizen enz.? </vraag>
      <vraag nummer="6">Wat is uw mening over deze opgebouwde reserves? Hebt u inzicht in de doelen waarvoor deze reserves worden ingezet? Kunt u een overzicht geven van de bestemmingen die door middel van de opgebouwde reserves zijn gerealiseerd of nog moeten worden gerealiseerd? </vraag>
      <vraag nummer="7">Hoe komt het dat instellingen zoveel eigen vermogen weten op te bouwen? Kunt u toelichten hoe het komt dat enerzijds geklaagd wordt over te weinig geld voor de zorg en anderzijds een half miljard euro alleen in 2002 over is aan vermogen bij de instellingen? </vraag>
      <vraag nummer="8">Vindt u het aanvaardbaar dat instellingen bezuinigen op toiletpapier, pyamadagen worden ingevoerd, kinderafdelingen en eerste hulp in kleine ziekenhuizen worden gesloten als gevolg van te weinig middelen terwijl eigen vermogen van ziekenhuizen, verpleeg- en verzorgingshuizen enz. toeneemt en miljoenen reserves bestaan bij zorginstellingen? </vraag>
      <vraag nummer="9">Bent u het met de stelling eens dat het hier middelen betreft die door de individuele premiebetaler zijn opgebracht en ingezet dienen te worden voor de zorg? Zo ja, welke maatregelen gaat u nemen om dit te realiseren? </vraag>
      <vraag nummer="10">Bent u het met de stelling eens dat in principe instellingen een eigen vermogen mogen opbouwen, maar dat het niet exorbitant mag zijn? Bent u bereid een maximum te bepalen; tot een bepaald percentage mogen instellingen eigen vermogen hebben, en wat daarboven komt gaat terug naar de zorg? </vraag>
      <vraag nummer="11">Bent u bereid het rapport van het College Tarieven Gezondheidszorg en uw standpunt hierop te betrekken bij de beantwoording op de schriftelijke inbreng van de Kamer over het rapport van de Inspectie voor de Gezondheidszorg over de financiële situatie van ziekenhuizen? </vraag>
      <noten afkomstig="vraag">
         <noot nummer="1">NRC Handelsblad, 15februari 2004</noot>
      </noten>
   </vragen>
   <antwoorden aantal="11">
      <antwoord nummer="1">Ik ken de enquête exploitatieresultaten van het College Tarieven Gezondheidszorg. Uit deze enquête blijkt een resultaat van ruim 300 mln euro. Dit betreft uitsluitend de geënquêteerde instellingen. Het bedrag van 500 mln euro kan resulteren uit extrapolatie van de gegevens (op 15februari is er geen editie van NRC Handelsblad uitgekomen). Ik wil hier gelijk bij aantekenen dat dit niet zonder meer als «overgehouden» kan worden aangemerkt. Het betreft een toename van het totale niet-vreemde vermogen. In mijn antwoord op vraag 6 zal ik uiteen zetten dat het voor een groot deel bestaat uit doelreserveringen en voorzieningen. </antwoord>
      <antwoord nummer="2">Ja. </antwoord>
      <antwoord nummer="3">Ja, wanneer de enquêteresultaten worden geëxtrapoleerd naar alle ziekenhuizen (responspercentage 82 met niet vreemd vermogen 726 miljoen), komt dit op circa 885 miljoen euro in totaal. Uit de resultaten van deze enquête blijkt dat het niet-vreemde vermogen inderdaad 10,1% van de aanvaardbare kosten is. Eind 2001 was het 9,8%. Hierbij merk ik gelijk op dat het exploitatieresultaat in enge zin over 2002 negatief is, en daarmee de reserve aanvaardbare kosten gedaald. Op andere onderdelen was het exploitatieresultaat wel licht positief. Ik kom hier bij vraag 6 nog verder op terug. </antwoord>
      <antwoord nummer="4">Ja. Overigens is in de enquêteresultaten opgenomen dat het percentage niet-vreemd vermogen bij de academische ziekenhuizen ten opzichte van 2001 licht gedaald is (van 16,4% naar 16,3%). Bij de radiotherapeutische centra is het gestegen (van 21,4% naar 25,6%). </antwoord>
      <antwoord nummer="5">Ja. </antwoord>
      <antwoord nummer="6">Het hebben van reserves is een volslagen normale zaak. Het is nodig om tegenvallers op te kunnen vangen, te reserveren voor komende verbouwingen en aanschaf van inventaris en om leningen gefinancierd te krijgen. Ik gebruik dan ook de term niet-vreemd vermogen in plaats van «reserves», aangezien dit beter aangeeft dat de «reserves» opgebouwd zijn uit diverse componenten. Het niet-vreemde vermogen bestaat uit de optelsom van kapitaal, collectief gefinancierd gebonden vermogen, niet-collectief gefinancierd vrij vermogen, egalisatierekening afschrijvingen en voorzieningen. Het overzicht van de bestemmingen en de hoeveelheden is opgenomen in de openbare rapportage van het CTG, per sector en per bestemming. Dit is een zeer uitgebreid overzicht. Ook is dit in het verleden steeds gerapporteerd in brancherapporten en voorheen de Zorgnota. Als voorbeeld kan de ziekenhuissector dienen. Het percentage niet-vreemd vermogen is 10,1% Hiervan is echter een deel niet via de collectieve middelen bijeengebracht. Als gekeken wordt naar het collectief gefinancierde deel (inclusief egalisatie afschrijvingen en voorzieningen) dan bedraagt dat 8,3%. En hierin zitten dan ook dus reserveringen voor toekomstige uitgaven aan bouw/inventaris/andere rekeningen. Als uitsluitend naar de reserve aanvaardbare kosten gekeken wordt dan bedraagt het percentage 1,9. </antwoord>
      <antwoord nummer="7">Ik ben het niet met u eens dat er sprake is van «zoveel eigen vermogen» en dat dat «over is». Zoals hiervoor aangegeven is er sprake van diverse onderdelen met diverse bestemmingen. Wel ben ik met u eens dat het niet zo kan zijn dat de kwaliteit van de zorg lijdt onder een te strikt financieel beleid door een instelling. De instellingen moeten een balans vinden tussen kwalitatief goede zorg en een financieel gezond beleid mede in voorbereiding op verdere vraagsturing en gereguleerde marktwerking. Vanzelfsprekend zal ik de ontwikkeling kritisch blijven volgen. Ik verwijs u ook naar de antwoorden op de vragen over het IGZ-onderzoek naar de financiële situatie in ziekenhuizen die ik ongeveer gelijktijdig met deze antwoorden aan u heb toegestuurd. </antwoord>
      <antwoord nummer="8">Nee. Instellingen zijn verplicht kwalitatief goede zorg te leveren. Daarvoor ontvangen zij ook budget. Als ze door efficiënt te werken middelen overhouden en reserveren, dan is dat prima. Zeker tegen het licht van de toenemende vraagsturing en meer marktconform werken. Dat betekent echter niet dat de kwaliteit van zorg daaronder mag lijden. </antwoord>
      <antwoord nummer="9">Voor een deel is het waar dat deze middelen vanuit de verzekering betaald worden. Dat geldt – zoals ik al aangaf bij vraag 6 – niet voor het totaal van het niet-vreemde vermogen. Ik ga uit van de eigen verantwoordelijkheid en het verstandig opereren van de instellingen en laat hen de afweging maken hoe de middelen besteed worden binnen hun taken. Omdat er ook een belang is om een financiële buffer te hebben, zal ik hen niet dwingen deze te minimaliseren. Dit geldt des te meer als de vraagsturing en marktwerking in de zorg toenemen. Overigens geldt voor het onderdeel reserve aanvaardbare kosten, dat deze bestemd is als buffer voor slechte jaren en besteed dient te worden aan de zorg. Dergelijke reserves mogen namelijk niet aan andere doelen besteed worden. Ik ben dan ook niet voornemens maatregelen te nemen. </antwoord>
      <antwoord nummer="10">Zoals ik ook heb geantwoord aan uw partijgenote mevrouw Smits op vragen over hetzelfde onderwerp, ben ik het eens met uw stelling dat instellingen een eigen vermogen mogen hebben. Dit mag niet exorbitant zijn, maar ik heb geen normen gesteld. Ik kan dus ook niet aangeven welk percentage ik exorbitant vind. In het verleden zijn er door mijn voorgangers initiatieven ontplooid om tot maximale percentages te komen. Deze zijn niet formeel afgesproken of vastgelegd. Dit had ook te maken met de overgang naar boter bij de vis in het kader van het Actieplan zorg verzekerd (Kamerstuk 2000–2001, 27488, nr. 1, Tweede Kamer). Hierdoor gingen instellingen meer risico lopen, omdat ze worden afgerekend op feitelijk geleverde produktie. Op dit moment wordt gewerkt aan de invoering van meer vraagsturing en gereguleerde marktwerking. De vermogenspositie zal verbeterd moeten worden bij het merendeel van de sectoren. De financiële reserves van instellingen zullen op een wat hoger niveau moeten komen dan nu vaak het geval is. In het gesloten systeem van aanbodregulering zijn de zorginstellingen lange tijd ingesteld geweest op «risicoarm» ondernemen. Het management van zorginstellingen zal tijd moeten worden gegund om zich meer marktconform te gaan gedragen. Onderdeel daarvan is het opbouwen van hogere financiële reserves. In het kader van de Wet toelating zorginstellingen ben ik van plan ook het winstoogmerk te verruimen. Hiermee kan een nieuwe bron voor kapitaal worden aangeboord. Dit is nodig omdat de beschikbaarheid van leningen dreigt af te nemen, vanwege de genoemde onzekerheid bij vraagsturing en de beperkte financiële buffers bij instellingen. Het opheffen van de contracteerplicht leidt tot meer risico voor de onderneming. Dit is een belangrijke, maar niet de enige stap naar meer ondernemerschap. Andere elementen betreffen o.a. de wijze van prijsvorming en het aantal aanbieders. Het uitsluitend opheffen van de contracteerplicht leidt er dus nog niet toe dat op dat moment al een marktconforme solvabiliteit nodig is. Wel zal een steviger weerstandspositie, dan nu vaak het geval is, vereist zijn. Een exact percentage kan ik niet geven. Wel mag duidelijk zijn dat ik dus geen maximum zal instellen. </antwoord>
      <antwoord nummer="11">Het rapport van het CTG betreft een enquête met zeer interessante informatie. Ik zal hier verder geen formele reactie op geven. Natuurlijk zal ik de gegevens wel gebruiken bij de beantwoording van de vragen over het rapport van de IGZ. De antwoorden op deze vragen komen ongeveer tegelijkertijd bij u aan. </antwoord>
      <noten afkomstig="antwoord"/>
   </antwoorden>
</kvr>
