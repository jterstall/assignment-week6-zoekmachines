<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Krom, Hofstra en Veenendaal (allen VVD) aan de minister en de staatssecretaris van Volkshuisvesting, Ruimtelijke Ordening en Milieubeheer en de minister van Verkeer en Waterstaat over recente uitspraken van de Raad van State met betrekking tot luchtkwaliteit. (Ingezonden 30 september 2004); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21485
</item>
         <item attribuut="Inhoud">Vragen naar aanleiding van een bericht in De Volkskrant van 25 september 2004 over de betekenis van de uitspraak van de Raad van State voor wegontwerp en beheer in Nederland</item>
         <item attribuut="Rubriek">Milieu (Luchtverontreiniging) Verkeer, vervoer en waterstaat (Wegen)</item>
         <item attribuut="Trefwoorden">Luchtverontreiniging Wegen</item>
         <item attribuut="Vindplaats">Kamervragen met antwoord 2004-2005, nr. 265, Tweede Kamer</item>
         <item attribuut="Vraagnr_bij_indiening">2040500770</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">De Krom</persoon>
            <persoon partij="VVD">Hofstra</persoon>
            <persoon partij="VVD">Veenendaal</persoon>
         </item>
         <item attribuut="Datum_reaktie">2004-10-29</item>
         <item attribuut="Datum_indiening">2004-09-30</item>
         <item attribuut="Document-id">KVR21485</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="551" allpagenumbers="551 552 553" vetnummer="2040500770" code="0405tkkvr265" lopendefooter="Tweede Kamer, vergaderjaar 2004–2005, Aanhangsel" filenaam="KVR21485" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="265" onderwerp="" indiendatum="2004-09-30">
         <vrager partij="VVD" oorsprong="parlement">De Krom</vrager>
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">Veenendaal</vrager>
         <vraagt-aan>de minister en de staatssecretaris van Volkshuisvesting, Ruimtelijke Ordening en Milieubeheer en de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-10-29">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van het artikel «Uitbreiding snelweg in gevaar» en het artikel «Klem tussen auto en gezondheid <voetnoot nummer="1"/>» over de gevolgen van enkele recente uitspraken van de Raad van State? </vraag>
      <vraag nummer="2">Kunt u concreet aangeven wat de gevolgen zijn van deze uitspraken van de Raad van State inzake de naleving van de Europese grenswaarden voor luchtkwaliteit op het gebied van infrastructuur, ruimtelijke ordening en woningbouw? Hoe verhoudt zich dit tot de spoedwet wegverbreding? </vraag>
      <vraag nummer="3">Kunt u een overzicht geven van andere landen c.q. regio’s in de Europese Unie waar de gestelde grenswaarden voor luchtkwaliteit tot problemen leiden of zullen leiden? Kunt u in dit overzicht vermelden welke maatregelen deze overheden nemen om aan de grenswaarden te voldoen? </vraag>
      <vraag nummer="4">Kunt u zich herinneren dat de Tweede Kamer heeft verzocht om een wettelijke regeling te treffen voor het besluit luchtkwaliteit? Waarom heeft de Tweede Kamer tot nu toe nog niets van u vernomen? Wanneer kunnen concrete voorstellen tegemoet worden gezien? </vraag>
      <vraag nummer="5">Kunt u aangeven welke maatregelen het Kabinet overweegt te nemen om aan de gestelde grenswaarden voor luchtkwaliteit in 2005 (voor fijn stof), respectievelijk in 2010 (voor stikstofdioxide) te voldoen? Kunt u aangeven welke consequenties daaraan zijn verbonden? </vraag>
      <vraag nummer="6">Indien u niet in staat bent om aan de gestelde grenswaarden te voldoen binnen de gestelde termijnen, welke acties overweegt u dan te nemen? </vraag>
      <vraag nummer="7">Kunt u aangeven wat de uitspraak van de Raad van State betekent voor het wegontwerp en het wegbeheer in Nederland, nu de Raad van State stelt dat rijstroken minimaal 3,5 meter breed moeten zijn, dat er steeds vluchtstroken aanwezig moeten zijn en dat er slechts minimaal sprake mag zijn van verkeerscongestie, rekening houdende met het gedrag van automobilisten? </vraag>
      <vraag nummer="8">Welke betekenis kent u toe aan de «Europese overeenkomst inzake internationale hoofdverkeerswegen»,, 15 november 1975? Dient deze overeenkomst mede gelet op het huidige Europese beleid, niet dringend te worden geactualiseerd? Hoe gaan Europese landen met deze regels om en welke acties gaat u op dit punt ondernemen? </vraag>
      <vraag nummer="9">Welke wetswijzigingen zijn nodig om de stringente eisen in de onder vraag acht genoemde overeenkomst met succes te elimineren? </vraag>
      <noten afkomstig="vraag">
         <noot nummer="1" datum="2004-09-25" bron="De Volkskrant">De Volkskrant, 25 september 2004</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2" voetnoot="2 2">Op donderdag 30 september jl.bent u geïnformeerd over een brief aan provincies en gemeenten over de toepassing van het Besluit luchtkwaliteit.In deze brief is ingegaan op de interpretatie van het Besluit luchtkwaliteit in relatie tot een aantal in de praktijk gerezen vragen. Daarbij gaat het ook om de toepassing van het besluit bij bestemmingsplannen en woningbouw.De brief maakt tevens melding van de jurisprudentie van de Afdeling bestuursrechtspraak van de Raad van State van de afgelopen periode, waaronder ook de recente uitspraken rondom de Spoedwet wegverbreding.In deze brief is aangegeven dat een prioriteitstelling bij de uitvoering van de EU-richtlijn en het Besluit gerechtvaardigd wordt geacht, waarbij de eerste zorg uitgaat naar de locaties waar de volksgezondheid het meest in het geding is.Dat geldt met name bij bestemmingsplannen die de bouw van nieuwe woningen mogelijk maken alsmede bij de aanleg van nieuwe infrastructuur en daarmee ook bij projecten onder de spoedwet wegverbreding. De recente uitspraken van de Raad van State hebben waarschijnlijk geen directe gevolgen voor nieuwbouw van woningen omdat de beleidslijn reeds bestond dat nieuwbouw alleen toelaatbaar is op locaties waarvoor redelijkerwijs verwacht kan worden dat per 2010 aan de NO <voetnoot nummer="2"/>-norm voldaan zal worden. Naast toetsing aan de normstelling voor NO <voetnoot nummer="2"/>dienen bij nieuwe ontwikkelingen ook de concentraties voor PM 10 in beeld te worden gebracht, opdat gekozen kan worden voor de minst belastende optie. Gegeven de specifieke situatie dat de PM 10 -concentraties in vrijwel het gehele land boven de norm liggen, kunnen de andere overheden echter alleen worden aangesproken op een bijdrage aan het verminderen van de lokale verhogingen ten gevolge van het voorgenomen plan of project. Eenzelfde lijn geldt ook voor het Ministerie van V&amp;W waar het lokale verhogingen door spoedwetprojecten betreft.Voor het daadwerkelijk voldoen aan de normen voor PM 10 zijn emissiereducties op nationale en vooral ook internationale schaal noodzakelijk.Voorts zal in het nog dit jaar uit te brengen Nationaal luchtkwaliteitsplan aangegeven worden wat hieraan de bijdrage van het generieke beleid van het rijk is. </antwoord>
      <antwoord nummer="3">Naar verwachting zal zeker de helft (waarschijnlijk meer) van de lidstaten een probleem hebben met het tijdig voldoen (in 2005) aan de grenswaarden voor fijn stof.Diverse lidstaten zullen ook een probleem hebben om per 2010 aan de grenswaarde voor stikstofdioxide te voldoen.Normoverschrijding voor stikstofdioxide zal medio 2010 vooral voorkomen in de grote steden. Bij overschrijding van een drempelwaarde uit de EU-richtlijn dient een lidstaat binnen twee jaar een bestrijdingsplan te overleggen aan de Europese Commissie, waarin de extra maatregelen worden aangegeven waarmee men verwacht de grenswaarde alsnog tijdig te halen.Eind vorig jaar was circa de helft van de lidstaten reeds verplicht om zo’n plan in te dienen.Voor zover bekend had alleen het Verenigd Koninkrijk op tijd een plan bij de Europese Commissie ingediend.Alle betrokken landen zijn als gevolg hiervan door de Europese Commissie in gebreke gesteld.Dit laatste geldt overigens ook voor het Verenigd Koninkrijk, omdat het betreffende plan naar het oordeel van de Europese Commissie onvoldoende was uitgewerkt.Aangezien de bestrijdingsplannen van de verschillende lidstaten nog niet beschikbaar zijn, bestaat er ook geen overzicht van de maatregelen die in de praktijk getroffen zullen worden. Nederland was op basis van de rapportage over de luchtkwaliteit in 2002 planplichtig en zal dus eind dit jaar een plan bij de Europese Commissie indienen. </antwoord>
      <antwoord nummer="4">De wens van de toenmalige VVD-fractie in de Tweede Kamer om het Besluit luchtkwaliteit om te zetten in een wet, is ons bekend, evenals de gedachtewisseling die daarna met u heeft plaatsgevonden omtrent de opportuniteit van een wettelijke regeling en de beslissing die de vaste Commissie voor Volkshuisvesting, Ruimtelijke Ordening en Milieubeheer nam om aan het verzoek vast te houden. In maart 2004 is een concept voorstel van wet tot wijziging van de Wet milieubeheer, voor commentaar voorgelegd aan IPO, VNG en andere departementen.Met het wetsvoorstel is gehoor gegeven aan het verzoek van de Tweede Kamer.Het voorstel heeft veel reacties opgeroepen. Het wetsontwerp wordt momenteel aangepast aan de ontvangen reacties. Tevens worden de recente ontwikkelingen omtrent de toepassing van het Besluit luchtkwaliteit daarin zoveel mogelijk verwerkt.Naar verwachting kan het wetsontwerp in januari voor advies aan de Raad van State worden voorgelegd.Vervolgens zal het ontwerp worden ingediend bij de Tweede Kamer. </antwoord>
      <antwoord nummer="5">De belangrijkste sleutel voor het onder de normen brengen van de niveaus van luchtverontreiniging ligt in een succesvol bronbeleid.De aanpak die het Kabinet op dit terrein kiest is neergelegd in de Uitvoeringsnotitie emissieplafonds verzuring en grootschalige luchtverontreiniging (Nota Erop of eronder, Kamerstuk 28 663, nr.8). De daarin aangekondigde nota over de aanpak van verkeersemissies is inmiddels ook naar de Tweede Kamer gezonden (Beleidsnota verkeersemissies, Kamerstuk 29 667, nr.1). De verwachting is dat dit bronbeleid de omvang van de problematiek fors zal beperken. Realisering van de normstelling voor fijn stof per 2005 is echter niet haalbaar.De overschrijding van de normstelling voor stikstofdioxide zal in 2010 aanzienlijk verminderd zijn ten opzichte van de huidige situatie. Voor die situaties waar het bronbeleid voor stikstofdioxide nog onvoldoende soelaas biedt, dienen aanvullende lokale maatregelen overwogen te worden.Overigens zal ook dan de norm niet gehaald worden op bepaalde plaatsen in stedelijk gebied. Voor het treffen van maatregelen door gemeenten om in 2010 bij gevoelige bestemmingen aan de normstelling voor stikstofdioxide te kunnen voldoen is een bedrag van € 32 mln.opgenomen in de tweede periode van het Investeringsbudget Stedelijke Vernieuwing (ISV).Voor wat betreft de situatie langs rijkswegen is de verwachting dat de normoverschrijding voor stikstofdioxide zich op langere termijn zal beperken tot een 10-tal hardnekkige knelpunten.Voor het oplossen hiervan is voor de periode 2011 tot 2014 een bedrag van € 300 mln.in het MIT opgenomen.Voor de ontwikkeling van innovatieve maatregelen loopt het innovatieprogramma luchtkwaliteit (IPL) van het Ministerie van Verkeer en Waterstaat.Hiervoor is een budget van € 20 mln.uitgetrokken. </antwoord>
      <antwoord nummer="6">Zoals ook bij het antwoord op vraag 2 is aangegeven, liggen de fijn-stof concentraties in vrijwel het gehele land boven de norm en zullen om te kunnen voldoen aan deze normen, emissiereducties op nationale en internationale schaal noodzakelijk zijn.Bovendien is voor fijn stof de wetenschappelijke kennis omtrent schadelijkheid van soorten stof en mogelijkheden om normniveaus te kunnen bereiken nog volop in ontwikkeling.Er is echter onvoldoende tijd om voordat aan de grenswaarden moet worden voldaan (per 1 januari 2005) de normstelling aan nieuwe inzichten aan te passen. Zolang de aanpassing van de normstelling geen invulling heeft gekregen, stelt het kabinet zich op het standpunt dat voor fijn stof, uitgaande van een evenwichtige balans tussen kosten en baten, het wenselijk en verantwoord is aan de lidstaten meer tijd te geven om aan de huidige grenswaarden te voldoen. Nederland bepleit dan ook een herziening van de EU-richtlijn met betrekking tot fijn stof.Verwacht wordt dat de Europese Commissie medio 2005 bij de uitwerking van de uit te brengen Thematische Strategie in het kader van het CAFE-programma (Clean Air for Europe) met voorstellen hiervoor zal komen. Voor bestaande overschrijdingssituaties van stikstofdioxide die niet met redelijke maatregelen tijdig opgelost kunnen worden, dringt Nederland reeds enkele jaren aan op een verschuiving van de realisatiedatum van 2010 naar 2015.Na doorwerking van het generieke bronbeleid, dat in die periode uit wordt gevoerd, zal nog een beperkt aantal knelpunten overblijven.Voor de aanpak van deze knelpunten is via de Nota Mobiliteit in het MIT € 300 mln gereserveerd in de periode 2011–2014.Ten aanzien van een mogelijke verschuiving van de realisatiedatum van de normstelling voor stikstofdioxide wordt medio 2005 een nader voorstel van de Europese Commissie verwacht. </antwoord>
      <antwoord nummer="7">De Raad van State heeft, naar het oordeel van de minister van Verkeer en Waterstaat, niet uitgesproken dat rijstroken minimaal 3,5 meter breed moeten zijn en dat er steeds vluchtstroken aanwezig moeten zijn. Afwijking van de normen is mogelijk, echter, dat dient wel goed gemotiveerd te worden.De afwijking dient afgewogen te worden tegen de overige belangen van de Europese Overeenkomst inzake internationale hoofdverkeerswegen.Het gaat hierbij om de belangen van verkeersveiligheid, milieubescherming, de doorstroming van het verkeer en de weggebruiker, één en ander op basis van een economische beoordeling. Deze uitspraak betekent, dat voor alle spoedwetprojecten een projectspecifieke afwegingsnotitie zal worden opgesteld, waarin wordt ingegaan op de verkeersveiligheid en eventuele afwijkingen van de Europese overeenkomst beter worden gemotiveerd. </antwoord>
      <antwoord nummer="8">Deze overeenkomst, conform de uitspraak van de Raad van State, is een inspanningsverplichting, waar gemotiveerd van afgeweken kan worden.Er is vooralsnog geen aanleiding om stappen te ondernemen om de overeenkomst te actualiseren.Er zal onderzocht worden hoe andere Europese landen omgaan met deze overeenkomst. </antwoord>
      <antwoord nummer="9">Aangezien sprake is van een internationale overeenkomst is het niet mogelijk deze bij Nederlandse wet te wijzigen.Ik zie dan ook geen aanleiding tot wetswijziging. </antwoord>
      <noten afkomstig="antwoord"/>
   </antwoorden>
</kvr>
