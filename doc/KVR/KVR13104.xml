<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) aan de staatssecretaris van Financiën over omzetbelasting voor verenigingen. (Ingezonden 19 januari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13104
</item>
         <item attribuut="Inhoud">Vragen over een aanslag voor de omzetbelasting die wordt opgelegd aan verenigingen op vrijwilligersbasis die een tentoonstelling van huisdieren organiseren. Dergelijke verenigingen waren vroeger vrijgesteld van omzetbelasting.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Belastingen (Omzetbelasting) Vrijetijdsbesteding (Algemeen)</item>
         <item attribuut="Trefwoorden">Belastingvrijstellingen Omzetbelasting Verenigingen Vrijwilligerswerk</item>
         <item attribuut="Vindplaats">Kamervragen met antwoord 2000-2001, nr. 681, Tweede Kamer</item>
         <item attribuut="Vraagnr_bij_indiening">2000104920</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">2001-02-13</item>
         <item attribuut="Datum_indiening">2001-01-19</item>
         <item attribuut="Document-id">KVR13104</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1407" allpagenumbers="1407 1408" vetnummer="2000104920" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13104" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="681" onderwerp="" indiendatum="2001-01-19">
         <vrager partij="SP" oorsprong="parlement">Marijnissen</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2001-02-13">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat twee organisaties, de stichting Europashow en de vereniging Noordshow, met een aanslag voor de omzetbelasting bedreigd worden vanwege het organiseren van een tentoonstelling van huisdieren? </vraag>
      <vraag nummer="2">Kunt u meedelen of dit nieuw beleid is? </vraag>
      <vraag nummer="3">Vindt u dat dergelijke jaarlijkse tentoonstellingen die geen commercieel doel dienen, waarbij niet samengewerkt wordt met commerciële organisatoren, die slechts voor niet-professionele fokkers worden gehouden, en waarbij geen concurrentie plaatsvindt met commerciële evenementen, moeten worden aangeslagen voor de omzetbelasting? </vraag>
      <vraag nummer="4">Is het u bekend dat het heffen van omzetbelasting zal leiden tot een zware administratieve plicht voor verenigingen die op vrijwilligersbasis werken? </vraag>
      <vraag nummer="5">Zal het heffen van omzetbelasting leiden tot een onnodige verhoging van entreegelden ten koste van hobbyisten? </vraag>
      <vraag nummer="6" voetnoot="1">Zijn dit «ongewenste maatschappelijke effecten» op grond waarvan uw voorganger een vrijstelling verleende voor de vennootschapsbelasting? <voetnoot nummer="1"/>
      </vraag>
      <vraag nummer="7">Zo ja, bent u bereid op grond van artikel 11, lid f, van de Wet op de Omzetbelasting 1968 verenigingen van de Federatie Kleindierenteelt die jaarlijks een tentoonstelling van huisdieren organiseren zonder een commercieel doel, waarbij niet samengewerkt wordt met commerciële organisatoren, die slechts voor niet-professionele fokkers plaatsvinden, en waarbij geen concurrentie plaatsvindt met commerciële evenementen, ook vrij te stellen van de omzetbelasting? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="756" documentjaargang="1998-1999">Aanhangsel Handelingen, nr. 756, vergaderjaar 1998–1999.</noot>
      </noten>
   </vragen>
   <antwoorden aantal="5">
      <antwoord nummer="1 t/m 3">Het is mij bekend dat de in vraag 1 bedoelde organisaties in de heffing van omzetbelasting worden betrokken voor het organiseren van kleindierenshows die voor het grote publiek toegankelijk zijn. Deze heffing vloeit rechtstreeks voort uit de bestaande wet- en regelgeving; er is dus geen sprake van nieuw beleid. Beide organisaties verrichten tegen vergoeding prestaties in het economische verkeer. Het gaat hierbij onder andere om het verlenen van toegang, het inschrijven en toelaten als deelnemer, de verhuur van stands, de verkoop van catalogi, het maken van reclame en dergelijke. Ingevolge de zesde BTW-richtlijn en de Wet op de omzetbelasting 1968 is in dergelijke situaties sprake van ondernemerschap voor de omzetbelasting. Daarbij is niet relevant of al dan niet sprake is van een commerciële opzet en of daarbij vrijwilligers worden ingezet. De aard van de verrichte activiteiten en het eventuele winstoogmerk zijn wel van belang voor de vraag of de vrijstelling van artikel 11, eerste lid, onderdeel f, van de Wet op de omzetbelasting 1968 van toepassing kan zijn. Ik kom hierop terug in mijn antwoord op vraag 7. </antwoord>
      <antwoord nummer="4">Het optreden als ondernemer in de zin van de Wet op de omzetbelasting 1968 brengt een aantal administratieve verplichtingen mee. Zo zal periodiek de verschuldigde omzetbelasting op aangifte moeten worden voldaan. Verder zal een boekhouding moeten worden gevoerd aan de hand waarvan de juistheid van de aangegeven bedragen kan worden vastgesteld. Aannemelijk is echter, dat bij de opzet van een kleindierenshow ook om andere dan fiscale redenen een deugdelijke administratie wordt gevoerd, zeker als het gaat om grootschalige tentoonstellingen zoals de onderhavige, waar aanzienlijke geldbedragen omgaan. De administratieve verplichtingen voor de omzetbelasting zullen dan ofwel al vervuld zijn door de bestaande wijze van administreren, ofwel daarbij kunnen aansluiten. </antwoord>
      <antwoord nummer="5">Wanneer de organisator van een kleindiertentoonstelling in het verleden geen omzetbelasting heeft afgedragen over de omzet kan, bij overigens ongewijzigde omstandigheden, een juiste toepassing van de wet leiden tot een aanpassing van de toegangs- en deelnemingsgelden. Hierbij zij echter opgemerkt dat tegenover de verplichting omzetbelasting af te dragen over de eigen omzet het recht bestaat op aftrek van aan andere ondernemers betaalde voorbelasting. </antwoord>
      <antwoord nummer="6">De ongewenste maatschappelijke effecten waarop mijn voorganger in 1999 doelde, betroffen de heffing van vennootschapsbelasting over bescheiden neveninkomsten uit bijvoorbeeld het ophalen van oud papier door bepaalde, overigens niet op het behalen van winst gerichte verenigingen en stichtingen. Voor dergelijke situaties is een tegemoetkomende regeling getroffen. In de BTW-sfeer bestaat echter al geruime tijd een vrijstelling voor beperkte fondswervende activiteiten van verenigingen en instellingen, waarvan de primaire activiteiten zijn vrijgesteld of niet als ondernemersactiviteiten worden aangemerkt. Sinds 1999 geldt in alle situaties waarin aanspraak bestaat op deze faciliteit een grens van f 50 000 voor diensten (verhoogd tot f 70 000 voor sportverenigingen) en f 150 000 voor leveringen. Bij hogere opbrengsten kan de regeling niet worden toegepast, omdat daarmee voorbij zou worden geschoten aan het doel van de faciliteit: voorkomen dat vaak kleine verenigingen en instellingen uitsluitend BTW-plichtig ondernemer worden door het opzetten van bescheiden fondswervende activiteiten, zoals het organiseren van een kleindierenshow van beperkte omvang. De in vraag 1 bedoelde organisaties komen niet in aanmerking voor deze regeling omdat geen sprake is van beperkte fondswervende nevenactiviteiten naast onbelaste of vrijgestelde primaire activiteiten. De primaire activiteiten betreffen immers het organiseren van shows waarvoor zij, zoals hiervoor aangegeven, als BTW-ondernemer worden aangemerkt. Voor deze activiteiten geldt geen vrijstelling; ik verwijs in dit verband ook naar vraag 7. Zou het wel om nevenactiviteiten gaan, dan zou de regeling overigens ook niet kunnen worden toegepast, omdat de grens van f 50 000 voor diensten bij beide shows zeer ruim wordt overschreden. </antwoord>
      <antwoord nummer="7">Eind vorig jaar is mij – en ook de vaste Commissie voor Financiën uit de Tweede Kamer der Staten-Generaal – een notitie voorgelegd die in opdracht van de Nederlandse Federatie voor Kleindierenteelt is opgesteld en die gaat over de BTW-positie van de grotere organisatoren – minder dan tien – van kleindierententoonstellingen. Uit die notitie komt naar voren dat er ook organisatoren zijn die winst beogen. Deze organisatoren kunnen alleen al om die reden geen beroep doen op de vrijstelling voor sociaal/culturele prestaties van artikel 11, eerste lid, onderdeel f, van de Wet op de omzetbelasting 1968. Verder worden ook organisatoren van vergelijkbare shows en beurzen op andere terreinen dan kleindieren in de BTW-heffing betrokken. Indien nu de niet-winstbeogende organisatoren van kleindierenshows zouden worden vrijgesteld, zou op hetzelfde soort prestaties in het ene geval wel BTW drukken en in het andere geval niet. Een dergelijk verschil in behandeling leidt tot verstoring van de concurrentieverhoudingen. Dit staat op zichzelf al in de weg aan de introductie van een vrijstelling voor niet-winstbeogende kleindierenshows. Ik laat hierbij nog in het midden of het organiseren van dit soort shows wel een sociaal/culturele prestatie is. </antwoord>
      <noten afkomstig="antwoord"/>
   </antwoorden>
</kvr>
