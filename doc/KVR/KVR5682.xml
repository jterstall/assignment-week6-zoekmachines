<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over de zaak Karman. (Ingezonden 26 augustus 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5682
</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Algemeen) Strafrecht en strafprocesrecht (Getuigen) Strafrecht en strafprocesrecht (Vervolging)</item>
         <item attribuut="Trefwoorden">Criminaliteit Strafprocesrecht Strafvervolging</item>
         <item attribuut="Vindplaats">Kamervragen met antwoord 1997-1998, nr. 15, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-09-19</item>
         <item attribuut="Datum_indiening">1997-08-26</item>
         <item attribuut="Document-id">KVR5682</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="29" allpagenumbers="29 30" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5682" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="15" onderwerp="" indiendatum="1997-08-26">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="1997-09-19">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wat is uw reactie op de niet-ontvankelijkverklaring van het Openbaar Ministerie in de zaak Karman? <voetnoot nummer="1"/>
      </vraag>
      <vraag nummer="2">Stelt het OM hoger beroep in tegen het vonnis van de Rechtbank Amsterdam? </vraag>
      <vraag nummer="3">Verbindt u gevolgen aan de uitspraak voor de toepassing van de richtlijn «Deals met criminelen»? Zo ja, welke? </vraag>
      <noten afkomstig="vraag">
         <noot nummer="1" datum="1997-08-21" bron="ANP">ANP, 21 augustus 1997</noot>
      </noten>
   </vragen>
   <antwoorden aantal="2">
      <antwoord nummer="1 en 2">De rechtbank te Amsterdam heeft het openbaar ministerie bij vonnis van 21 augustus 1997 in de zaak, waarin de heer Karman als verdachte is aangemerkt, niet ontvankelijk verklaard. De rechtbank heeft allereerst vastgesteld dat het openbaar ministerie aan Karman heeft toegezegd een eventueel op te leggen gevangenisstraf (voorzover deze de doorgebrachte detentie overschrijdt) niet te zullen executeren. Deze toezegging is, aldus de rechtbank, in strijd met de wet en ondermijnt de rechtskracht van rechterlijke uitspraken. Daarnaast heeft de rechtbank overwogen dat bij de totstandkoming van de overeenkomst, waarbij Karman tegenover het openbaar ministerie afstand deed van zijn zwijgrecht, onvoldoende sprake is geweest van «equality of arms». Naar het oordeel van de rechtbank geeft de aldus tot stand gekomen overeenkomst er door het ontbreken van een uitputtende en evenwichtige regeling betreffende de afstand van het zwijgrecht en de gevolgen daarvan voor Karman in zijn hoedanigheid van verdachte geen blijk van dat het belang van Karman als verdachte bij een eerlijke behandeling voldoende is gerespecteerd. Nu beide hiervoor genoemde aspecten in hoge mate bepalend zijn geweest voor de wijze waarop de vervolging van Karman gestalte heeft gekregen is naar het oordeel van de rechtbank sprake van een ernstige schending van de beginselen van een goede procesorde, waarbij met grove veronachtzaming van de belangen van Karman als verdachte tekort is gedaan aan zijn recht op een eerlijke behandeling. Dit leidt er, aldus de rechtbank, toe dat de bevoegdheid van het openbaar ministerie tot vervolging van Karman is vervallen. Het Amsterdamse openbaar ministerie kan zich niet vinden in deze beslissing en heeft inmiddels hoger beroep aangetekend. Naar het oordeel van het openbaar ministerie zijn bij de totstandkoming van de overeenkomst alle belangen zorgvuldig afgewogen, ook het belang van verdachte Karman als verdachte bij een eerlijke behandeling en was er wel degelijk sprake van «equality of arms». Daarnaast meent het openbaar ministerie dat de toezegging om niet te executeren, ook al zou deze in strijd zijn met de wet, niet zonder meer behoeft te leiden tot een niet-ontvankelijkverklaring van het openbaar ministerie. Overigens is een andere strafkamer van de Amsterdamse rechtbank in de strafzaken in het zgn. Hakkelaar-proces ook uitvoerig ingegaan op de met Karman gesloten overeenkomst. Die strafzaken hebben geleid tot veroordelingen. Momenteel loopt het Hakkelaar-proces in hoger beroep. Anders dan in de Karman-zaak, waarin de vraag speelt naar de gevolgen van de overeenkomst met Karman voor zijn positie als verdachte, gaat het in het Hakkelaar-proces om de positie van Karman als bijzondere getuige en de betekenis van zijn verklaring (als getuige) in die strafzaken. Zoals bekend onthoud ik mij van een inhoudelijk oordeel over rechterlijke uitspraken, zeker wanneer deze nog niet onherroepelijk zijn. Om die reden onthoud ik mij ook van een inhoudelijke reactie op de uitspraak van de rechtbank in de zaak Karman. </antwoord>
      <antwoord nummer="3">Ik zie op dit moment geen aanleiding aan de uitspraak gevolgen te verbinden voor de toepassing van de richtlijn «deals met criminelen». Het gaat hier immers om een uitspraak van een strafkamer van de rechtbank te Amsterdam waartegen het openbaar ministerie hoger beroep heeft aangetekend. Van een onherroepelijke uitspraak is derhalve geen sprake. Een aanpassing van de richtlijn zou betekenen dat vooruitgelopen wordt op een – onherroepelijk – oordeel van de rechter. Daarnaast dient opgemerkt te worden dat inmiddels het ontwerp-wetsvoorstel «toezeggingen aan getuigen in strafzaken» gereed is (en voor advies aan diverse instanties is toegezonden). Ik acht het niet wenselijk om, hangende de consultatieronde en vooruitlopend op de nieuwe wettelijke regeling, een nieuwe richtlijn op te stellen. </antwoord>
      <noten afkomstig="antwoord"/>
   </antwoorden>
</kvr>
