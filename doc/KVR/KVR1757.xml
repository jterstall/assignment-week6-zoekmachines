<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Erp (VVD) over het ontbreken van het wettelijk verplichte openbaar register voor het afgeven van bouwvergunningen bij gemeenten. (Ingezonden 11 juli 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1757
</item>
         <item attribuut="Rubriek">Bouw (Bouwvergunningen)</item>
         <item attribuut="Trefwoorden">Bouwvergunningen</item>
         <item attribuut="Vindplaats">Kamervragen met antwoord 1994-1995, nr. 1102, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Van Erp</persoon>
         </item>
         <item attribuut="Datum_reaktie">1995-08-09</item>
         <item attribuut="Datum_indiening">1995-07-11</item>
         <item attribuut="Document-id">KVR1757</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2269" allpagenumbers="2269 2270" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1102" onderwerp="" indiendatum="1995-07-11">
         <vrager partij="VVD" oorsprong="parlement">Van Erp</vrager>
         <vraagt-aan/>
      </vraagdata>
      <antwoorddata antwoorddatum="1995-08-9">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Weet u, dat veel gemeenten nog steeds niet beschikken over het wettelijk verplichte openbaar register waarin aantekening wordt gehouden van degenen die de werken uitvoeren waarvoor een bouwvergunning is verleend of waarmee na melding is ingestemd <voetnoot nummer="1"/>? </vraag>
      <vraag nummer="2">Deelt u de mening, dat deze gang van zaken het doel van de bouwregistratie, te weten tegengaan van zwart werken en beunhazerij, frustreert? </vraag>
      <vraag nummer="3">Welke sancties heeft u om gemeenten alsnog deze wettelijke verplichting na te laten komen? </vraag>
      <vraag nummer="4">Bent u bereid deze santies toe te passen? Zo nee, waarom niet? </vraag>
      <noten afkomstig="vraag">
         <noot nummer="1" datum="1995-06-2" bron="Zie Bouw/Werk 20e jaargang nr.">Zie Bouw/Werk 20e jaargang nr., 2 juni 1995</noot>
      </noten>
   </vragen>
   <antwoorden aantal="4">
      <antwoord nummer="1">Uit onderzoek is mij gebleken dat 78,5% van de gemeenten beschikt over een register in enigerlei vorm en dat het merendeel van die registers handmatig wordt bijgehouden. De volledigheid van het register zelf laat echter in veel gemeenten te wensen over. Volstaan wordt veelal met een registratie van het ingediende bouwvoornemen. Daarmee is niet gezegd dat zij die daar bij een gemeente om vragen, geen inzage kunnen krijgen in alle voor de opsporing van zwart werk of beunhazerij benodigde gegevens. Gemeenten zijn in staat die informatie uit het desbetreffende dossier te lichten. </antwoord>
      <antwoord nummer="2">Neen. Zoals al in het antwoord op vraag 1 opgemerkt, kan een gemeente desgevraagd alle voor de opsporing van zwart werk of beunhazerij benodigde gegevens verstrekken. Daarbij komt dat uit onderzoek ook is gebleken dat derden, waaronder begrepen belangenbehartigers van aannemers, maar zeer sporadisch het openbaar bouwregister komen inzien of daaruit gegevens opvragen. Mij is bekend dat het Nederlands Verbond van Ondernemers in de Bouwnijverheid een en ander betitelt als een kip-en-ei-verhaal: het register is moeilijk toegankelijk omdat men gemeenten persoonlijk moet bezoeken om het register te kunnen raadplegen voor de benodigde gegevens, die dan ook nog uit verschillende bronnen (zie het antwoord op vraag 1) moeten komen. Het persoonlijk moeten bezoeken van gemeenten, legt in de praktijk noodgedwongen zijn beperkingen op aan het kunnen raadplegen van het register en vervolgens wordt dan weer geconstateerd dat het register slechts in geringe mate wordt ingezien, aldus het NVOB. Ik deel deze opvatting van het NVOB niet. Het persoonlijk bezoeken van een gemeente is inherent aan het karakter van een openbaar register dat kan worden geraadpleegd. Zoals ook bij de behandeling van het wetsvoorstel tot herziening van de Woningwet is gesteld, mag van een partij die belang heeft bij dat register, worden verlangd dat zij ook zelf initiatief toont bij de opsporing van zwart werk of beunhazerij. </antwoord>
      <antwoord nummer="3">Zoals reeds in het antwoord op vraag 1 opgemerkt, voldoet het merendeel van de gemeenten aan het wettelijk voorschrift van het houden van een openbaar register. Bovendien moet worden bedacht dat de wet geen vormvereisten heeft verbonden aan de inrichting van dat register. Van belang is dat gemeenten op verzoek de benodigde gegevens voor de opsporing van zwart werk of beunhazerij kunnen verstrekken. Ik zie dan ook geen directe aanleiding om bestuurlijke maatregelen te nemen tegen die gemeenten die kennelijk nog geen bouwregister hebben. In het kader van het toezicht op de naleving van de bij of krachtens de Woningwet gegeven voorschriften, wordt en zal door de inspectie voor de volkshuisvesting bij die gemeenten, die nog geen vorm van een openbaar bouwregister hebben worden aangedrongen om dat alsnog in te richten. Daarnaast kunnen, zo nodig, op basis van de Provinciewet gedeputeerde staten op een verzoek mijnerzijds hiertoe een gemeente een aanwijzing geven tot het instellen van het openbaar bouwregister. Desnoods kunnen zij dat op kosten van de desbetreffende gemeente doen uitvoeren. </antwoord>
      <antwoord nummer="4">Zoals ik al opmerkte in het antwoord op vraag 3, zie ik geen aanleiding om gedeputeerde staten op grond van de taakverwaarlozingsregeling van de Provinciewet te verzoeken een aanwijzing als hiervoor bedoeld te geven aan die gemeenten die nog geen openbaar bouwregister hebben ingesteld. Daarbij komt dat ook het functioneren van het gemeentelijk bouwregister is meegenomen bij de uitvoering van de lopende evaluatie van de Woningwet en het Bouwbesluit, waarvan ik de resultaten alsmede mijn beleidsvoornemens daaromtrent nog in 1995 aan de Tweede Kamer der Staten-Generaal zal aanbieden. Ik acht het niet uitgesloten dat ten aanzien van het openbaar bouwregister voorstellen zullen worden gedaan, die leiden tot een regeling die doelmatiger zal blijken te zijn dan de huidige regeling. Niet alleen doelmatiger ten behoeve van de opsporing van zwart werk of beunhazerij, maar ook voor de administratieve lasten voor het bouwbedrijf en de gemeenten. </antwoord>
      <noten afkomstig="antwoord"/>
   </antwoorden>
</kvr>
