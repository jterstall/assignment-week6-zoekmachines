<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over plaatsing van OTS-pupillen. (Ingezonden 18 december 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6419
</item>
         <item attribuut="Inhoud">Betreft ondertoezichtstelling (OTS) van jeugdigen met ernstige drugs- en/of gedragsproblemen.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Welzijn (Jeugdigen)</item>
         <item attribuut="Trefwoorden">Jeugdhulpverlening Kinderbescherming</item>
         <item attribuut="Vindplaats">Kamervragen met antwoord 1997-1998, nr. 615, Tweede Kamer</item>
         <item attribuut="Afkomstig_van">Justitie Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-01-29</item>
         <item attribuut="Datum_indiening">1997-12-18</item>
         <item attribuut="Document-id">KVR6419</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1255" allpagenumbers="1255 1256" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6419" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="615" onderwerp="" indiendatum="1997-12-18">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="29 januari 1998). Zie ook Aanhangsel Handelingen nr. 513, vergaderjaar 1997–1998">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat de Maastrichtse kinderrechter Bröcker alarm heeft geslagen bij de Provinciale Staten vanwege het schreeuwend tekort aan plaatsingsmogelijkheden met name van betreft gesloten plaatsen voor OTS-pupillen? <voetnoot nummer="1"/>
      </vraag>
      <vraag nummer="2">Zijn er in Limburg geen plaatsingsmogelijkheden en moeten kinderen bij plaatsing op de wachtlijst een half jaar of meer wachten? </vraag>
      <vraag nummer="3">Bent u met de kinderrechter van mening dat vanwege lange wachttijden de problemen van de betrokken kinderen enorm kunnen escaleren en dat zij steeds moeilijker behandelbaar worden? </vraag>
      <vraag nummer="4" voetnoot="2">Wat is uw reactie op de uitspraak van Bröcker over de veertienjarige drugsverslaagde Ronald Baten uit Heerlen, die eind september werd vermoord: «Dit is evident een dodelijk slachtoffer van het failliet van het plaatsingsbeleid van en de plaatsingsmogelijkheden geschapen door de Nederlandse overheid ten aanzien van de jongeren met ernstige drugs- en/of gedragsproblematiek»? <voetnoot nummer="2"/>
      </vraag>
      <vraag nummer="5">Wat is uw oordeel over het feit dat op deze manier de door kinderrechters afgegeven machtigingen tot – met name gesloten – uithuisplaatsingen van jongeren met problemen hun doel voorbij schieten? En wat bent u bereid hieraan te doen? </vraag>
      <vraag nummer="6">Kampen kinderrechters elders in het land ook met dergelijke plaatsingsproblemen? Zo ja, kunt u hier inzicht in geven? </vraag>
      <noten afkomstig="vraag">
         <noot nummer="1" datum="1997-12-13" bron="Limburgs Dagblad">Limburgs Dagblad, 13 december 1997</noot>
         <noot nummer="2">Brief aan de vaste commissie voor Volksgezondheid, Welzijn en Sport van 7 december 1997 met afschrift van een brief van mr. Bröcker aan een statenlid</noot>
      </noten>
   </vragen>
   <antwoorden aantal="6">
      <antwoord nummer="1">Wij hebben kennis genomen van dit artikel in het Limburgs Dagblad van 13 december jl. </antwoord>
      <antwoord nummer="2">De wachttijd tussen aanmelding en opname in de regionale residentiële voorzieningen – in Limburg maar ook landelijk gezien – verschilt per voorzieningensoort. Volgens het provinciale overzicht van Limburg over de eerste helft van 1997 (Stichting Registratie Jeugdvoorzieningen Nederland, december 1997) wordt driekwart van alle jeugdigen die aangemeld zijn bij enigerlei voorziening binnen een half jaar geplaatst. Voor crisisopvang bestaat volgens de registratiegegevens helemaal geen wachttijd, voor de basisvariant van residentiële hulpverlening bestaat een wachttijd van uiterlijk 3 weken en voor plaatsing in een vakinternaat van 23 weken. Ook voor de landelijke VWS-voorzieningen geldt dat driekwart van de jeugdigen binnen een half jaar wordt geplaatst. Opgemerkt moet echter worden dat de beschikbare gegevens over de wachttijden nog weinig betrouwbaar zijn. Jeugdigen worden vaak aangemeld bij meerdere voorzieningen en worden niet altijd afgemeld wanneer zij ergens worden geplaatst. Ook het moment waarop de jeugdige op een wachtlijst wordt geplaatst, is niet uniform (het eerste telefonische contact danwel het intakegesprek). Ook jeugdigen die tijdelijk een aanbod wordt gedaan omdat het «meest optimale» aanbod op dat moment niet voor handen is, worden op verschillende wijze geregistreerd. Op grond van meer betrouwbare registratiegegevens en van de effecten van de nieuwe toegang zal naar verwachting eind 1998 een meer realistisch beeld beschikbaar zijn. De gemiddelde wachttijd in de Justitiële Jeugdinrichtingen (JJI’s) bedroeg in 1996 (volgens de opgave van de justitiële behandelinrichtingen) gemiddeld 74,6 dag (in het Keerpunt in Limburg 72,4 dag). Vanwege de landelijke bestemming van de JJI’s is het niet aannemelijk dat de gemiddelde wachttijd voor Limburgse jongeren hiervan substantieel afwijkt. </antwoord>
      <antwoord nummer="3">In algemene zin is de stelling juist dat bij lange wachttijden de problemen van betreffende kinderen kunnen escaleren en dat dit leidt tot moeilijker behandelbaarheid. Dit is reden waarom kwantitatieve en kwalitatieve aansluiting van het aanbod aan de vraag steeds uitgangspunt van beleid is voor de respectievelijke overheidsniveaus die verantwoordelijkheid dragen voor het voorzieningenpeil. </antwoord>
      <antwoord nummer="4">Die stelling onderschrijf ik niet. </antwoord>
      <antwoord nummer="5">Wij zijn uiteraard van mening dat een plaatsing in een gesloten setting wanneer er indicatie voor gesteld is en de kinderrechter daarvoor een machtiging heeft verleend, binnen zo kort mogelijke tijd moet worden gerealiseerd. De afgelopen tijd is onder meer daartoe capaciteit van de justitiële behandelinrichtingen uitgebreid. Er is een uitbreiding van de capaciteit gerealiseerd met meer dan 55% (van 522 in 1994 naar 814 thans), terwijl in de inmiddels goedgekeurde begroting tot het jaar 2000 een stijging met nog eens 25% (tot 1021) is voorzien. Bovendien vindt een voortdurende monitoring van de actuele ontwikkelingen plaats – zowel wat betreft de strafrechtelijke PIJmaatregel als wat betreft de civielrechtelijke ondertoezichtstelling. Ingevolge de plaatsingsproblematiek zijn ook intensiveringsmiddelen beschikbaar gekomen voor capaciteitsuitbreiding van het regionale aanbod jeugdhulpverlening. Deze middelen zijn in 1996 toebedeeld aan die provincies/grootstedelijke regio’s die volgens de verdeelmaatstaf uit het onderzoek «Naar behoefte verdeeld» uitgevoerd door het Instituut voor Onderzoek van Overheidsuitgaven, een tekort hadden. Die extra middelen komen gefaseerd beschikbaar over een periode tot en met 1999. Overigens worden wachtlijsten en wachttijden ook beïnvloed door de structuur en de kwaliteit van het plaatsingsproces. Om de effectiviteit en efficiency daarvan te verbeteren wordt in het kader van Regie in de jeugdzorg één eenduidige toegang tot de jeugdzorg ingevoerd: de zogenoemde Bureaus jeugdzorg. Deze regionale bureaus worden in 1998 operationeel. Enkele voorbeelden die reeds enige tijd functioneren, laten zien dat bestaande wachtlijsten voor opnemende voorzieningen in korte tijd sterk kunnen teruglopen. </antwoord>
      <antwoord nummer="6">De signalen van de plaatsende instanties en ook de kinderrechters over de plaatsingsproblematiek zijn ons bekend. Een sluitend overzicht zal worden verkregen wanneer de indicatiestelling en de zorgtoewijzing in de Toegang tot de jeugdzorg is geoptimaliseerd. Dit moet in 1998 nog verder gestalte krijgen. De kinderrechters hebben geen volledig beeld van de plaatsingsproblematiek. </antwoord>
      <noten afkomstig="antwoord"/>
   </antwoorden>
</kvr>
