<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Justitie en van Volksgezondheid, Welzijn en Sport over slachtoffers van vrouwenhandel. (Ingezonden 2 juli 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18374
</item>
         <item attribuut="Inhoud">Vragen naar aanleiding van een artikel in de Volkskrant van 1 juli 2003 over het gebrek aan opvangmogelijkheden voor slachtoffers van vrouwenhandel.</item>
         <item attribuut="Rubriek">Criminaliteit en openbare orde (Slachtofferhulp) Staats- en bestuursrecht (Grondrechten) Welzijn (Vrouwen)</item>
         <item attribuut="Trefwoorden">Mensenrechten Prostitutie Slachtoffers van delicten Vrouwen</item>
         <item attribuut="Vindplaats">Kamervragen met antwoord 2002-2003, nr. 1802, Tweede Kamer</item>
         <item attribuut="Vraagnr_bij_indiening">2020314320</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-08-27</item>
         <item attribuut="Datum_indiening">2003-07-02</item>
         <item attribuut="Document-id">KVR18374</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3775" allpagenumbers="3775 3776" vetnummer="2020314320" code="0203tkkvr1802" lopendefooter="Tweede Kamer, vergaderjaar 2002–2003, Aanhangsel" filenaam="KVR18374" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1802" onderwerp="" indiendatum="2003-07-2">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-08-27">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het artikel <voetnoot nummer="1"/>«Slachtoffers van vrouwenhandel kunnen bijna nergens terecht»? </vraag>
      <vraag nummer="2">Klopt het dat de opvangmogelijkheden voor slachtoffers van vrouwenhandel die aangifte doen tegen hun pooier of handelaar, ernstig tekortschieten? </vraag>
      <vraag nummer="3">Deelt u de mening dat opvang en hulp aan slachtoffers van vrouwenhandel een voorwaarde is om vrouwen de mogelijkheid te bieden om uit dit circuit te stappen en vrouwenhandel te bestrijden? </vraag>
      <vraag nummer="4">Is het waar dat reguliere opvangcentra hun deuren vaker gesloten houden voor slachtoffers van vrouwenhandel? Wat is uw mening hierover? Wat gaat u ondernemen om deze instellingen te bewegen om slachtoffers van vrouwenhandel op te vangen en hulp te bieden? Hoe denkt u de doorstroming in de reguliere opvangcentra te bevorderen? </vraag>
      <vraag nummer="5">Klopt het dat landelijk ongeveer 125 plaatsen extra nodig zijn om de slachtoffers van vrouwenhandel goed onderdak en hulp te kunnen bieden? Zo ja, bent u bereid de opvang en hulp voor deze vrouwen te realiseren c.q. uit te breiden? </vraag>
      <vraag nummer="6">Bent u het eens met het in het artikel gestelde, dat de huidige juridische procedures goede doorstroming in de opvang in de weg staan? Zo ja, wat gaat u doen om deze procedures te verkorten? </vraag>
      <vraag nummer="7">Kunt u uiteenzetten waarom veel gemeenten niet op de hoogte zijn van de speciale regeling voor vrouwen die slachtoffer zijn van vrouwenhandel? Wat gaat u doen om de gemeenten hiervan op de hoogte te houden? </vraag>
      <vraag nummer="8">Kunt u uiteenzetten waarom de regionale netwerken, die een belangrijke taak in de opvang zouden kunnen vervullen, over onvoldoende middelen beschikken? Bent u bereid om de middelen en voorwaarden die nodig zijn voor de opzet van regionale netwerken, beschikbaar te stellen? </vraag>
      <noten afkomstig="vraag">
         <noot nummer="1" datum="2003-07-1" bron="Volkskrant">Volkskrant, 1 juli 2003</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 5">Soms verloopt de instroom van slachtoffers van geweld (waaronder slachtoffers van vrouwenhandel) in de vrouwenopvang moeizaam. Dit blijkt uit het onderzoek «Aan de voordeur van de vrouwenopvang, een onderzoek naar de instroom» van het Trimbos-instituut dat op 1 juli 2003 naar de Kamer is gezonden. Capaciteitsproblemen, frictie tussen de complexe vraag en het aanbod en logistieke problemen liggen hieraan ten grondslag. De resultaten van dit onderzoek worden betrokken bij het kabinetsstandpunt op het Interdepartementale Beleidsonderzoek (IBO) Maatschappelijke Opvang. Het standpunt ontvangt u voor 1 oktober van dit jaar. </antwoord>
      <antwoord nummer="3">Goede opvang en hulp aan slachtoffers kan vrouwen zeker ondersteuning bieden om uit het circuit te stappen en kan ook daadwerkelijk helpen mensenhandel te bestrijden. </antwoord>
      <antwoord nummer="4">De opvangvoorzieningen ervaren de hulpverlening aan deze groep vaak als complex, tijdrovend en niet altijd passend binnen het hulpaanbod van de instellingen. Voor een goede opvang van slachtoffers van vrouwenhandel is het van belang dat opvanginstellingen beschikken over voldoende expertise over de specifieke problematiek van deze vrouwen. De Stichting Tegen Vrouwenhandel (STV) biedt instellingen ondersteuning bij de opvang van slachtoffers van vrouwenhandel en het vergroten van hun kennis en deskundigheid. Daarnaast zijn maatregelen om de doorstroming in de vrouwenopvang te bevorderen onderwerp van het kabinetsstandpunt op het IBO Maatschappelijke Opvang (zie antwoord vraag 2 en 5). </antwoord>
      <antwoord nummer="6">Voor de aanpak van mensenhandel is het van groot belang dat slachtoffers beschikbaar blijven voor het strafproces tegen de verdachte(n). De verblijfsstatus van slachtoffers en de duur van de periode dat zij in de opvang verblijven, zijn gekoppeld aan de duur van het strafproces. De doorstroom en uitstroom in de opvang van slachtoffers van mensenhandel stagneert vanwege de soms lange doorlooptijd van het strafproces. Deze stagnatie wordt dus niet veroorzaakt door de specifieke procedures voor de slachtoffers van mensenhandel. Overigens heeft de Immigratie- en Naturalisatiedienst contactpersonen mensenhandel aangesteld om de verblijfsprocedure zo snel mogelijk te laten verlopen. De aangifte geldt als aanvraag voor een verblijfsvergunning, deze wordt door de politie naar de IND gefaxt en vervolgens wordt er naar gestreefd binnen 24 uur een beslissing te nemen. </antwoord>
      <antwoord nummer="7">De regeling voor slachtoffers van vrouwenhandel bestaat al sedert 1988. En sedertdien wordt er ook regelmatig in individuele zaken met gemeentelijke diensten gecommuniceerd over de regeling. Rond de opheffing van het bordeelverbod in 2000 zijn alle gemeenten nogmaals geïnformeerd. Zij hebben daartoe het Handboek Lokaal Prostitutiebeleid ontvangen waarin de zogenoemde B9-regeling is opgenomen. Daarnaast is deze regeling in oktober 2000 door middel van het Tussentijds Bericht Vreemdelingencirculaire (TBV) 2000/21 in de Staatscourant gepubliceerd. Deze regeling is thans in hoofdstuk B9 van de Vreemdelingencirculaire 2000 neergelegd. Gemeenten zijn derhalve voldoende op de hoogte gebracht van de regeling. De regeling wordt door de meeste gemeenten niet vaak toegepast. Het is voor die gemeenten kennelijk moeilijk de specifieke kennis op te bouwen en vast te houden. Ik zal de VNG middels toezending van deze vragen en antwoorden, vragen de regeling voor slachtoffers van vrouwenhandel nogmaals onder de aandacht van de gemeenten te brengen. </antwoord>
      <antwoord nummer="8">Het financieren van regionale netwerken is een verantwoordelijkheid van regionale partijen. Regionale netwerken kunnen een beroep doen op de STV voor inhoudelijke ondersteuning. </antwoord>
      <noten afkomstig="antwoord"/>
   </antwoorden>
</kvr>
