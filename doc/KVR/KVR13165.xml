<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Eurlings (beiden CDA) aan de minister voor Grote Steden- en Integratiebeleid en de staatssecretarissen van Onderwijs, Cultuur en Wetenschappen, mw. Adelmund, en van Volksgezondheid, Welzijn en Sport over energielevering aan een Amsterdams internaat. (Ingezonden 25 januari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13165
</item>
         <item attribuut="Inhoud">Vragen over het afsluiten van het gas in het Amsterdamse schoolinternaat Stimulans, door de betalingsachterstanden van de vrijwilligersorganisatie die het internaat heeft opgericht. (AT5-nieuws, 23 januari 2001).</item>
         <item attribuut="Rubriek">Energie, water en grondstoffen (Nutsbedrijven, energievoorziening) Voortgezet onderwijs (Huisvesting)</item>
         <item attribuut="Trefwoorden">Energie Huisvesting onderwijs</item>
         <item attribuut="Vindplaats">Kamervragen met antwoord 2000-2001, nr. 731, Tweede Kamer</item>
         <item attribuut="Vraagnr_bij_indiening">2000105330</item>
         <item attribuut="Afkomstig_van">Grote Steden- en Integratiebeleid (GSI) Onderwijs, Cultuur en Wetenschappen (OCW) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Eurlings</persoon>
         </item>
         <item attribuut="Datum_reaktie">2001-02-21</item>
         <item attribuut="Datum_indiening">2001-01-25</item>
         <item attribuut="Document-id">KVR13165</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1511" allpagenumbers="1511 1512" vetnummer="2000105330" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13165" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="731" onderwerp="" indiendatum="2001-01-25">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Eurlings</vrager>
         <vraagt-aan>de minister voor Grote Steden- en Integratiebeleid en de staatssecretarissen van Onderwijs, Cultuur en Wetenschappen, mw. Adelmund, en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-02-21">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder>de staatssecretaris van Onderwijs, Cultuur en Wetenschappen, mw</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Vindt u het acceptabel dat de jongeren van het Amsterdamse schoolinternaat Stimulans wegens een afsluiting van het gas letterlijk en figuurlijk in de kou worden gezet? <voetnoot nummer="1"/>
      </vraag>
      <vraag nummer="2">Deelt u de mening dat dit internaat een belangrijke rol vervult in het bestrijden en voorkomen van (onderwijs)achterstanden van Turkse jongeren en daarmee aan hun ontwikkeling en integratie in de samenleving, en dat derhalve voorkomen dient te worden dat dit vrijwilligersinitiatief strandt door een tijdelijke betalingsachterstand? </vraag>
      <vraag nummer="3">Bent u bereid u in samenwerking en overleg met de verantwoordelijk gemeentelijk wethouder(s), het stadsdeel Geuzenveld/Slotermeer en het NUON in te spannen voor een spoedige oplossing van de gerezen problemen? </vraag>
      <vraag nummer="4">Is het u bekend of deze door vrijwilligers opgezette en bestuurde internaten vaker te kampen hebben met financiële en/of beleidsmatige obstakels, en, zo ja, bent u bereid in overleg met onder andere het Landelijk Overleg Schoolinternaten te komen tot betere faciliterings- en ondersteuningsmogelijkheden? </vraag>
      <noten afkomstig="vraag">
         <noot nummer="1" datum="2001-01-23" bron="AT5-nieuws">AT5-nieuws, 23 januari 2001</noot>
      </noten>
   </vragen>
   <antwoorden aantal="4">
      <antwoord nummer="1">Nee, het is niet acceptabel dat de jongeren in het internaat wegens afsluiting van gas in een onverwarmd gebouw moeten verblijven. Het is de Stichting Sociaal Pedagogische Begeleiding Amstelland die verantwoordelijk is voor het internaat. Aangezien het een betalingsachterstand betreft van de stichting aan het NUON is dit een kwestie die tussen deze partijen zal moeten worden opgelost. </antwoord>
      <antwoord nummer="2">Internaten kunnen jongeren ondersteuning bieden in hun schoolloopbaan en zodoende onderwijsachterstanden helpen voorkomen. Het Amsterdams internaat is een positief initiatief om de ontwikkeling en integratie van Turkse jongeren te stimuleren. Bewonderenswaardig is dat dit initiatief door vrijwilligers van de grond is gekomen en met hun inspanning wordt voortgezet. Ik zou het bijzonder betreuren als een tijdelijke betalingsachterstand de voortzetting van dit initiatief zou belemmeren. Naast internaten zijn er overigens ook andere perspectiefrijke vormen van opvoedings- en schoolloopbaanondersteuning van jongeren uit achterstandssituaties. Ik denk daarbij onder meer aan leerlingbegeleiding en onderwijsondersteuning op school, mentoring, huiswerkbegeleiding en het voorkomen van voortijdig schoolverlaten (TK, vergaderjaar 1998–99, 26 210, nr. 21). </antwoord>
      <antwoord nummer="3">Het is duidelijk dat er spoedig een oplossing dient te komen voor de gerezen problemen. Ik heb er vertrouwen in dat de Stichting Sociaal Pedagogische Begeleiding Amstelland en het energiebedrijf NUON, een oplossing kunnen treffen voor de financiële problemen. Het ligt echter niet op mijn weg mij te mengen in de financiële discussie tussen de Stichting en het Nuon over een betalingsachterstand. Enerzijds omdat een oplossing van deze financiële problemen bij de desbetreffende partijen ligt en anderzijds omdat het probleem zich niet op rijksniveau, maar op gemeentelijk niveau afspeelt. </antwoord>
      <antwoord nummer="4">Het is mij bekend dat ook andere internaten die vanuit eenzelfde initiatief van start zijn gegaan moeite hebben hun financiële zaken rond te krijgen. Van beleidsmatige obstakels ben ik niet op de hoogte. Op 9 maart 1999 heeft de Tweede Kamer bepleit om het idee van internaten voor (bepaalde groepen) jongeren serieus te nemen. Het kabinet heeft per brief van 14 juli 1999 laten weten dit vooralsnog niet wenselijk te vinden. Vervolgens heeft de Tweede Kamer het kabinet verzocht ondersteuning te bieden bij een initiatief van een aantal leden van de Tweede Kamer om een wettelijke basis te realiseren voor een rijksbijdrage aan internaten (motie Rabbae c.s., 10-11-’99). Hiermee heeft het kabinet ingestemd en vervolgens is er een interdepartementale werkgroep ingesteld. In dat kader is aan de B&amp;A Groep de opdracht verstrekt een (behoefte-)onderzoek te verrichten onder belanghebbenden en betrokkenen over een bredere inzet van internaten. Vervolgens zal worden nagegaan onder welke voorwaarden deze internaten zouden kunnen bijdragen aan de versterking van schoolprestaties in het voortgezet onderwijs en daarmee aan de integratie van (etnische) minderheden. De resultaten van dat onderzoek zullen in maart a.s. bekend zijn. </antwoord>
      <noten afkomstig="antwoord"/>
   </antwoorden>
</kvr>
