<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over de asbestbrand in Vroomshoop. (Ingezonden 18 januari 2008); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31125
</item>
         <item attribuut="Inhoud">Vragen naar aanleiding berichten (Het Parool, 14 januari 2008) dat bij de brand in Vroomshoop,, 12 januari 2008, circa 800 m2 asbest is vrijgekomen. Indiener vraagt tevens naar mogelijkheden om vrijkomen asbest bij branden te voorkomen is door het saneren van asbest uit woningen, bedrijfspanden en opstallen en signaleert een gesubsidieerd initiatief in Noord-Brabant om agrariërs asbestdaken te laten vervangen door daken met zonnepanelen.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen Rampenbestrijding</item>
         <item attribuut="Vindplaats">Kamervragen met antwoord 2007-2008, nr. 1555, Tweede Kamer</item>
         <item attribuut="Vraagnr_bij_indiening">2070808800</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2008-03-05</item>
         <item attribuut="Datum_indiening">2008-01-18</item>
         <item attribuut="Document-id">KVR31125</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3333" allpagenumbers="3333 3334 3335" vetnummer="2070808800" code="0708tkkvr1555" lopendefooter="Tweede Kamer, vergaderjaar 2007–2008, Aanhangsel" filenaam="KVR31125" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1555" onderwerp="" indiendatum="2008-01-18">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="5 maart 2008), zie ook Aanhangsel Handelingen nr. 1275, vergaderjaar 2007–2008">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="2 1">Is het waar dat bij de brand afgelopen zaterdag in Vroomshoop ca 800 m <voetnoot nummer="2"/>asbest is vrijgekomen? <voetnoot nummer="1"/>
      </vraag>
      <vraag nummer="2">Kunt u een overzicht geven van de gevolgde procedures en de genomen maatregelen ter bescherming van de omwonenden tegen blootstelling aan asbest? Acht u deze maatregelen voldoende om de risico’s van de omwonenden voor blootstelling aan de schadelijke deeltjes te beperken, zowel nu als in de toekomst? Zo neen, welke maatregelen zijn aanvullend nodig? Zijn er onnodige maatregelen genomen? </vraag>
      <vraag nummer="3">Wie is wettelijk aansprakelijk voor de mogelijke gezondheidsschade die omwonenden van de brand in Vroomshoop hebben opgelopen? Worden de betrokken omwonenden hierover geïnformeerd? </vraag>
      <vraag nummer="4">Wie is aansprakelijk voor de gemaakte kosten van het opruimen van de omgeving en op wie worden die kosten verhaald? </vraag>
      <vraag nummer="5">Kunt u een overzicht geven van het aantal branden dat de afgelopen twee jaar in Nederland heeft plaatsgevonden en waarbij asbest is vrijgekomen? In hoeveel van deze gevallen was er sprake van risico’s voor omwonenden vanwege blootstelling aan asbest? </vraag>
      <vraag nummer="6">Deelt u de mening dat het vrijkomen van asbest bij branden voorkomen kan worden door het saneren van asbest uit woningen, bedrijfspanden en opstallen? Zo ja, bent u bereid een saneringprogramma voor asbest op te starten? </vraag>
      <vraag nummer="7" voetnoot="2">Bent u bekent met het initiatief «Haal meer uit je dak» uit Noord Brabant <voetnoot nummer="2"/>, waar een dubbelslag werd gemaakt door agrariërs met subsidie de asbestdaken te laten vervangen door daken met zonnepanelen? Bent u bereid te onderzoeken of door de voorschrijdende techniek dit initiatief nu kansrijker is dan toen? Zo ja, bent u bereid dit initiatief naar het landelijk niveau op te schalen? Zo neen, waarom niet? </vraag>
      <vraag nummer="8">Bent u bereid, als vervolg op het historisch onderzoek, landelijk een nader onderzoek te starten naar de toepassing van asbest en de hoeveelheid asbest die is verwerkt in dakbedekking en gebouwen? Kunt u daarbij per toepassing een aanwijzing geven over de kosten die met preventieve sanering gemoeid zijn? Kunt u daarbij tevens een inschatting maken van de risico’s van deze toepassingen op lange termijn voor het milieu en de volksgezondheid in het geval, er niet preventief gesaneerd wordt? </vraag>
      <vraag nummer="9">Bent u bekend met het verslag «Slopen en verwijderen van asbest 2005–2006» van de Arbeidsinspectie, waaruit blijkt dat meer dan de helft van de bedrijven zich niet houdt aan de regels rond asbestverwijdering? Deelt u de mening dat bij twee keer overtreden van deze regels het certificaat van deze bedrijven moet worden ingetrokken? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-01-14" bron="Het Parool">Het Parool, 14 januari 2008</noot>
         <noot nummer="2" weblink="http://www.nieuwsbank.nl/inp/1999/09/0924F053.htm">http://www.nieuwsbank.nl/inp/1999/09/0924F053.htm</noot>
      </noten>
   </vragen>
   <antwoorden aantal="9">
      <antwoord nummer="1" voetnoot="2 2">Bij de eerste inschatting is uitgegaan van 700–800 m <voetnoot nummer="2"/>asbesthoudende dakbedekking. Uit nader onderzoek blijkt dat niet alleen het dak van de afgebrande sporthal bestond uit asbestcement golfplaten (zgn. ABC-golfplaten), maar ook de wanden. In totaal gaat het om een oppervlak van ca. 3400 m <voetnoot nummer="2"/>. ABC-golfplaten kunnen tussen de 10 en 30% asbesthoudend materiaal bevatten. </antwoord>
      <antwoord nummer="2">De regio Twente kent een Twents Protocol Asbestbranden, een op de regio toegespitste vertaling en invulling van het landelijke «Plan van aanpak asbestbrand». Het protocol vormde de leidraad bij de aanpak van deze asbestbrand voor alle betrokken instanties in de gemeente Twenterand. Conform dit protocol is het terrein afgezet, zijn omwonenden geïnformeerd, is er een asbestinventarisatie gemaakt en is het asbest opgeruimd. De gemeente heeft speciale aandacht besteed aan het voorkomen van verspreiding en onnodige blootstelling van omwonenden aan de asbestdeeltjes. Gezondheidsrisico’s als gevolg van een kortdurende blootstelling aan asbestvezels bij een asbestbrand zijn klein. Risico’s kunnen zich voordoen wanneer asbestcementbrokken worden stukgelopen of stukgereden, de daarbij vrijkomende asbestdeeltjes zich vervolgens in woningen of voertuigen verspreiden en daar lang in de lucht blijven circuleren. De genomen maatregelen waren voldoende om de gezondheidsrisico’s te beperken. Er zijn, zoals het zich nu laat aanzien, door de gemeente geen onnodige maatregelen getroffen. Kerken zijn er, om asbestverspreiding tegen te gaan, op eigen initiatief toe overgegaan om geen diensten te houden. Ook scholen zijn om deze reden nog een dag gesloten gebleven. De gehanteerde aanpak wordt door de hulpverleningsdienst in Twente geëvalueerd. Deze evaluatie moet inzicht bieden in wat goed en minder goed is gegaan. </antwoord>
      <antwoord nummer="3">Specifieke jurisprudentie voor deze vorm van aansprakelijkheid ontbreekt. Omwonenden kunnen in overweging nemen om de eigenaar of andere partijen voor mogelijke gezondheidsschade aansprakelijk te stellen. Omwonenden zullen dan aannemelijk moeten maken dat er gezondheidsschade is ontstaan als gevolg van de brand (het causaal verband). Het is vervolgens aan de rechter om die aansprakelijkheid te beoordelen. Bewoners zijn vanaf het moment van de brand geïnformeerd over de brand en over de gevaren van asbest, maar niet expliciet over de wettelijke aansprakelijkheid met het oog op mogelijke gezondheidsschade. </antwoord>
      <antwoord nummer="4">Het gemeentebestuur van Twenterand heeft een bestuursdwangbesluit genomen voor het opruimen van het asbest. In het bestuursdwangbesluit is opgenomen dat de kosten voor rekening zijn van de overtreder. </antwoord>
      <antwoord nummer="5">De «Brandweerstatistiek» die jaarlijks door het Centraal Bureau voor de Statistiek wordt uitgegeven, geeft informatie over het totaal aantal branden in Nederland. Er worden geen specifieke gegevens bijgehouden over asbestbranden. Er kan evenwel een schatting worden gemaakt van het aantal asbestbranden. De Stichting Salvage wordt ingeschakeld bij ca. 50% van de objectbranden met schade en registreert daarbij de betrokkenheid van asbest. In 2007 werd Salvage betrokken bij 131 en in 2006 bij 142 asbestbranden. </antwoord>
      <antwoord nummer="6">Wanneer alle asbest uit alle panden verwijderd zou zijn, zou er bij brand geen asbest meer vrij kunnen komen. Echter, een brand is een incident. Voor het handelen bij een incident waarbij asbest vrijkomt bestaan protocollen. Een eventuele keuze voor een breed saneringsprogramma voor asbest moet worden bezien in de prioritering van de aanpak van de asbesterfenis. Voor bestaande bronnen die op dit moment een risico vormen (wegen en paden) is actieve sanering de meest verantwoorde aanpak. Voor bronnen die in de toekomst potentieel een risico gaan vormen, zoals asbestdaken, is het van belang dat ze tijdig worden verwijderd. Ik ga een voorlichtingscampagne starten om particulieren hiervan bewust te maken. Het overige asbest dat in gebouwen aanwezig is, is over het algemeen pas een potentieel risico op het moment dat het wordt verwijderd (bij renovatie of sloop). In verband met deze risico inschatting is het het meest kosteneffectief om voor de verwijdering van dit asbest aan te sluiten bij het moment dat uit oogpunt van technische staat of gebruik het gebouw gerenoveerd of gesloopt wordt. Uiteraard sta ik er positief tegenover als eigenaren hun verantwoordelijkheid nemen en zelf besluiten om een asbestinventarisatie uit te laten voeren, die eventueel gevolgd wordt door verwijdering van het asbest. </antwoord>
      <antwoord nummer="7" voetnoot="1">Het initiatief «Haal meer uit je dak» is mij bekend. Dit in 2000 gestarte initiatief van diverse partijen in de provincie Noord-Brabant ging uit van de gedachte dat een dak, na de verwijdering van asbesthoudend materiaal, meteen geschikt gemaakt kon worden maken voor plaatsing van systemen voor duurzame energieopwekking. Het project ging uit van kostenreductie van dure systemen voor duurzame energieopwekking door het op grote schaal toe te passen. Het project werd helaas geen succes omdat de technische haalbaarheid en rentabiliteit van de technieken voor opwekking van zonne-energie op dat moment te laag waren. Inmiddels is er technologische vooruitgang geboekt en is de aanschafprijs van zogenoemde Photo-Voltaic- of zonnepanelen gedaald. Bovendien kent de recent gepubliceerde SDE-regeling <voetnoot nummer="1"/>een interessante vergoeding voor opgewekte duurzame elektriciteit. Ik ben blij met initiatieven om zonnepanelen te plaatsen, maar er is geen reden om naast de genoemde generieke regeling een specifiek initiatief te nemen om asbestdaken te vervangen door zonnepanelen. </antwoord>
      <antwoord nummer="8" voetnoot="2">Een groot deel van de slachtoffers op dit moment is ziek geworden door blootstelling aan asbestdeeltjes in het (verre) verleden. Deskundigen verwachten dat het aantal mensen met mesothelioom (de zuiver aan asbestblootstelling gerelateerde vorm van kanker) vanaf omstreeks 2018 snel zal afnemen. Ik wil de kans op blootstelling aan asbestvezels minimaal maken met de volgende systematische aanpak: 1. Bestaande bronnen worden zo snel mogelijk opgeruimd (wegen en paden in de regio’s Hof van Twente en Harderwijk). 2. Asbestbevattende producten – bijvoorbeeld verwerende asbesthoudende dakplaten – die in de toekomst potentieel een blootstellingsbron gaan vormen moeten tijdig worden verwijderd. Ik ga een voorlichtingscampagne starten om eigenaren hiervan bewust te maken. 3. Potentiële blootstelling tijdens asbestverwijdering wordt voorkomen door een goede uitvoering en naleving van de regels op dit punt (Asbestverwijderingsbesluit en arboregelgeving, inclusief certificering). Er lopen diverse activiteiten om de uitvoering te verbeteren. Hiervoor verwijs ik naar mijn brief van 5 december 2007 <voetnoot nummer="2"/>en naar ons debat tijdens het Algemeen Overleg over asbest van 13 februari 2008. De brand in Vroomshoop heeft mij geen nieuwe inzichten gegeven die een bijstelling van deze aanpak rechtvaardigen. </antwoord>
      <antwoord nummer="9">Zoals ook toegezegd tijdens het Algemeen Overleg over asbest van 13 februari 2008 zal deze vraag worden beantwoord door de minister van Sociale Zaken en Werkgelegenheid. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="31 239" documentnummer="7">Kamerstuk 31 239, nr. 7, 5 februari 2008: Regeling van de Minister van Economische Zaken houdende vaststelling van correcties ten behoeve van de voorschotverlening voor de stimulering van duurzame energieproductie in het jaar 2008 (Regeling vaststelling correcties voorschotverlening duurzame energieproductie 2008)</noot>
         <noot nummer="2" datum="2007-12-5" bron="Kamerstuk 22 343, nr. 183">Kamerstuk 22 343, nr. 183, 5 december 2007</noot>
      </noten>
   </antwoorden>
</kvr>
