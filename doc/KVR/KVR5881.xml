<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid H. G. J. Kamp (VVD) over de fiets met elektrische trapondersteuning. (Ingezonden 9 september 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5881
</item>
         <item attribuut="Inhoud">Vragen over de al dan niet geldende verzekeringsplicht ingevolge de Wet aansprakelijkheid motorrijtuigen (WAM) voor de fiets met elektrische trapondersteuning (zgn. Elobike).</item>
         <item attribuut="Rubriek">Verkeer, vervoer en waterstaat (Fietsen)</item>
         <item attribuut="Trefwoorden">Aansprakelijkheid Fietsen</item>
         <item attribuut="Vindplaats">Kamervragen met antwoord 1997-1998, nr. 152H, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">H. G. J. Kamp</persoon>
         </item>
         <item attribuut="Datum_reaktie">1997-10-20</item>
         <item attribuut="Datum_indiening">1997-09-09</item>
         <item attribuut="Document-id">KVR5881</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="309" allpagenumbers="309 310" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5881" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="152" onderwerp="" indiendatum="1997-09-9">
         <vrager partij="VVD" oorsprong="parlement">H. G. J. Kamp</vrager>
         <vraagt-aan/>
      </vraagdata>
      <antwoorddata antwoorddatum="20 oktober 1997), zie Aanhangsel Handelingen nr. 74, vergaderjaar 1997–1998">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bestaat er onduidelijkheid over de juridische positie van de fiets met elektrische trapondersteuning? </vraag>
      <vraag nummer="2">Is het waar dat dit type elektrische fiets bij het voortbewegen geheel afhankelijk is van de trapbeweging, waarbij de elektrische motor slechts een ondersteunende functie heeft? </vraag>
      <vraag nummer="3">Heeft uw departement aan de branche en de ANWB laten weten, dat het dit type elektrische fiets dan ook als fiets kan beschouwen en niet als snor-/bromfiets? </vraag>
      <vraag nummer="4">Bestaat er desondanks onduidelijkheid over de vraag of op basis van de Wet Aansprakelijkheidsverzekering Motorrijtuigen op de fiets met elektrische trapondersteuning een verzekeringsplicht rust? </vraag>
      <vraag nummer="5">Weet u dat in 1963 met de formulering van de WAM werd beoogd een regeling te treffen voor bromfietsen, omdat deze destijds voorzien moesten zijn van een trapinrichting? </vraag>
      <vraag nummer="6">Bent u bereid de Wet Aansprakelijkheidsverzekering Motorvoertuigen zo te wijzigen, dat de fiets met elektrisch ondersteunde trapinrichting niet verplicht verzekerd hoeft te worden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">In de praktijk wordt zowel nationaal als internationaal de regelgeving op het gebied van de Wegenverkeerswet (WVW) en de Wet aansprakelijkheid motorrijtuigen (WAM) voor het onderhavige voertuig, ook wel Elobike genoemd, verschillend geïnterpreteerd, waardoor in het ene geval dit voertuig wordt beschouwd als een fiets en in het andere geval als een motorrijtuig. Gelet op het vervolg van de vragen moet ervan worden uitgegaan dat door de vragensteller wordt gedoeld op met name de onduidelijkheid die bestaat over een al dan niet geldende verzekeringsplicht voor dit voertuig ingevolge de WAM. </antwoord>
      <antwoord nummer="2">De elektromotor kan het vervoermiddel niet zelfstandig aandrijven, wel ondersteunt hij het trappen van de berijder. De technische constructie is zodanig dat, indien er niet wordt getrapt, de fiets ook niet wordt aangedreven. Ook bij het remmen stopt de elektrische ondersteuning. Deze ondersteuning neemt af vanaf een snelheid van ca 15 km/h en stopt volledig bij ca 25 km/h. Het voortbewegen van de fiets is derhalve tot een snelheid van ca 25 km/h niet geheel afhankelijk van de trapbeweging, aangezien tot die snelheid de voortbeweging mede plaatsvindt door de ondersteunende werking van de elektromotor. </antwoord>
      <antwoord nummer="3">Mijn ambtgenote van Verkeer en Waterstaat heeft in antwoord op brieven van vier producenten/importeurs van de Elobike medegedeeld dat dit voertuig naar haar mening als een fiets kan worden beschouwd. Daarbij heeft zij het voorbehoud gemaakt dat haar standpunt zal worden heroverwogen indien de Europese Commissie een andere mening mocht zijn toegedaan. Aan het Verbond van Verzekeraars heeft mijn ambtgenote in een brief medegedeeld dat zij de Elobike niet als een bromfiets aanmerkt en dat naar haar mening dientengevolge de WAM daarop dan ook niet van toepassing is. De branche en de ANWB hebben van deze correspondentie kennis genomen. Dit antwoord moet worden gelezen tegen de achtergrond van de verantwoordelijkheid van de Minister van Verkeer en Waterstaat in dezen, namelijk het beleidsmatig stimuleren van de ontwikkeling van schone en veilige voertuigen, het waarborgen van de veiligheid van het voertuig zelf, alsmede het beoordelen van de veiligheidsrisico’s die het voertuig bij gebruik op de openbare weg voor de bestuurder, passagier(s) en de overige verkeersdeelnemers met zich brengen. Daarbij heeft zij rekening gehouden met de naar buiten gebrachte standpunten van andere EU-landen, met name Duitsland en België, waar dit voertuig ook rijdt. Aan ondergetekende zijn deze vragen niet voorgelegd; over deze materie zijn door mijn Ministerie dan ook tot nu toe geen mededelingen naar buiten gebracht. Nader overleg tussen Justitie en Verkeer en Waterstaat in het kader van de beantwoording van deze kamervragen, heeft tot een aangepaste visie van Verkeer en Waterstaat geleid. </antwoord>
      <antwoord nummer="4">De ratio achter de verzekeringsplicht op grond van de WAM is in het bijzonder hierin gelegen dat zorgvuldig maatschappelijk gedrag meebrengt dat verkeersdeelnemers verzekerd zijn zodra voor de voortbeweging van hun vervoermiddel mechanische kracht wordt aangewend. In de definitie van motorrijtuig van artikel 1 van de WAM, zoals deze momenteel luidt, wordt dit als volgt tot uitdrukking gebracht: «Een motorrijtuig is een rij- of voertuig bestemd om over de grond te worden voortbewogen uitsluitend of mede door een mechanische kracht, op of aan het rij- of voertuig zelf aanwezig ... etc.» Op grond van deze definitie moet o.a. worden aangenomen dat het onderhavige vervoermiddel een motorrijtuig in de zin van de WAM is en derhalve onderworpen aan de verzekeringsplicht die de WAM oplegt. Hier is immers sprake van voortbewegen door middel van menskracht alsmede door middel van mechanische kracht. Bedacht dient echter te worden dat het hier gaat om een vraag van interpretatie van de wet, waarover uiteindelijk de rechter beslist. </antwoord>
      <antwoord nummer="5">De WAM dateert van 1963 en regelde in eerste instantie de wettelijke verzekeringsplicht voor motorrijtuigen waarvoor een kentekenplicht geldt. De motorrijtuigen waarvoor geen kentekenplicht gold, waaronder de bromfietsen, zijn in 1965 onder de werkingssfeer van de WAM gebracht. De reden om bromfietsen indertijd onder de werking van de WAM te brengen was echter niet gelegen in het feit dat ze voorzien waren of moesten zijn van een trapinrichting, doch in de omstandigheid dat ze waren uitgerust met een motor, in de terminologie van de WAM een «mechanische kracht op of aan het voertuig zelf aanwezig». Een gemotoriseerd voertuig brengt bij deelname aan het verkeer in principe nu eenmaal een groter veiligheidsrisico voor verkeersdeelnemers mee dan een niet gemotoriseerd voertuig. Destijds moesten bromfietsen zijn voorzien van alle voor fietsen normale eigenschappen, in casu onder meer een trapinrichting door middel waarvan het voertuig kon worden voortbewogen. Deze eis gold feitelijk al vanaf het moment dat de bromfiets (rijwiel met hulpmotor) op de weg werd toegelaten. Er waren toen nog geen andere soorten bromfietsen in Nederland. In verband met het op de markt brengen van trapperloze buitenlandse bromfietsen is op verzoek van de branche in 1985 de trapinrichtingseis komen te vervallen. </antwoord>
      <antwoord nummer="6">Gezien de vraagstelling lijkt ervan te worden uitgegaan dat de Elobike onder de WAM valt. Zoals uit het voorgaande blijkt, is zulks o.i. inderdaad een juiste interpretatie van de WAM. Wij zijn evenwel bereid de wenselijkheid van het onder de WAM vallen van een dergelijk vervoermiddel nader te onderzoeken. Dit onderzoek moet echter in een breder verband worden bezien, omdat er thans ook een aantal gemotoriseerde voertuigen op de markt is en mogelijk in de toekomst komt, ten aanzien waarvan onzekerheid bestaat omtrent hun verhoogde gevaarsrisico in het verkeer ten opzichte van niet-gemotoriseerde voertuigen. Een en ander zal mede in een Europese context worden bezien. Dit onderzoek zal binnenkort worden gestart in samenwerking met de betrokken overheidsdiensten (OM, Politie, RDW). De resultaten daarvan zullen met de branche en andere belanghebbenden worden besproken. Van de uitkomst van een en ander zal afhangen of tot wijziging van de WAM zal worden besloten. </antwoord>
      <noten afkomstig="antwoord"/>
   </antwoorden>
</kvr>
