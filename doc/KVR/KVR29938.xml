<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gesthuizen (SP) aan de staatssecretaris van Onderwijs, Cultuur en Wetenschap, mevrouw Dijksma, over de GGD die de controle op de kinderopvang niet meer aankan. (Ingezonden 31 oktober 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29938
</item>
         <item attribuut="Inhoud">De koepelorganisatie GGD Nederland heeft aangegeven de controle op de kinderopvang niet meer aan te kunnen. Hierdoor kan niet worden voldaan aan de Wet kinderopvang, waarin is gesteld dat alle kinderopvanglocaties jaarlijks worden gecontroleerd. Welke maatregelen worden genomen om wel aan de verplichting van de wet te voldoen?</item>
         <item attribuut="Rubriek">Welzijn (Kinderopvang)</item>
         <item attribuut="Trefwoorden">Kinderopvang</item>
         <item attribuut="Vindplaats">Kamervragen met antwoord 2007-2008, nr. 474, Tweede Kamer</item>
         <item attribuut="Vraagnr_bij_indiening">2070803770</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="SP">Gesthuizen</persoon>
         </item>
         <item attribuut="Datum_reaktie">2007-11-05</item>
         <item attribuut="Datum_indiening">2007-10-31</item>
         <item attribuut="Document-id">KVR29938</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1013" allpagenumbers="1013 1014" vetnummer="2070803770" code="0708tkkvr474" lopendefooter="Tweede Kamer, vergaderjaar 2007–2008, Aanhangsel" filenaam="KVR29938" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="474" onderwerp="" indiendatum="2007-10-31">
         <vrager partij="SP" oorsprong="parlement">Gesthuizen</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Dijksma,</vraagt-aan>
      </vraagdata>
      <antwoorddata antwoorddatum="2007-11-5">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw oordeel over de bewering van de koepelorganisatie GGD Nederland dat de GGD de controle op de kinderopvang niet meer aankan? <voetnoot nummer="1"/>
      </vraag>
      <vraag nummer="2">Bij hoeveel kinderopvanglocaties in Nederland is er in 2006 geen controle uitgeoefend? </vraag>
      <vraag nummer="3">Bent u van mening dat de druk op de capaciteit van de GGD verder zal toenemen als gevolg van de groei van de buitenschoolse opvang, waar op dit moment nog 20.000 kinderen op een wachtlijst staan? Zo neen, waarom niet? Zo ja, welke gevolgen heeft dit voor de controle en de kwaliteit van de kinderopvanglocaties? </vraag>
      <vraag nummer="4">Deelt u de mening dat als de toezichthouder niet jaarlijks controle uitvoert op alle kinderopvanglocaties daarmee niet wordt voldaan aan de Wet Kinderopvang? Zo neen, waarom niet? Zo ja, welke concrete maatregelen gaat u nemen om ervoor te zorgen dat wél aan de verplichtingen van de Wet Kinderopvang wordt voldaan? </vraag>
      <vraag nummer="5">Deelt u de mening van de Inspectie Werk en Inkomen (IWI) dat «kinderdagverblijven die bij eerdere controles slecht uit de bus kwamen als eerste moeten worden bezocht»? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-10-25" bron=", Algemeen Dagblad" titel="GGD kan de controle op kinderopvang niet meer aan">«GGD kan de controle op kinderopvang niet meer aan», Algemeen Dagblad, 25 oktober 2007</noot>
      </noten>
   </vragen>
   <antwoorden aantal="5">
      <antwoord nummer="1">De kinderopvang is voluit in beweging. Vanzelfsprekend heeft dit ook consequenties voor het toezicht in de kinderopvang. Zo is door de groei van de (buitenschoolse) opvang het aantal nieuwe locaties dat door de GGD geïnspecteerd moet worden sterk toegenomen. Daarnaast is de gastouderopvang zeer sterk gegroeid. Dit komt ook tot uitdrukking in de recente signalen dat de GGD «en door voorrang te geven aan de controle op deze uitbreiding van de kinderopvang, een gebrek aan capaciteit zouden hebben voor reguliere (vervolg) inspecties. Ik begrijp dat dit zowel de interne organisatie van de GGD» en de gemeenten betreft, maar ook de financiële middelen die ter beschikking zijn gesteld. Wat dit laatste betreft gaat het om het totale bedrag dat het ministerie van OCW jaarlijks aan de gemeenten toekent én de vraag of de gemeente op haart beurt voldoende middelen aan de GGD ter beschikking stelt om de wettelijke taken uit te voeren. Op 13 juli jl. heb ik u een onderzoekrapport gestuurd, waarin de resultaten staan van een onderzoek naar de kosten van het eerstelijnstoezicht op de kinderopvang over het jaar 2006 (Kamerstukken 2006-07, 28 447, nr. 143). Dit betrof de inspectiekosten van de GGD en de handhavingkosten van de gemeente. Met invoering van de Wet kinderopvang in 2005 is hiervoor € 7 mln. toegevoegd aan het Gemeentefonds. Aanleiding voor het onderzoek waren signalen van gemeenten en GGD’en dat er onvoldoende geld zou zijn om de wettelijke toezichttaken uit te voeren. Uit het onderzoek over het jaar 2006 bleek echter dat er meer dan voldoende geld beschikbaar was. Mijn conclusie op basis van dit onderzoek over 2006 was, dat het niet noodzakelijk is om het budget van gemeenten voor de kosten van toezicht en handhaving te verhogen. Wat betreft de financiële middelen die aan de gemeenten ter beschikking worden gesteld, wil ik nog het volgende opmerken. Ik heb de VNG en GGD.NL uitgenodigd om de knelpunten van deze problematiek en suggesties voor oplossingen in kaart te brengen en met mij in een bestuurlijk overleg in december te bespreken. </antwoord>
      <antwoord nummer="2">Uit het rapport «De tweede stap» (mei 2007) van de Inspectie Werk en Inkomen blijkt dat in 2006 bij 10% van de kinderopvangbedrijven geen controle door de GGD is uitgevoerd. (Kamerstukken 2006–07, 28 447, nr. 143). In absolute aantallen betreft dat ruim 500 locaties. </antwoord>
      <antwoord nummer="3">Zie mijn antwoord op vraag 1. </antwoord>
      <antwoord nummer="4">Ik deel de mening dat de toezichthouder dan niet voldoet aan de verplichting om een jaarlijkse controle uit te voeren. Zie verder mijn antwoord op vraag 1. Overigens wordt vanaf 2008 het systeem van toezicht in fases zodanig verfijnd dat de nadruk van de inspecties verschuift naar de risicovolle bedrijven en de recidivisten. Bedrijven die jaar op jaar goed presteren krijgen dan minder controle. De Wet kinderopvang biedt die mogelijkheid. </antwoord>
      <antwoord nummer="5">Ja, zie ook het antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
