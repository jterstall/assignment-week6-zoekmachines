<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Keur en Blaauw (beiden VVD) over de tarieven van de Rijksluchtvaartdienst. (Ingezonden 7 oktober 1996); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3865
</item>
         <item attribuut="Inhoud">Vragen over de hoogte van de RLD-tarieven. Hierbij worden onderzoeken naar de RLD-tarieven betrokken van Moret, Ernst &amp; Young en van BDO CampsObers.</item>
         <item attribuut="Rubriek">Consument (Consumentenprijzen) Verkeer, vervoer en waterstaat (Luchtvaart)</item>
         <item attribuut="Trefwoorden">Luchtvaart Overheidstarieven</item>
         <item attribuut="Vindplaats">Kamervragen met antwoord 1996-1997, nr. 198, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Keur</persoon>
            <persoon partij="VVD">Blaauw</persoon>
         </item>
         <item attribuut="Datum_reaktie">1996-10-25</item>
         <item attribuut="Datum_indiening">1996-10-07</item>
         <item attribuut="Document-id">KVR3865</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="407" allpagenumbers="407 408 409" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="198" onderwerp="" indiendatum="1996-10-7">
         <vrager partij="VVD" oorsprong="parlement">Keur</vrager>
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1996-10-25">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kent u het artikel «Het RLD-tarievensysteem» in het periodiek «Luchtvaart» van oktober 1996) </vraag>
      <vraag nummer="2">Bent u voorts bekend met het onderzoek dat Moret, Ernst &amp; Young heeft uitgevoerd in opdracht van de Vereniging van Nederlandse Luchtvaartondernemingen (VNLO) naar de tarieven van de RLD? Zo ja, heeft de minister naar aanleiding van dit onderzoek actie ondernomen? </vraag>
      <vraag nummer="3">Bent u bekend met het onderzoek dat door BDO CampsObers in opdracht van de RLD is uitgevoerd naar de tariefstelling van de RLD? Zo ja, hebt u naar aanleiding van dit onderzoek actie ondernomen? Kan de Kamer over dit rapport beschikken? </vraag>
      <vraag nummer="4">Kunt u aangeven op welke grondslagen het verschil in tarieven is gebaseerd, dat enerzijds de RLD in Nederland voor bepaalde diensten rekent en anderzijds vergelijkbare organisaties voor vergelijkbare diensten in Belgie¨, Duitsland en het Verenigd Koninkrijk (bijvoorbeeld het tarief voor onderhoudsvergunning JAR-145)? </vraag>
      <vraag nummer="5">Zijn er bij het ministerie van Verkeer en Waterstaat klachten binnengekomen over de tarieven van de RLD? Zo ja, wat heeft het ministerie daarmee gedaan? </vraag>
      <vraag nummer="6">Brengen de, in vergelijking met de ons omringende landen, bijzonder hoge tarieven van de RLD kleine luchtvaartondernemingen in grote problemen? </vraag>
      <vraag nummer="7">Kunt u aangeven wat de gevolgen van de hoge tarieven van de RLD zijn met betrekking tot de werkgelegenheid in de luchtvaartsector als gevolg van het failliet gaan van ondernemingen of verdwijning van bedrijvigheid naar het buitenland? </vraag>
      <vraag nummer="8">Zijn de, in vergelijking met de ons omringende landen, bijzonder hoge tarieven van de RLD een gevolg van een andere werkwijze van de RLD in vergelijking met vergelijkbare organisaties in de ons omringende landen? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2" voetnoot="1">Ja. Het onderzoek betreft twee onderwerpen: de ontwikkeling van een aantal luchtvaarttarieven en een (beperkte en globale) vergelijking tussen bepaalde luchtvaarttarieven en die van enkele landen om ons heen. Met betrekking tot beide onderwerpen worden acties meegenomen in het kader van de implementatie van de aanbevelingen uit het Efficiency-onderzoek (zie vraag 3) en de uitwerking van de beleidskeuzen uit de Nota Veiligheidsbeleid Burgerluchtvaart <voetnoot nummer="1"/>. </antwoord>
      <antwoord nummer="3" voetnoot="2">Ja. BDO CampsObers heeft in opdracht van de RLD een onderzoek uitgevoerd naar de systematiek van tarifering en de efficiency van de hierop betrekking hebbende werkprocessen bij de Directie Luchtvaartinspectie. Het onderzoek mondt uit in een aantal specifieke aanbevelingen. De RLD heeft besloten vrijwel al deze aanbevelingen integraal over te nemen en is momenteel bezig met de uitwerking en implementatie. Daartoe is voor de periode van 1 jaar, te beginnen op 1 juli 1996, een aparte medewerker in dienst genomen in de functie van «Implementatie manager». Over zowel het onderzoek als de naar aanleiding daarvan te implementeren maatregelen werd positief geadviseerd door het Overlegorgaan van het luchtvaartbedrijfsleven en de Directie Luchtvaartinspectie van de Rijksluchtvaartdienst waarin onder andere het VNLO is vertegenwoordigd. De algemene conclusies, de aanbevelingen uit het rapport en de implementatie daarvan zijn bijgevoegd. <voetnoot nummer="2"/>Uiteraard kan de Kamer desgewenst over het gehele rapport beschikken. </antwoord>
      <antwoord nummer="4" voetnoot="3">Het kabinet volgt in algemene zin de lijn dat kosten van activiteiten ten behoeve van derden worden doorberekend en dat dit tot volledige kostendekkendheid leidt. In het Regeeraccoord is dit beleid nog eens bevestigd. <voetnoot nummer="3"/>Het luchtvaarttarievenbeleid van de RLD is op deze uitgangspunten gebaseerd. Geconstateerd wordt dat niet alle landen eenzelfde beleid hanteren bij het doorberekenen van de kosten. Sommige landen, zoals de Verenigde Staten en Spanje, kennen geen tariefstelsel zoals het onderhavige. Financiering van uitvoerende overheidstaken vindt daar in het algemeen plaats via eindgebruikersheffingen respectievelijk uit de algemene middelen. Weer andere landen hebben een beleid waarbij in principe gehele of gedeeltelijke kostendekkendheid wordt nagestreefd. Er zijn dan ook inderdaad, op grond van politieke keuzes, (soms aanzienlijke) verschillen te constateren in de doorberekening van kosten in verschillende landen. Overigens is er in verscheidene landen met nu nog beperkte tarieven een tendens waarneembaar naar structureel aanzienlijk hogere tarieven, omdat ook daar de overheid meer en meer naar kostendekkendheid streeft. Het is duidelijk dat, met het oog op de concurrentieverhoudingen, sterke verschillen in tarieven tussen verschillende landen, met name binnen Europa, zoveel mogelijk vermeden dienen te worden. Een van de beleidskeuzen uit de Nota Veiligheidsbeleid Burgerluchtvaart handelt expliciet over dit punt (streven naar internationale harmonisatie van tarieven). </antwoord>
      <antwoord nummer="5">Het huidige Tarievenbesluit van de RLD is een uitvloeisel van het hiervoor beschreven overheidsbeleid. Tot voor enkele jaren werden daarbij voor het merendeel generieke tarieven gehanteerd die zo uitwerkten dat grote bedrijven iets te veel betaalden en de kleinere bedrijven te weinig. Recente aanpassingen van het Tarievenbesluit als gevolg van een uitspraak van de Raad van State, (op een bezwaar uit het bedrijfsleven tegen het generieke stelsel waarin wordt gesteld dat in dat stelsel een onvoldoende relatie bestond tussen per individueel bedrijf in rekening gebrachte kosten en door de overheid ten behoeve van dat bedrijf geleverde inspanningen), hebben er toe geleid dat vanaf 1996 de tarieven voor kleinere bedrijven inderdaad aanzienlijk zijn gestegen en die voor grote bedrijven gedaald. Vanwege de mogelijke negatieve effecten van deze verhogingen voor het betrokken bedrijfsleven is ervoor gekozen om de verhoogde tarieven geleidelijk, gespreid over enkele jaren, in te voeren. Met enige regelmaat wordt de RLD geconfronteerd met klachten over tarieven, vanaf 1996 met name van de zijde van de kleinere bedrijven. Mede als reactie daarop heeft de RLD in 1995 opdracht gegeven tot het eerder genoemde onderzoek aan BDO CampsObers. De resultaten van het onderzoek zijn in mei 1996 bekend geworden. Zoals bij de beantwoording van de vorige vraag is vermeld wordt momenteel gewerkt aan de implementatie van de aanbevelingen uit het rapport. De verwachting is dat daarmee, meer dan tot nu toe, een algemeen verdedigbare en acceptabele tarievensystematiek wordt verkregen. De internationale verschillen kunnen hiermee uiteraard niet worden opgelost. </antwoord>
      <antwoord nummer="6">Zoals in het onderzoek van Moret, Ernst &amp; Young ook wordt genoemd kent het Tarievenbesluit van de RLD de bepaling dat in bijzondere gevallen door de Directeur-Generaal van de RLD gehele of gedeeltelijke ontheffing kan worden verleend van de vastgestelde tarieven. Deze bepaling wordt gehanteerd als «hardheidsclausule» voor die gevallen waarin een bedrijf aannemelijk kan en wil maken dat het betalen van de geldende tarieven zou leiden tot problemen met betrekking tot het voortbestaan van het betreffende bedrijf. Tot nu toe wordt slechts sporadisch een beroep gedaan op toepassing van genoemde clausule. Wel is duidelijk dat met name voor economisch marginaal opererende bedrijven en voor de zeer kleine bedrijven de in rekening te brengen kosten voor werkzaamheden van de RLD een belangrijke invloed kunnen hebben voor de bedrijfsresultaten. Uitgangspunt van het regeringsbeleid is echter dat de kosten die samenhangen met het verkrijgen van bijvoorbeeld de nodige vergunningen tot de normale bedrijfskosten moeten worden gerekend. </antwoord>
      <antwoord nummer="7">Op grond van het gestelde in het vorige punt mag er van worden uitgegaan dat geen bedrijven failliet gaan als gevolg van het in rekening brengen van de door de overheid gemaakte kosten. Dergelijke gevallen zijn mij dan ook niet bekend. Er zijn mij evenmin gegevens bekend over het verdwijnen van bedrijvigheid naar het buitenland als gevolg van eventuele hoge tarieven. </antwoord>
      <antwoord nummer="8">De hoogte van de overheidskosten wordt voornamelijk bepaald door het systeem van veiligheidstoezicht. In het verleden was ieder land in zekere mate autonoom in zijn werkwijze op dit punt. Als gevolg van de internationalisatie in het algemeen en de ontwikkeling van de JAA in het bijzonder worden de individuele nationale vrijheden steeds kleiner en komen dus de werkwijzen van vergelijkbare organisaties in de verschillende landen ook in toenemende mate met elkaar overeen. Teneinde deze belangrijke ontwikkeling verder te stimuleren is het bevorderen van afstemming van de toezichtsystematiek en -intensiteit, internationaal gezien, als een van de beleidskeuzen in de Nota Veiligheidsbeleid Burgerluchtvaart opgenomen. Overigens blijft vooralsnog de nationale overheid verantwoordelijk voor het waarborgen van de veiligheid in eigen land. Daarbij hoort een eigen eindverantwoordelijkheid ten aanzien van de werkwijze op het gebied van veiligheidstoezicht. Concluderend: de verschillen in tarieven tussen de verschillende Europese landen zijn primair een gevolg van politieke keuzes inzake kostenverrekening en slechts in beperkte mate een gevolg van verschillen in toezichtsystematiek. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 004" documentnummer="2">Kamerstuk 24 004, nr. 2</noot>
         <noot nummer="2">Ter inzage gelegd bij de afdeling Parlementaire Documentatie</noot>
         <noot nummer="3" documenttype="Kamerstuk" kamerstuk-id="23 715 nr. 11, bijlage 2">Kamerstuk 23 715 nr. 11, bijlage 2</noot>
      </noten>
   </antwoorden>
</kvr>
