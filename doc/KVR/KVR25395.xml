<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister en staatssecretaris van Volksgezondheid, Welzijn en Sport over het betalen van de inkomensafhankelijke premie voor de Zorgverzekeringswet voor PGB-houders en -ontvangers. (Ingezonden 16 maart 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25395
</item>
         <item attribuut="Inhoud">Deze vragen zijn gebaseerd op berichten die binnengekomen zijn bij de SP-fractie. Gevraagd wordt onder andere of de bewindslieden bereid zijn de inkomensachteruitgang van deze groepen te compenseren.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 1293, Tweede Kamer</item>
         <item attribuut="Vraagnr_bij_indiening">2050609710</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-04-19</item>
         <item attribuut="Datum_indiening">2006-03-16</item>
         <item attribuut="Document-id">KVR25395</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2753" allpagenumbers="2753 2754" vetnummer="2050609710" code="0506tkkvr1293" lopendefooter="Tweede Kamer, vergaderjaar 2005–2006, Aanhangsel" filenaam="KVR25395" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1293" onderwerp="" indiendatum="2006-03-16">
         <vrager partij="SP" oorsprong="parlement">Kant</vrager>
         <vraagt-aan>de minister en staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-04-19">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op berichten <voetnoot nummer="1"/>dat mensen die een inkomen uit een Persoonsgebonden Budget (PGB) ontvangen en die minder dan twee dagen per week werken de inkomensafhankelijke premie van 6,5% moeten betalen? </vraag>
      <vraag nummer="2">Wat is uw reactie op het feit dat mensen die Persoonsgebonden Budgethouder zijn, en dus werkgever zijn van zorgverleners die meer dan twee dagen per week werken, de inkomensafhankelijke premie van 6,5% voor de zorgverlener moeten betalen? </vraag>
      <vraag nummer="3">Wordt bij de vaststelling van de hoogte van het PGB rekening gehouden met de betaling van die inkomensafhankelijke premie? </vraag>
      <vraag nummer="4">Deelt u de mening dat PGB-houders en -ontvangers nu netto minder te besteden hebben? Zo ja, bent u bereid dit te compenseren? </vraag>
      <noten afkomstig="vraag">
         <noot nummer="1">Binnengekomen berichten bij de fractie van de SP</noot>
      </noten>
   </vragen>
   <antwoorden aantal="4">
      <antwoord nummer="1">In de Zorgverzekeringswet (Zvw) is geregeld dat iedere verzekeringsplichtige een inkomensafhankelijke bijdrage verschuldigd is over het zogeheten bijdrage-inkomen. Het gaat hierbij in principe om alle inkomensbestanddelen die bij de inkomstenbelasting in box 1 in aanmerking worden genomen. Deze inkomensbestanddelen zijn: belastbaar loon, winst uit onderneming, resultaat uit overige werkzaamheden en periodieke uitkeringen en verstrekkingen. Het inkomen van een PGB-zorgverlener is belastbaar loon en valt daardoor onder het bijdrage-inkomen waarover op grond van de Zvw een inkomensafhankelijke bijdrage verschuldigd is. Het percentage voor de inkomensafhankelijke bijdrage is vastgesteld op 6,5 voor werknemers (of daarmee vergelijkbare ontvangers van uitkeringen zoals bijvoorbeeld AOW, WW, WAO of bijstand). Tegelijk moet de werkgever of uitkeringsinstantie deze bijdrage vergoeden. Om negatieve inkomenseffecten te beperken heeft het kabinet voor personen zonder werkgever een lagere inkomensafhankelijke bijdrage vastgesteld van 4,4%. Deze personen krijgen immers geen vergoeding van hun werkgever of uitkeringsinstantie. Voor huispersoneel (zoals bijvoorbeeld de werkster, huishoudster, alfahulp en hulp door een PGB-zorgverlener) is in de Wet op de Loonbelasting 1964 (artikel 5 van de Wet LB’64) een beperking van het begrip dienstbetrekking opgenomen. De arbeidsverhouding van huispersoneel dat doorgaans minder dan drie dagen per week in de (dezelfde) huishouding werkzaam is, wordt niet beschouwd als een dienstbetrekking. Belastingplichtigen die een inkomen uit een PGB ontvangen en doorgaans minder dan drie dagen per week in dat huishouden werken staan – in fiscale zin – niet in dienstbetrekking (er is sprake van belastbaar resultaat uit overige werkzaamheden). Dit betekent dat zij over hun inkomen 4,4% inkomensafhankelijke bijdrage voor de Zvw moeten betalen. Betrokkene heeft geen recht op vergoeding van de inkomensafhankelijke bijdrage door de PGB-houder. </antwoord>
      <antwoord nummer="2">Als de zorgverlener/werknemer meer dan twee dagen per week werkt, is sprake van een «normale» dienstbetrekking. De zorgverlener ontvangt van zijn opdrachtgever loon uit tegenwoordige dienstbetrekking. De opdrachtgever/inhoudingsplichtige is verplicht – net zoals de inhoudingsplichtigen bij alle andere dienstbetrekkingen – op het inkomen loonbelasting, premies werknemersverzekeringen en 6,5% inkomensafhankelijke bijdrage Zvw in te houden. De PGB-houder is verplicht deze bijdrage te vergoeden. </antwoord>
      <antwoord nummer="3">Nee. Ik verwijs verder naar het antwoord op vraag 4. </antwoord>
      <antwoord nummer="4">Voor budgethouders die contracten met instellingen hebben afgesloten heeft de invoering van de ZVW geen financiële gevolgen. Bij het gebruik van de door het SVB Servicecentrum PGB opgestelde modelovereenkomsten is de tariefindexering namelijk gelijk aan de indexering van de PGB-tarieven. Bij toepassing van de tweedagenregeling leidt de invoering van de Zorgverzekeringswet op zich niet tot een beperking van de bestedingsmogelijkheden van de budgethouder, omdat de budgethouder niet verplicht is tot vergoeding van de inkomensafhankelijke bijdrage. Voor alfahulpen is echter ter voorkoming van negatieve inkomenseffecten als gevolg van de introductie van de Zvw, het uurtarief verhoogd met 4,4%. Deze stijging is niet doorvertaald naar een hoger budget voor het PGB. Binnenkort start een onderzoek naar de huidige PGB-tarieven. Het verhoogde tarief van de alfahulp zal ik hierbij betrekken. Bij een dienstbetrekking van meer dan twee dagen per week kan de invoering van de ZVW hebben geleid tot een beperking van de bestedingsmogelijkheden van de budgethouder. Het betreft maximaal circa 10% van het totaal aantal zorgovereenkomsten en binnen die groep betreft het degenen die voor 1 januari 2006 particulier verzekerd waren. Ik heb het SVB Servicecentrum PGB gevraagd onderzoek te doen naar de omvang van deze groep en de omvang van het inkomenseffect. Op basis van deze onderzoeksresultaten en het onderzoek naar de huidige PGB-tarieven zal ik bezien of aanpassing van de PGB-tarieven aan de orde is. </antwoord>
      <noten afkomstig="antwoord"/>
   </antwoorden>
</kvr>
