<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Çörüz (CDA) aan de minister van Volksgezondheid, Welzijn en Sport over het vastzitten van niet-criminele jongeren in justitiële inrichtingen. (Ingezonden 31 juli 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18373
</item>
         <item attribuut="Inhoud">Aanvullende vragen op eerder gestelde vragen van de leden Kant en De Wit, ingezonden 25 juli 2003, over een bericht in de Telegraaf van 23 juli 2003 dat steeds meer niet-criminele kinderen vastzitten in justitiële jeugdinrichtingen omdat er geen plaats is in psychiatrische behandelinrichtingen. Gevraagd wordt om, zolang er geen oplossing is voor de wachtlijsten, een apart regime voor civielrechtelijk en strafrechtelijk geplaatste kinderen in te voeren.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Welzijn (Jeugdigen)</item>
         <item attribuut="Trefwoorden">Gevangeniswezen Jeugdigen</item>
         <item attribuut="Vindplaats">Kamervragen met antwoord 2002-2003, nr. 1801, Tweede Kamer</item>
         <item attribuut="Vraagnr_bij_indiening">2020315460</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Çörüz</persoon>
         </item>
         <item attribuut="Datum_reaktie">2003-08-27</item>
         <item attribuut="Datum_indiening">2003-07-31</item>
         <item attribuut="Document-id">KVR18373</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3773" allpagenumbers="3773 3774" vetnummer="2020315460" code="0203tkkvr1801" lopendefooter="Tweede Kamer, vergaderjaar 2002–2003, Aanhangsel" filenaam="KVR18373" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1801" onderwerp="" indiendatum="2003-07-31">
         <vrager partij="CDA" oorsprong="parlement">Çörüz</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-08-27">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel <voetnoot nummer="1"/>waarin de bestuursvoorzitter van bureau Jeugdzorg Amsterdam melding maakt van het feit dat een aanzienlijk aantal (civiel) onder toezicht gestelde jongeren wordt ondergebracht in een jeugdinrichting tezamen met strafrechtelijk veroordeelde jongeren? </vraag>
      <vraag nummer="2">Zijn de aantallen die in bovengenoemd artikel worden genoemd, namelijk dat het zou gaan om honderden jongeren, juist? Zo neen, kunt u de Kamer op korte termijn een overzicht verschaffen van de huidige stand van zaken met betrekking tot: – aantal kinderen; – de lokaties waar zij zitten; – de aard van de plaatsing (civielrechtelijke dan wel strafrechtelijke)? Kunt u eenzelfde overzicht geven met betrekking tot de afgelopen (vijf of tien) jaren? </vraag>
      <vraag nummer="3">Sinds wanneer vinden civielrechtelijke en strafrechtelijke plaatsingen van jongeren gemengd plaats? Wat zijn de beweegredenen hiervoor? </vraag>
      <vraag nummer="4">Acht u thans, mede gelet op de toename van de aantallen civiel geplaatste jongeren, gemengde plaatsingen nog immer wenselijk? Zo neen, wat gaat u ondernemen om gemengd zitten zo veel mogelijk te voorkomen? </vraag>
      <vraag nummer="5">Wat vindt u van de tevens in voornoemd krantenartikel gesignaleerde problematiek dat de jeugdhulpverlening gefrustreerd wordt doordat regelmatig jongeren door de rechter uit voorarrest ontslagen worden nog voordat de behandeling begonnen is? </vraag>
      <noten afkomstig="vraag">
         <noot nummer="1" datum="2003-07-23" bron="Telegraaf">Telegraaf, 23 juli 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Kant en De Wit, nr. 2020315320, ingezonden 25 juli 2003. </toelichting>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Aantal jongeren: Het aantal jongeren dat op civielrechtelijke titel (crisis-ots) in een justitiële jeugdinrichting met opvangbestemming (opvang-jji) is geplaatst is in het eerste halfjaar van 2003 gemiddeld 350 per maand. Locaties: Alle opvang-jji’s zijn ingevolge de Beginselenwet justitiële jeugdinrichtingen mede bestemd voor crisisopvang van ots-ers. Deze jeugdigen zijn dan ook geplaatst in opvanginrichtingen. Een aantal opvang-jji’s is uitsluitend bestemd voor jongens of meisjes. In de overige opvang-jji’s kunnen zowel jongens als meisjes worden geplaatst, maar de samenstelling van de groepen daar is ongemengd. Aard van de plaatsing: Binnen de opvang-jji’s is gemiddeld 80% van de meisjes op civielrechtelijke titel geplaatst versus 20% strafrechtelijk. Voor jongens geldt een omgekeerde verhouding: gemiddeld 20% op civielrechtelijke titel versus 80% op strafrechtelijke titel. Het percentage crisisplaatsingen in justitiële opvanginrichtingen is in de loop van de jaren sterk toegenomen (peildatum augustus 1999: 8% ots-ers; peildatum augustus 2001: 19% ots-ers; peildatum augustus 2003: 36% ots-ers). Zoals hiervoor bij de beantwoording van vraag 3 van mevrouw Kant en de heer De Wit (SP) is aangegeven, is de reden voor toename van de crisisplaatsingen niet bekend. </antwoord>
      <antwoord nummer="3">Van oudsher worden jeugdigen op civielrechtelijke titel en op strafrechtelijke titel in een justititiële jeugdinrichting samengeplaatst. De reden hiervoor is dat het in beide gevallen gaat om een vorm van jeugdhulpverlening en de jeugdigen veelal dezelfde soort problematiek hebben. Ik verwijs naar meergenoemde brief van 18 oktober 2000 (TK 2000–2001, nr. 26016). Er is geen wijziging in het beleid gekomen. </antwoord>
      <antwoord nummer="4">Zoals ik hiervoor in antwoord op vraag 2 van mevrouw Kant en de heer De Wit heb aangegeven, geef ik er de voorkeur aan de evaluatie van de Bjj af te wachten. </antwoord>
      <antwoord nummer="5">Zoals in het krantenartikel is aangegeven, kan het zijn dat zowel een plaatsing in een justitiële jeugdinrichting op civielrechtelijke titel als op strafrechtelijke titel aan de orde is. De kinderrechter dient in beide procedures de zaak op eigen merites te toetsen. Indien er om strafprocesrechtelijke redenen geen aanleiding bestaat de voorlopige hechtenis voort te zetten, dient deze te worden opgeheven. In de civiele procedure dient bureau jeugdzorg ervoor te zorgen dat een machtiging tot uithuisplaatsing en gesloten opname wordt verzocht. Ik acht het niet zuiver (zoals wellicht in het betreffende krantenartikel te lezen is) indien vanwege civielrechtelijke aspecten de (strafrechtelijke) voorlopige hechtenis zou worden gecontinueerd. Vanzelfsprekend hecht ik wel aan een goede informatie-uitwisseling tussen de bureaus jeugdzorg en de Raad voor de Kinderbescherming om ongewenste vrijlatingen uit de justitiële jeugdinrichtingen te voorkomen. </antwoord>
      <noten afkomstig="antwoord"/>
   </antwoorden>
</kvr>
