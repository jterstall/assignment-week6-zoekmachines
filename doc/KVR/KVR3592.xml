<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Rooy en Verhagen (beiden CDA) over het doorgeven van het programma Jazz Radio tot 1 oktober via etherfrequentie AM 1395. (Ingezonden 19 juli 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3592
</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Radio</item>
         <item attribuut="Vindplaats">Kamervragen met antwoord 1995-1996, nr. 1624, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Van Rooy</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">1996-08-26</item>
         <item attribuut="Datum_indiening">1996-07-19</item>
         <item attribuut="Document-id">KVR3592</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3309" allpagenumbers="3309 3310" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1624" onderwerp="" indiendatum="1996-07-19">
         <vrager partij="CDA" oorsprong="parlement">Van Rooy</vrager>
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1996-08-26">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de staatssecretaris van Onderwijs, Cultuur en Wetenschappen, de heer Nuis</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Hebt u toestemming verleend aan het bedrijf Manaus B.V. om tot 1 oktober het programma van Jazz Radio door te geven via de etherfrequentie AM 1395? </vraag>
      <vraag nummer="2">Is het juist, dat het programma van Jazz Radio niet past binnen het format dat is vastgesteld voor de AM 1395 frequentie bij de verdeling van frequenties per 1 april 1994? </vraag>
      <vraag nummer="3">Kunt u aangeven op welke gronden de bovengenoemde beslissing is genomen? </vraag>
      <vraag nummer="4">Hoe verhoudt de beslissing om een ander programmaformat toe te staan op de AM 1395 frequentie zich tot de formats die door de andere commercie¨le etheromroepen moeten worden gehanteerd? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Neen, ik heb een dergelijke toestemming niet verleend. Dit was in dit geval niet nodig. Wel kan ik u, naar aanleiding van een brief van Manaus B.V. van 3 juli 1996 in verband met een mogelijke doorstart van het in staat van faillissement verkerende AM Nieuwsbeheer B.V., mededelen dat zij op genoemde datum nog het programma Veronica Nieuwsradio uitzond. De Staatssecretaris van Onderwijs, Cultuur en Wetenschappen (OCW) heeft Manaus B.V. laten weten geen mediawettelijke bezwaren te zien tegen de overname van AM Nieuwsbeheer B.V. De houder van de eerder verleende toestemmingen en machtigingen om via de AM 1395 uit te zenden, blijft dan namelijk nog steeds AM Nieuwsbeheer B.V. Omdat Manaus B.V. in plaats van het programma Veronica Nieuwsradio een ander programma door AM Nieuwsbeheer B.V. wil laten uitzenden, heeft de Staatssecretaris verder te kennen gegeven dat het door haar voorziene nieuwsprogramma Talkradio, binnen de voorgeschreven programmaformule lijkt te passen. Manaus B.V. heeft echter te kennen gegeven pas per 1 oktober a.s. te kunnen starten met de uitzending van dat programma. Met betrekking tot de gevraagde overgangsperiode tot 1 oktober a.s. heeft de Staatssecretaris meegedeeld bereid te zijn AM Nieuwsbeheer B.V. toe te staan tijdelijk een ander programma dan het betreffende nieuwsprogramma Talkradio, uit te zenden. </antwoord>
      <antwoord nummer="2">Ja. </antwoord>
      <antwoord nummer="3">Het is voor een omroeporganisatie van belang dat de gebruikte frequentie bekend wordt en blijft bij het publiek. Vandaar dat Manaus B.V. er belang bij heeft om het door haar voorziene nieuwsprogramma zo naadloos mogelijk te laten aansluiten op het programma Veronica Nieuwsradio. Dit programma zou echter begin juli uit de lucht worden gehaald. Op dat moment beschikte Manaus B.V. nog niet over het nieuwsprogramma Talkradio, maar wel over een ander programma. De Staatssecretaris heeft toen, gezien de unieke situatie, verklaard bereid te zijn eenmalig een tijdelijke uitzondering te maken. Bovendien krijg Manaus B.V. als nieuwe eigenaar van AM Nieuwsbeheer B.V. dan ook de gelegenheid de technische problemen die met deze frequentie worden ondervonden, onder andere via storing door een Albanese zender, aan te pakken. </antwoord>
      <antwoord nummer="4">Zoals gezegd gaat het slechts om een tijdelijke ontheffing van het voorschrift inzake de te hanteren programmafrequentie. De destijds nagestreefde diversiteit in het programma-aanbod blijft in stand. Overigens is, indien goede argumenten worden aangevoerd, er in beperkte mate een aanpassing van het voorschrift inzake de te hanteren programmaformule mogelijk. Reeds eerder is aan Northsea Media Network B.V., met het programma Hitradio Veronica toestemming verleend de programmaformule aan te passen. </antwoord>
      <noten afkomstig="antwoord"/>
   </antwoorden>
</kvr>
