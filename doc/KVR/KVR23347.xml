<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kruijsen en Blom (beiden PvdA) aan de staatssecretaris van Defensie en de minister van Landbouw, Natuur en Voedselkwaliteit over het Hart van de Heuvelrug. (Ingezonden 4 mei 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23347
</item>
         <item attribuut="Inhoud">Vragen naar aaleiding van uitspraken van de voorzitter van de Europese Raad, de Luxemburgse premier Juncker, onder andere over het versterken van de Europese Hof voor de Rechten van de Mens. In zijn antwoorden verwijst staatssecretaris Van der Knaap (Def), mede namens de minister van LNV, naar zijn eerdere antwoorden op eerdere vragen [zie Aanhangsel van de Handelingen, 2004-2005, nr. 1799].</item>
         <item attribuut="Rubriek">Internationale betrekkingen (Europese Unie) Staats- en bestuursrecht (Grondrechten) Natuur (Algemeen) Veiligheidsbeleid en defensie (Overig) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">EU Mensenrechten Raad van Europa Luchthavens Militaire oefenterreinen Natuurbescherming</item>
         <item attribuut="Vindplaats">Kamervragen met antwoord 2004-2005, nr. 1944, Tweede Kamer</item>
         <item attribuut="Vraagnr_bij_indiening">2040514370</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Kruijsen</persoon>
            <persoon partij="PvdA">Blom</persoon>
         </item>
         <item attribuut="Datum_reaktie">2005-06-30</item>
         <item attribuut="Datum_indiening">2005-05-04</item>
         <item attribuut="Document-id">KVR23347</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4139" allpagenumbers="4139 4140" vetnummer="2040514340" code="0405tkkvr1944" lopendefooter="Tweede Kamer, vergaderjaar 2004–2005, Aanhangsel" filenaam="KVR23347" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1944" onderwerp="" indiendatum="2005-05-4">
         <vrager partij="PvdA" oorsprong="parlement">Kruijsen</vrager>
         <vrager partij="PvdA" oorsprong="parlement">Blom</vrager>
         <vraagt-aan>de staatssecretaris van Defensie en de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="30 juni 2005), zie ook Aanhangsel Handelingen nr. 1799, vergaderjaar 2004–2005">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Bent u ervan op de hoogte dat door het uitstellen van beslissingen over diverse terreinen en opstallen in en rond het Hart van de Heuvelrug bij vliegveld Soesterberg lokale partijen wachten met verdere integrale planvorming, dan wel suboptimale deeloplossingen ontwikkelen die moeten leiden tot «ontsnippering» in het Hart van de Heuvelrug om zo de verbinding tussen het noordelijke en zuidelijke deel te herstellen? </vraag>
      <vraag nummer="2">Bent u bereid om snel duidelijkheid te geven over de eventuele verplaatsing van het militaire luchtvaartmuseum? Zo ja, op welk moment neemt u een beslissing? </vraag>
      <vraag nummer="3">Wat gaat er gebeuren met het Wallaert Sacrékamp? </vraag>
      <vraag nummer="4">Wat gaat er gebeuren met de tankwerkplaats en het tankoefenterrein? </vraag>
      <vraag nummer="5">Wat wilt u in de toekomst met het terrein van Kamp Nieuw Amsterdam? Is hier een uitbreiding van het bedrijventerrein gepland? Zo neen, zijn er andere plannen? </vraag>
      <vraag nummer="6">Wat wilt u in de toekomst met Kamp Zeist? </vraag>
      <vraag nummer="7">Bent u het eens met het plan om op het terrein van het vliegveld voldoende robuuste natuur te realiseren? Heeft u daarover onderling overleg gevoerd? Welke ideeën leven hierover bij de minister van Landbouw, Natuur en Voedselkwaliteit? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Op 8 april 2005 heb ik bestuurlijk overleg gevoerd met de Commissaris van de Koningin in de provincie Utrecht, mr. B. Staal, gedeputeerde mr. J.H. Ekkers en de locoburgemeesters drs. R.W. Krol van Soest en W.J.M. den Heijer van Zeist. Ik heb hen de voornemens van Defensie geschetst met betrekking tot vijf objecten rond de vliegbasis: het Jessurunkamp, de tanktestbaan aan de Richelleweg, Kamp van Zeist, Camp New Amsterdam en het Walaardt Sacrékamp. Ik ben niet op de hoogte van suboptimale deeloplossingen. </antwoord>
      <antwoord nummer="2 en 6">Het staat vast dat Defensie Kamp van Zeist zal verlaten, maar een besluit over de verplaatsing van het Militaire Luchtvaartmuseum is niet voor het najaar te verwachten. Na de afstoting door Defensie krijgt Kamp van Zeist waarschijnlijk deels een justitiële, deels een groene functie. </antwoord>
      <antwoord nummer="3 en 5">Camp New Amsterdam (CNA) vormt een hoofdknooppunt in het beveiligd datanetwerk van Defensie, dat de Defensie Telematica Organisatie (DTO) beheert. De eventuele hoge verplaatsingskosten van de data infrastructuur waren een belangrijke overweging om CNA aan te houden. Nu wordt bezien of een aantal andere eenheden van verschillende krijgsmachtdelen op CNA kan worden geïntegreerd met de DTO, met het oog op een doelmatige defensiebrede IV/ICT-organisatie. De Defensie Verkeers- en Vervoersorganisatie (DVVO) en de Brigade Speciale Beveiligingsopdrachten van de Koninklijke marechaussee worden licht uitgebreid. Daarmee kan CNA in de toekomst een werkplek bieden aan ruim 1.300 Defensiemedewerkers, exclusief 180 DVVO-chauffeurs, voor wie de cabine de werkplek is. Hierover verwacht ik rond de zomer te kunnen besluiten. Het Walaardt Sacrékamp heeft tot nu toe een ondersteunende functie voor de vliegbasis (legering, sport, kinderopvang). Na de sluiting van de vliegbasis houdt CNA behoefte aan die ondersteunende functie, zij het dat de kwantitatieve behoefte zal worden herijkt. Met de regio is afgesproken dat Defensie de functies die nodig blijven zal verplaatsen naar CNA, op voorwaarde dat goede afspraken mogelijk zijn over het maximum bebouwingspercentage op het CNA en dat Defensie via de verkoop van het Walaardt Sacrékamp ten minste de verplaatsingskosten vergoed krijgt. Voor de verdere inrichting van CNA wordt met de regio onder meer overlegd over een ecologisch verantwoorde inpassing van de beoogde groene corridor. </antwoord>
      <antwoord nummer="4">De besprekingen met de industrie over de Mechanisch Centrale Werkplaats (MCW) zijn nog gaande. Pas tegen het einde van het jaar zal een besluit worden genomen over de toekomst van de MCW. Dat besluit kan van invloed zijn op de toekomstige behoefte aan een tanktestbaan. Vooruitlopend daarop heb ik ingestemd met het verzoek van de gemeente Soest om alvast te onderhandelen over verplaatsing van de tanktestbaan, voor het geval voor de langere termijn de behoefte aan een tanktestbaan blijft bestaan. Een ontbindende voorwaarde is dat Defensie desnoods alsnog kan besluiten voor een bepaalde termijn aan de Richelleweg te blijven. </antwoord>
      <antwoord nummer="7">De in het project Feniks betrokken ministeries (Economische Zaken, Financiën, LNV, VROM en Defensie) onderschrijven de wens van de regio met betrekking tot een zo groen mogelijke invulling van het terrein. De nieuwe bestemming van het terrein dient bij te dragen aan een robuustere en aaneengesloten Heuvelrug, onder meer door aansluiting op de groene corridors in de omgeving. Daarnaast zal het terrein ruimte bieden aan recreatief medegebruik. Een beperkte rode invulling is niet uitgesloten. Regionaal werken de betrokken ministeries samen met andere partijen in het Hart van de Heuvelrug om tot een nadere invulling te komen. </antwoord>
      <noten afkomstig="antwoord"/>
   </antwoorden>
</kvr>
