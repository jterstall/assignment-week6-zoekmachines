<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Bommel en Leijten (beiden SP) aan de ministers van Onderwijs, Cultuur en Wetenschap en voor Ontwikkelingssamenwerking over de hoogte van het collegegeld voor studenten uit Suriname. (Ingezonden 29 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28613
</item>
         <item attribuut="Inhoud">Het collegeld voor Surinaamse studenten wordt verhoogd naar de kostprijs. Voor veel studenten wordt het zo onmogelijk om een studie af te ronden. Voor Surinaamse studenten zou een regeling getroffen moeten worden zodat zij het Nederlandse collegegeld gaan betalen.</item>
         <item attribuut="Rubriek">Hoger onderwijs (Bekostiging hoger onderwijs) Hoger onderwijs (Studenten)</item>
         <item attribuut="Trefwoorden">Studiekosten Suriname</item>
         <item attribuut="Vindplaats">Kamervragen met antwoord 2006-2007, nr. 1990, Tweede Kamer</item>
         <item attribuut="Vraagnr_bij_indiening">2060716360</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
            <persoon partij="SP">Leijten</persoon>
         </item>
         <item attribuut="Datum_reaktie">2007-06-27</item>
         <item attribuut="Datum_indiening">2007-05-29</item>
         <item attribuut="Document-id">KVR28613</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4209" allpagenumbers="4209 4210" vetnummer="2060716360" code="0607tkkvr1990" lopendefooter="Tweede Kamer, vergaderjaar 2006–2007, Aanhangsel" filenaam="KVR28613" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1990" onderwerp="" indiendatum="2007-05-29">
         <vrager partij="SP" oorsprong="parlement">Van Bommel</vrager>
         <vrager partij="SP" oorsprong="parlement">Leijten</vrager>
         <vraagt-aan>de ministers van Onderwijs, Cultuur en Wetenschap en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2007-06-27">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de verhoging van de collegegelden voor Surinaamse studenten, naar de kostprijs? Zo ja, wat vindt u hiervan? <voetnoot nummer="1"/>
      </vraag>
      <vraag nummer="2">Deelt u de mening dat een verviervoudiging – of meer – de studiemogelijkheden voor studenten uit Suriname drastisch verkleint? Zo neen, waarom niet? </vraag>
      <vraag nummer="3">Vindt u dat Nederland door de voormalige koloniale relatie een bijzondere relatie met Suriname heeft, waardoor jongeren uit Suriname in Nederland een studie zouden moeten kunnen doen? </vraag>
      <vraag nummer="4">Hoeveel studenten, afkomstig uit Suriname, studeren thans in Nederland en hoe groot is de belangstelling per jaar? </vraag>
      <vraag nummer="5">Vindt u dat het voor veel studenten moeilijk tot onmogelijk wordt om een studie af te ronden indien zij worden geconfronteerd met stijgende collegegelden? Vindt u dit redelijk en wenselijk? </vraag>
      <vraag nummer="6">Bent u bereid voor studenten uit Suriname een regeling te treffen zodat zij het Nederlandse collegegeld gaan betalen? </vraag>
      <noten afkomstig="vraag">
         <noot nummer="1" datum="2007-05-24" bron="Trouw">Trouw, 24 mei 2007</noot>
      </noten>
   </vragen>
   <antwoorden aantal="6">
      <antwoord nummer="1">Universiteiten en hogescholen hebben de wettelijke bevoegdheid op grond van artikel 7.43 van de Wet op het hoger onderwijs en wetenschappelijk onderzoek aan studenten die niet de nationaliteit hebben van een lidstaat van de Europese Economische Ruimte (EER), zoals dat voor Surinaamse studenten het geval is, en geen aanspraak maken op studiefinanciering, zoals dat voor Surinaamse studenten het geval kan zijn, een instellingscollegegeld in rekening te brengen dat hoger is dan het wettelijk collegegeld. De instellingen maken van deze bevoegdheid gebruik. De instellingen houden bij het maken van keuzes over de hoogte van het instellingscollegegeld rekening met de beleidsvoornemens die in de vorige kabinetsperiode zijn geformuleerd en in de brief van ondergetekende van 11 mei 2007 met kenmerk SFB/2007/19681 zijn verwoord over het niet meer meetellen van studenten van buiten de EER bij het berekenen van de rijksbijdrage. De verhoging van het instellingscollegegeld betreft dus niet speciaal de Surinaamse studenten, maar alle studenten van buiten de EER. </antwoord>
      <antwoord nummer="2">Neen, niet zonder meer. Zoals in de aangehaalde brief van 11 mei 2007 is verwoord hebben de instellingen de mogelijkheid een financiële tegemoetkoming aan studenten te verstrekken (via decentrale Kennisbeurzen), naast de landelijke beurzenprogramma’s te weten het Huygens Scholarship Programme (HSP) en speciaal voor studenten uit ontwikkelingslanden de Netherlands Fellowship Programmes (NFP). In elk geval voor de studenten die deze beurzen ontvangen is er geen enkele aanleiding te veronderstellen dat de studiemogelijkheden verkleinen. </antwoord>
      <antwoord nummer="3">Vanzelfsprekend werkt de langdurige relatie die Nederland met de voormalige kolonie Suriname heeft onderhouden, tot op dit moment – hoewel Suriname een onafhankelijke staat is geworden – door in de invulling van de onderlinge banden, onder meer op het terrein van de ontwikkelingssamenwerking, cultuur maar ook op het terrein van het onderwijs. Geconstateerd kan immers worden dat Surinaamse studenten een focus hebben op studeren in Nederland, vanwege hun taal, culturele achtergrond en de vele familiebanden. De bijzondere relatie tussen Nederland en Suriname heeft zich ook vertaald in het geassocieerd lidmaatschap van Suriname van de Nederlandse Taalunie. Door deze associatie krijgt de Taalunie de mogelijkheid om haar missie – alle gebruikers van het Nederlands ondersteunen – beter te realiseren. Hoewel toegang tot het hoger onderwijs in Nederland niet expliciet onderdeel is van de associatie-overeenkomst, kan het – mede gelet op de beleidsnotitie «Een rijke relatie» (Kamerstukken II 2003/04, 20 361, nr. 116) en op de omstandigheid dat de Nederlandse taal in Suriname nog steeds de officiële taal is – daarvan wel als een passend onderdeel worden gezien. </antwoord>
      <antwoord nummer="4">In het studiejaar 2006–2007 staan 922 studenten met de Surinaamse nationaliteit ingeschreven bij bachelor en masteropleidingen verzorgd door bekostigde universiteiten en hogescholen, wat een stijging is ten opzichte van de 632 in 2003/2004 ingeschreven Surinaamse studenten. </antwoord>
      <antwoord nummer="5">De bevoegdheid van een instellingsbestuur het instellingscollegegeld te bepalen en daarmee ook voor een verhoging te kiezen, zal redelijkerwijs gemotiveerd zijn en ook aan betrokkenen tijdig kenbaar gemaakt. Het is daarbij aan het instellingsbestuur om nut en noodzaak van een (gefaseerde) stijging van het collegegeld te bepalen met inachtneming van een mogelijk onderscheid tussen zittende en nieuwe studenten. Het instellingsbestuur bepaalt ook zelf de reikwijdte van het instellingscollegegeld; er is voor het instellingsbestuur geen internationaalrechtelijke of wettelijke verplichting om daarbij alle niet-EER-studenten op gelijke wijze te behandelen. Voor Surinaamse studenten kan dus een uitzondering worden gemaakt. Tot slot kan het instellingsbestuur de negatieve effecten van een verhoging van het instellingscollegegeld verzachten door de mogelijkheid aan te bieden van voldoening in termijnen. </antwoord>
      <antwoord nummer="6">Mede in het perspectief van de bijzondere relatie tussen Nederland en Suriname als geassocieerde lidstaat van de Nederlandse Taalunie, zal ik verkennen welke maatregelen nodig zijn om tot een zodanige behandeling van studenten uit Suriname te komen dat zij geen financiële last ondervinden van de collegegeldverhoging voor niet-EER studenten en deze maatregelen vervolgens treffen. </antwoord>
      <noten afkomstig="antwoord"/>
   </antwoorden>
</kvr>
