<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over de risicoafstanden rond aardgastransportleidingen. (Ingezonden 3 augustus 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26313
</item>
         <item attribuut="Inhoud">Vragen over een nieuwe circulaire die in voorbereiding zou zijn bij het ministerie van VROM en waarin de risicoafstanden vergroot zouden zijn.</item>
         <item attribuut="Rubriek">Energie, water en grondstoffen (Aardgas) Ruimtelijke ordening en infrastructuur (Pijpleidingen)</item>
         <item attribuut="Trefwoorden">Aardgas Pijpleidingen</item>
         <item attribuut="Vindplaats">Kamervragen met antwoord 2005-2006, nr. 2090, Tweede Kamer</item>
         <item attribuut="Vraagnr_bij_indiening">2050617320</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2006-09-05</item>
         <item attribuut="Datum_indiening">2006-08-03</item>
         <item attribuut="Document-id">KVR26313</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4443" allpagenumbers="4443 4444" vetnummer="2050617320" code="0506tkkvr2090" lopendefooter="Tweede Kamer, vergaderjaar 2005–2006, Aanhangsel" filenaam="KVR26313" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2090" onderwerp="" indiendatum="2006-08-3">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-09-5">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat u momenteel werkt aan een nieuwe circulaire voor aardgastransportleidingen en in dat kader overleg voert met de Gasunie, provincies, gemeenten en het Rijksinstituut voor Volksgezondheid en Milieu (RIVM) over nieuwe risicosafstanden voor hogedruk aardgastransportleidingen? </vraag>
      <vraag nummer="2">Hebben de Gasunie en het RIVM nieuwe berekeningen voor de risicoafstanden van de hogedruk-aardgastransportleidingen uitgevoerd en daarbij ook onderzoek gedaan naar de orde van grote van de kosten voor herstel? Zo ja, kunt u de Kamer inzage verschaffen in de nieuwe berekeningen, de geconstateerde knelpunten en het onderzoek naar de kosten? </vraag>
      <vraag nummer="3">Blijkt uit de nieuwe berekeningen dat de risicoafstanden in de praktijk veel groter kunnen zijn dan de bebouwingsafstand van de circulaire «Zonering langs hogedruk-aardgastransportleidingen 1984»? Zo ja, op welke wijze gaat u die afwijking corrigeren in de nieuwe circulaire? </vraag>
      <vraag nummer="4">Is het waar dat door vergroting van de risicoafstand rond de hogedruk-aardgastransportleidingen er knelpunten ontstaan rond bestaande kwetsbare objecten? Zo ja, welke termijnen worden aan het oplossen van de knelpunten gesteld en wie gaat de sanering financieren? </vraag>
      <vraag nummer="5">Deelt u de mening dat de veiligheid van de hogedruk-aardgastransportleidingen primair een taak is van de veroorzaker, dus van het rijk en eigenaar van de leidingen, en dat om die reden zij ook de financiële consequenties moet dragen voor sanering van de knelpunten rond bestaande objecten? Zo ja, is het niet redelijk dat op de aardgasbaten volledig de kosten van de nieuwe veiligheidsinzichten rond het transport van aardgas in mindering worden gebracht? Zo neen, wie is dan verantwoordelijk voor de kosten? </vraag>
      <vraag nummer="6">Deelt u de mening dat door het verruimen van de zones ten opzichte van de zonering uit 1984 gemeenten onnodig de bestemmingsplannen moeten wijzigen en potentiële nieuwbouw onmogelijk wordt gemaakt? Zo ja, deelt u dan de mening dat VROM en de eigenaar van de hogedruk-aardgastransportleidingen zorg moeten dragen voor risicobeperkende maatregelen die de lokale veiligheidszones verkleinen en daarmee meer ruimte bieden voor veilige nieuwbouw? Zo ja, op welke wijze wordt daarin voorzien? Zo neen, hoe gaat u gemeenten ruimte bieden voor de wenselijk nieuwbouw? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. In 2005 is gestart met het voorbereiden van een nieuwe circulaire voor aardgastransportleidingen, waarbij overleg wordt gevoerd met genoemde partijen. Deze nieuwe circulaire moet de circulaire «Zonering langs hogedruk aardgastransportleidingen» uit 1984 gaan vervangen. </antwoord>
      <antwoord nummer="2">Op verzoek van de ministeries van V&amp;W en VROM hebben Gasunie en RIVM onderzoek gedaan naar de externe veiligheid van aardgastransportleidingen. Aanleiding voor dit onderzoek werd gevormd door gewijzigde inzichten in de kans dat een leiding stuk gaat door activiteiten van derden en in de aard en omvang van de gevolgen die dat kan hebben. Om misverstanden te voorkomen: het is dus niet zo dat de het onderzoek is uitgevoerd omdat de kwaliteit van het Nederlandse leidingnet sinds 1984 als zodanig achteruit zou zijn gegaan; de intrinsieke veiligheid van het net is niet in het geding. De nieuwe inzichten zijn toegepast in nieuwe berekeningen van de externe-veiligheidscontouren. Deze leiden tot andere uitkomsten dan de afstanden die in de circulaire van 1984 zijn opgenomen. Vervolgens is onderzocht in hoeverre omliggende bebouwing in conflict komt met de nieuw berekende risicocontouren ook indien rekening is gehouden met de circulaire uit 1984. Het RIVM onderzoekt welke risicoreductie met bepaalde maatregelen kan worden bereikt. Hierbij wordt ook gekeken naar maatregelen die Gasunie al treft. De kosten van die maatregelen zijn daarbij tot nu toe nog niet beschouwd. De resultaten van tot nu toe uitgevoerde berekeningen bevatten zowel ten aanzien van de risicomodellering als ten aanzien van de invloed van risicoreducerende maatregelen nog aanzienlijke onzekerheden. Een gedeeld beeld van de omvang van de problematiek bestaat dan ook niet tussen betrokken partijen. Thans vindt nader onderzoek plaats om zo een gedeeld beeld te krijgen van de omvang van de problematiek en de mogelijkheden om die op te lossen. Dat onderzoek is nog gaande en zal naar verwachting dit najaar worden afgerond. </antwoord>
      <antwoord nummer="3">Met inachtneming van de genoemde onzekerheden blijkt dat indien geen nadere maatregelen worden getroffen, de risicoafstanden in bepaalde situaties groter kunnen zijn dan de afstanden uit de circulaire 1984. In de voortgangsrapportage Externe Veiligheid (Tweede Kamer, 2005–2006, 27 801, nr. 42) die ik u eind vorig jaar toestuurde heb ik aangegeven hoe ik hiermee wil omgaan. De actualisering van de risico’s van aardgastransportleidingen kan ertoe leiden dat in een aantal situaties niet kan worden voldaan aan het gewenste basisveiligheidsniveau van het plaatsgebonden risico van een jaarlijkse kans op overlijden van een op de miljoen (10 -6 per jaar), ook al houden gemeenten rekening met de bebouwingsafstanden die de geldende circulaire uit 1984 aangeeft. Het is mijn inzet om in lijn met het geldende externe veiligheidsbeleid het basisveiligheidsniveau ook voor aardgastransportleidingen te bewerkstelligen. Ik wil bereiken dat door het treffen van risicobeperkende maatregelen knelpunten worden opgelost en het ruimtebeslag van risicozones wordt beperkt. De aan te houden afstanden zouden niet groter moeten worden dan de bebouwingsafstanden uit de circulaire 1984. Dit is uiteraard afhankelijk van de haalbaarheid en betaalbaarheid van de benodigde maatregelen. Een en ander zal worden vastgelegd in een herziene circulaire en daarna in wetgeving. </antwoord>
      <antwoord nummer="4">In het antwoord op de vragen 2 en 3 heb ik aangegeven dat er wel knelpunten kunnen ontstaan met omliggende bebouwing maar dat er nog geen definitief beeld is van de omvang van de problematiek. Een eerste stap is de onzekerheden in modellering zoveel mogelijk te elimineren en om een gedeeld beeld te verkrijgen over de invloed van risicoreducerende maatregelen. Daarbij gaat het om maatregelen van een generiek karakter, zoals neergelegd in het wetsontwerp Informatie-uitwisseling ondergrondse netten («grondroerdersregeling») en maatregelen die Gasunie zelf treft. Gasunie en RIVM zijn daarover in gesprek. Mijn inzet is dat de resterende knelpunten door het treffen van aanvullende maatregelen worden opgelost. Ten aanzien van de financiering van maatregelen verwijs ik naar het antwoord op vraag 5. </antwoord>
      <antwoord nummer="5">Ten aanzien van de externe veiligheid is het voldoen aan het in dit beleid vastgelegde basisveiligheidsniveau voor het plaatsgebonden risico van </antwoord>
      <antwoord nummer="10">-6 per jaar voor zowel bestaande situaties (mits haalbaar en betaalbaar) als bij nieuwe ruimtelijke plannen uitgangspunt. Daar waar sprake is van een bestaande situatie waarbij voor bestaande bebouwing niet aan het basisveiligheidsniveau wordt voldaan deel ik in beginsel de opvatting dat de leidingexploitant voor de aanpak hiervan verantwoordelijk is. Daarbij hoort uiteraard een beoordeling van de kosten van die maatregelen op haalbaarheid en betaalbaarheid. De Gasunie zie ik in die zin als een normaal bedrijf. Indien blijkt dat de benodigde maatregelen niet haalbaar en betaalbaar zijn, wil ik in lijn met het externe-veiligheidsbeleid de oplossing zoeken in een nadere prioritering en in fasering. In een uiterste geval kan het voorkomen dat een knelpunt moet worden geaccepteerd. Voor nieuwe situaties, dat wil zeggen situaties waarbij een gemeente besluit te gaan bouwen nabij een bestaande leiding is het de vraag of er ook niet een verantwoordelijkheid bij deze gemeente ligt om bij te dragen aan het reduceren van het risico; zij neemt in deze situatie immers het initiatief. Daarbij gelden de gebruikelijke planschaderegelingen maar ook regelingen en contractuele afspraken over nadeelcompensatie. Over deze zaken ben ik in overleg met betrokken partijen. Mijn inzet is om op basis van bovenstaand beleidskader met Gasunie, IPO en VNG te komen tot afspraken over het oplossen van knelpunten en het voorkomen van een groter indirect ruimtebeslag voor risicozonering voor zowel bestaande als nieuwe situaties. Zoals blijkt uit het antwoord op vraag 2, is er nog technisch onderzoek gaande naar de omvang van de problematiek. Daarbij wordt ook de invloed van onder meer de grondroerdersregeling meegenomen. Mijn streven is om nog dit najaar een akkoord te bereiken met Gasunie en IPO en VNG over de uitgangspunten van een nieuwe circulaire. </antwoord>
      <antwoord nummer="6">In het antwoord op vraag 3 heb ik aangegeven dat ik wil bereiken dat door het treffen van risicobeperkende maatregelen knelpunten worden opgelost en het ruimtebeslag van risicozones wordt beperkt. De aan te houden afstanden zouden niet groter moeten worden dan die uit de circulaire 1984. Dit is uiteraard afhankelijk van de haalbaarheid en betaalbaarheid van de benodigde maatregelen. In het antwoord op vraag 5 heb ik uitgelegd hoe ik overeenstemming wil bereiken met partijen over de toedeling van verantwoordelijkheden voor de aanpak van de problematiek. </antwoord>
      <noten afkomstig="antwoord"/>
   </antwoorden>
</kvr>
