<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Geen (D66) aan de minister van Volksgezondheid, Welzijn en Sport over de mogelijkheden voor mensen om over te stappen naar een andere zorgverzekeraar en huisarts. (Ingezonden 21 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17182
</item>
         <item attribuut="Inhoud">Vragen over het bericht dat sommige huisartsen hun patiënten belemmeren om naar een andere zorgverzekeraar over te stappen.</item>
         <item attribuut="Rubriek">Gezondheidszorg (Medische beroepen) Gezondheidszorg (Zorgverzekeringen)</item>
         <item attribuut="Trefwoorden">Artsen Ziektekostenverzekeraars</item>
         <item attribuut="Vindplaats">Kamervragen met antwoord 2002-2003, nr. 780, Tweede Kamer</item>
         <item attribuut="Vraagnr_bij_indiening">2020306040</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van Geen</persoon>
         </item>
         <item attribuut="Datum_reaktie">2003-02-14</item>
         <item attribuut="Datum_indiening">2003-01-21</item>
         <item attribuut="Document-id">KVR17182</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1641" allpagenumbers="1641 1642" vetnummer="2020306040" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17182" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="780" onderwerp="" indiendatum="2003-01-21">
         <vrager partij="D66" oorsprong="parlement">Van Geen</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-02-14">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat huisartsen hun patiënten in sommige gevallen belemmeren om over te stappen naar een andere zorgverzekeraar? Zo ja, wat is uw mening hierover? </vraag>
      <vraag nummer="2">Bent u ervan op de hoogte dat sommige huisartsen vanwege de administratieve belasting hun patiënten voor de keuze stellen zich of over te laten schrijven naar een zorgverzekeraar waarmee ze wel een contract hebben afgesloten, of een andere huisarts te zoeken? Hebben huisartsen hiertoe het recht? Onder welke voorwaarden? </vraag>
      <vraag nummer="3">Denkt u dat het zoeken van een andere huisarts, in deze tijden van huisartsentekorten, voor deze patiënten een reële optie is? Zo ja, kunnen deze patiënten dan de garantie krijgen dat ze bij een andere huisarts worden geaccepteerd als patiënt? Geldt dit ook voor «slechte risico’s»? Zo neen, is dit dan niet een duidelijke beperking van de vrijheid van een patiënt? </vraag>
      <vraag nummer="4">Is het u bekend dat wisselen van zorgverzekeraar ook moeilijk is voor ouderen en voor mensen met een medisch verleden? Zo ja, wat is uw mening hierover en wat gaat u hieraan doen? </vraag>
      <vraag nummer="5">Hebben ziektekostenverzekeraars het recht om mensen die willen overstappen naar hun verzekering te weigeren? Hoe is dit voor mensen die een standaardpakket willen? </vraag>
      <vraag nummer="6">Wat kan een burger doen als een verzekeraar hem ten onrechte niet inschrijft als patiënt? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Het is mij bekend dat huisartsen vaak bezwaren hebben tegen het sluiten van overeenkomsten met verschillende ziekenfondsen. Het zou administratief te belastend zijn om met meerdere of alle ziekenfondsen overeenkomsten aan te gaan. Daarom adviseren huisartsen hun patiënten in sommige gevallen om zich naar een ander ziekenfonds over te laten schrijven. Als gevolg van de invoering van de wet van 20 november 1991, ook wel genoemd de Wet beperking contracteerplicht en invoering maximumtarieven, kunnen ziekenfondsen in het gehele land werkzaam zijn. Vrijwel alle ziekenfondsen zijn er toe overgegaan om het gehele land als hun werkgebied aan te merken. Huisartsen kunnen daardoor in hun praktijk te maken krijgen met patiënten die bij verschillende ziekenfondsen staan ingeschreven. Verzekerden hebben de vrijheid om zich bij een ziekenfonds naar keuze in te laten schrijven of over te laten schrijven. Daarbij kan de service en/of de hoogte van de nominale premie een belangrijke rol spelen. De voorkeur van de huisarts voor een bepaald ziekenfonds mag naar mijn mening daarbij geen rol spelen. </antwoord>
      <antwoord nummer="2" voetnoot="1">In 2002 heeft het zich een aantal malen voorgedaan dat huisartsen patiënten hebben geadviseerd om zich over te laten schrijven naar bepaalde verzekeraars. Met die verzekeraars had de huisarts al een overeenkomst gesloten. Ziekenfondsverzekerden die weigerden over te stappen werden als «particuliere» patiënten beschouwd en ontvingen voor huisartsenhulp een rekening als «particuliere» patiënt. De rechter stelde in eerste aanleg de huisartsen in het gelijk; in hoger beroep hield die uitspraak echter geen stand <voetnoot nummer="1"/>. De keuzevrijheid van patiënten is ook hier in het geding. Ik stel mij op het standpunt dat de huisarts van zijn patiënten niet mag verlangen dat zij zich bij een bepaalde verzekeraar (ziekenfonds) laten inschrijven, wanneer hij niet serieus met de verzekeraar van de patiënt heeft onderhandeld over een contract. Hij kan daarvoor niet bij voorbaat het argument hanteren dat het administratief (te) belastend zou zijn om met verschillende ziekenfondsen overeenkomsten aan te gaan. Door het tekort aan huisartsen, wordt op deze wijze de patiënt ook nog eens onredelijk onder druk gezet. </antwoord>
      <antwoord nummer="3">Voor een substantiële groep patiënten zal dat geen reële optie zijn. Het zal voor een ziekenfondsverzekerde in voorkomende gevallen lastig kunnen zijn om een andere huisarts bereid te vinden hem als patiënt aan te nemen. Misschien vindt hij dan nog wel een huisarts die een overeenkomst heeft gesloten met zijn ziekenfonds, maar ziet die huisarts zich genoodzaakt door de omvang van zijn praktijk geen nieuwe patiënten meer aan te nemen. Wat betreft de slechte risico’s, mij zijn geen gevallen bekend dat huisartsen slechte risico’s weigeren. Voor zover de vragensteller mocht menen dat slechte risico’s problemen zouden hebben met het vinden van een verzekeraar, dan wijs ik er op dat de ziekenfondsen een acceptatieplicht hebben voor ziekenfondsverzekerden. </antwoord>
      <antwoord nummer="4">Ja. Aangezien het in dezen gaat om ziekenfondsverzekerden, speelt dit probleem niet voor de hoofdverzekering (zie antwoord op vraag 3) maar wel bij de acceptatie voor een op die ziekenfondsverzekering aansluitende aanvullende verzekering. Over de acceptatievoorwaarden die particulierenverzekeraars hanteren – de zogenoemde aanvullende verzekeringen zijn namelijk particuliereverzekeringen – heb ik geen zeggenschap. Ik weet echter dat er maatschappijen zijn die geen acceptatievoorwaarden stellen voor de zgn. aanvullende verzekeringen. </antwoord>
      <antwoord nummer="5">Ziekenfondsen hebben niet het recht om mensen die willen overstappen te weigeren. Dat geldt evenzo voor de verzekeraars die een Wtz-standaardpakketpolis aanbieden. Wanneer er recht bestaat op een Wtz-standaardpakketpolis kan ook de particuliere verzekeraar de toegang daartoe niet ontzeggen. </antwoord>
      <antwoord nummer="6">Wanneer iemand door een ziekenfonds niet als verzekerde wordt ingeschreven kan tegen de afwijzing schriftelijk bezwaar worden gemaakt. Het ziekenfonds moet de zaak dan opnieuw bekijken en op de bezwaarbrief een nieuwe beslissing nemen. Tegen die beslissing kan de burger een beroepsprocedure starten. Het betreft de bezwaar- en beroepsprocedure zoals geregeld in de Algemene wet bestuursrecht. Ingeval het gaat om een weigering voor een Wtz-polis, kan de gegadigde dat geschil voorleggen aan de beroepscommissie Wtz. De Beroepscommissie beslist bij wege van bindend advies over het voorgelegde geschil. </antwoord>
      <noten afkomstig="antwoord">
         <noot nummer="1" datum="2002-11-14" bron="Gerechtshof Amsterdam">Gerechtshof Amsterdam, 14 november 2002</noot>
      </noten>
   </antwoorden>
</kvr>
