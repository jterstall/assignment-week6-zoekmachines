<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Haan (CDA) aan de minister van Financiën over inwisseling van buitenlands muntgeld bij de invoering van de euro. (Ingezonden 19 januari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13079
</item>
         <item attribuut="Inhoud">Vragen over de onmogelijkheid buitenlands muntgeld na de invoering van de euro in te leveren bij banken buiten het land van herkomst en de adviezen van de eurolijn om overtollige buitenlandse munten aan goede doelen te geven. (Telegraaf, 17 januari 2001).</item>
         <item attribuut="Rubriek">Bedrijfsleven en industrie (Bank- en verzekeringswezen) Geld (Wisselkoersen / valuta)</item>
         <item attribuut="Trefwoorden">Bankwezen Valuta</item>
         <item attribuut="Vindplaats">Kamervragen met antwoord 2000-2001, nr. 657, Tweede Kamer</item>
         <item attribuut="Vraagnr_bij_indiening">2000104930</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">De Haan</persoon>
         </item>
         <item attribuut="Datum_reaktie">2001-02-09</item>
         <item attribuut="Datum_indiening">2001-01-19</item>
         <item attribuut="Document-id">KVR13079</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1359" allpagenumbers="1359 1360" vetnummer="2000104930" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13079" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="657" onderwerp="" indiendatum="2001-01-19">
         <vrager partij="CDA" oorsprong="parlement">De Haan</vrager>
         <vraagt-aan>(CDA) aan de minister van Financiën</vraagt-aan>
      </vraagdata>
      <antwoorddata antwoorddatum="2001-02-9">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het bericht dat de invoering van de euro de Nederlanders met buitenlands muntgeld mogelijk 320 miljoen kan gaan kosten? <voetnoot nummer="1"/>
      </vraag>
      <vraag nummer="2">Acht u het mede gelet op het maatschappelijke draagvlak van de euro niet uitermate vreemd dat burgers na 1 januari 2002 hun buitenlandse muntgeld alleen nog maar kunnen inleveren bij banken in het land van herkomst? </vraag>
      <vraag nummer="3">Bent u bereid deze kwestie aan te kaarten bij uw collega-ministers van Financiën tijdens de eerstkomende Ecofin Raad in Brussel om hiervoor een oplossing te vinden? </vraag>
      <vraag nummer="4">Heeft u voorts kennisgenomen van het feit dat de Eurolijn aan burgers telefonische adviezen geeft om de buitenlandse munten maar weg te geven aan goede doelen? </vraag>
      <vraag nummer="5">Bent u van mening dat de burgers zelf de keuze moeten kunnen maken tussen inwisselen en/of het – overigens door ons zeer waardevol geachte – schenken aan goede doelen? </vraag>
      <noten afkomstig="vraag">
         <noot nummer="1" datum="2001-01-17" bron="Telegraaf">Telegraaf, 17 januari 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. De schatting van de Telegraaf lijkt mij evenwel aan de hoge kant. De cijfers zijn waarschijnlijk gebaseerd op de inschatting van de Stichting Nationale Eurocollecte. Daarbij zijn naast het muntgeld ook de bankbiljetten meegerekend, evenals vreemd geld van buiten de eurozone. Overigens onderschrijf ik de bewering niet dat de euro-omwisseling de Nederlanders met buitenlands muntgeld veel geld zou kosten. Juist voor diegenen die veel binnen Europa reizen verdwijnt met de komst van de euro de problematiek van de restanten buitenlands muntgeld, om nog maar te zwijgen van het (kosten)voordeel dat er geen geld meer gewisseld hoeft te worden bij een voorgenomen reis naar een ander land binnen de eurozone. </antwoord>
      <antwoord nummer="2" voetnoot="1 2">Nee, want dit is nu ook het geval. In de voortgangsrapportage chartale omwisseling die ik onlangs naar uw Kamer <voetnoot nummer="1"/>zond, meldde ik al dat voor het inwisselen van buitenlandse valuta uit de eurozone in de periode van de omwisseling dezelfde regels gelden als thans. Tot 1 april 2002 kunnen bij alle post- en bankkantoren biljetten van valuta uit de eurozone worden ingewisseld tegen het gebruikelijke tarief; bij kantoren van DNB is het – eveneens tot 1 april 2002 – mogelijk om buitenlandse biljetten gratis in te wisselen. Buitenlandse munten zijn in Nederland ook nu niet inwisselbaar (op enkele uitzonderingen na; sommige grotere denominaties <voetnoot nummer="2"/>kunnen worden ingewisseld bij de Grenswisselkantoren). Dit heeft te maken met de hoge kosten die verbonden zijn aan de repatriëring van de munten, zeker als het gaat om kleine hoeveelheden en kleine denominaties. </antwoord>
      <antwoord nummer="3">Nee. Het repatriëren van het betreffende muntgeld is een logistiek complexe operatie waarvan de kosten, al dan niet te dragen door de betreffende overheden, naar mijn mening niet opwegen tegen de opbrengst voor het publiek. </antwoord>
      <antwoord nummer="4">De Eurolijn adviseert het publiek om de munten in dit laatste jaar voor de chartale euro nog zoveel mogelijk te gebruiken. Daarnaast wordt aangegeven dat de grotere denominaties in een aantal gevallen nog om te wisselen zijn. Indien dit geen reële opties zijn, wordt ter overweging gegeven de buitenlandse munten te doneren aan een goed doel. Daarbij wordt in algemene zin gewezen op voorgenomen inzamelingsacties in het kader van de euro-omwisseling. Deze acties zullen overigens alleen actief middels de voorlichtingscampagne van het Nationaal Forum worden ondersteund, indien de betrokken organisaties tot een samenwerkingsverband weten te komen, zodat de verschillende acties onder één noemer plaatsvinden. Vóór en in de komende vakantieperiode zal in de voorlichtingscampagne van het Nationaal Forum aandacht aan het onderwerp «buitenlands muntgeld» worden besteed; het publiek zal worden geadviseerd om zo weinig mogelijk buitenlandse munten mee terug naar huis te nemen in verband met de ophanden zijnde invoering van de euro. </antwoord>
      <antwoord nummer="5">Ja, uiteraard bepalen de burgers zelf wat zij met hun (buitenlands munt)geld doen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 107" documentnummer="47">Kamerstuk 25 107, nr. 47, paragraaf 3.4</noot>
         <noot nummer="2">Munten groter dan 1 DEM, groter dan 1 FFR, groter dan 20 BEF en groter dan 0,5 GBP</noot>
      </noten>
   </antwoorden>
</kvr>
