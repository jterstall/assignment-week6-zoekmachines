<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Baalen (VVD) aan de minister van Buitenlandse Zaken over de aanspraken van Venezuela op Aruba en de Nederlandse Antillen. (Ingezonden 21 augustus 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29212
</item>
         <item attribuut="Inhoud">Vragen naar aanleiding van een bericht in de Telegraaf van 20 augustus 2007 over de herbevestiging van de aanspraken van Venezuela op Aruba en de Nederlandse Antillen.</item>
         <item attribuut="Rubriek">Internationale betrekkingen (Overig) Staats- en bestuursrecht (Koninkrijk) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Aruba Internationale conflicten Nederland Nederlandse Antillen Venezuela</item>
         <item attribuut="Vindplaats">Kamervragen met antwoord 2006-2007, nr. 2537, Tweede Kamer</item>
         <item attribuut="Vraagnr_bij_indiening">2060723490</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Van Baalen</persoon>
         </item>
         <item attribuut="Datum_reaktie">2007-08-29</item>
         <item attribuut="Datum_indiening">2007-08-21</item>
         <item attribuut="Document-id">KVR29212</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5367" allpagenumbers="5367 5368" vetnummer="2060723490" code="0607tkkvr2537" lopendefooter="Tweede Kamer, vergaderjaar 2006–2007, Aanhangsel" filenaam="KVR29212" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2537" onderwerp="" indiendatum="2007-08-21">
         <vrager partij="VVD" oorsprong="parlement">Van Baalen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-08-29">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Heeft u kennisgenomen van het bericht dat Venezuela zijn aanspraken op Aruba en de Nederlandse Antillen herbevestigd heeft via de eenzijdige uitbreiding van zijn territoriale wateren tot 200 zeemijl? Kunt u aangeven of dit bericht <voetnoot nummer="1"/>waar is? </vraag>
      <vraag nummer="2">Op welke wijze zult u aan de regering van Venezulela aangeven dat Aruba en de Nederlandse Antillen onvreemdbaar onderdeel zijn van het Koninkrijk der Nederlanden en dat van een eenzijdige aanpassing van de zeegrenzen tussen Venezuela enerzijds en het Koninkrijk der Nederlanden anderzijds geen sprake kan zijn? Welke andere maatregelen zult u nemen om deze verklaring kracht bij te zetten? </vraag>
      <vraag nummer="3">Kunt u de regering van Venezuela aangeven dat de territoriale integriteit van het Koninkrijk der Nederlanden ook met militaire middelen wordt gegarandeerd? </vraag>
      <noten afkomstig="vraag">
         <noot nummer="1" datum="2007-08-20" bron="De Telegraaf, hoofdredactioneel commentaar">De Telegraaf, hoofdredactioneel commentaar, 20 augustus 2007</noot>
      </noten>
   </vragen>
   <antwoorden aantal="3">
      <antwoord nummer="1">Van het onderhavige bericht heb ik kennisgenomen. Het is onjuist dat Venezuela de intentie heeft te kennen gegeven dat het zijn territoriale wateren uit wenst te breiden tot 200 zeemijlen uit de kust. President Chávez heeft het in zijn toespraak van 15 augustus 2007 consistent over territoriale wateren van 12 zeemijlen. Uit de opnamen van de toespraak van de president op 15 augustus 2007 en uit een transcript van de tekst van deze toespraak, alsmede uit berichten van Harer Majesteits Ambassadeur te Caracas, blijkt het volgende. In het kader van een groot aantal wijzigingsvoorstellen voor de grondwet van Venezuela heeft de president voorgesteld ook artikel 11 van de Venezolaanse Grondwet, inzake het grondgebied van Venezuela, aan te passen. In artikel 11 is ook een verwijzing naar de exclusieve economische zone opgenomen waarop onder het geldend internationaal recht aanspraak kan worden gemaakt tot maximaal 200 zeemijlen uit de kust. In zijn toespraak van 15 augustus gaf president Chávez een toelichting op zijn voorstellen. Wat de exclusieve economische zone van Venezuela betreft, tonen de videobeelden de president voor een kaart van het Caribisch gebied, waarop de visserijzone en het continentaal plat van de Nederlandse Antillen en Aruba duidelijk zijn ingetekend. Op een ander, kleiner, kaartje tekende hij die zelfs eigenhandig in terwijl hij aan het woord was. Zijn toespraak, de kaarten en zijn gebaren gaven ondubbelzinnig aan dat hij de wateren van de beide landen van het Koninkrijk niet rekende tot de Venezolaanse exclusieve economische zone waarover hij het woord voerde. In zijn wekelijkse programma «Aló presidente» van de zondag daarop (19 augustus 2007) ging hij opnieuw op de territoriale wateren en de exclusieve economische zone in. Hij zei toen over Aruba, Curac¸ao en Bonaire dat een Europees vorst staatshoofd van deze eilanden was. </antwoord>
      <antwoord nummer="2">Zoals uit de toespraak van president Chávez op 15 augustus en zijn uitspraken in «Aló Presidente» van 29 augustus uitdrukkelijk blijkt, is de regering van ons buurland er zich terdege van bewust dat de Nederlandse Antillen en Aruba een onvervreemdbaar onderdeel zijn van het Koninkrijk der Nederlanden en respecteert zij onverkort de zeegrenzen, zoals die zijn vastgesteld in het Grensverdrag tussen het Koninkrijk der Nederlanden en de Republiek Venezuela gedaan te Willemstad, Curac¸ao, van 31 maart 1978 (Trb. 1978, 61). </antwoord>
      <antwoord nummer="3">De regering is van oordeel dat er geen enkele aanleiding is in de uitspraken van president Chávez een claim van Venezolaanse kant op grondgebied van een deel van het Koninkrijk te zien. Zij gaat ervan uit dat Venezuela de territoriale integriteit en soevereiniteit van het Koninkrijk blijft respecteren in een relatie van goed nabuurschap. Dat de handhaving van de onafhankelijkheid en de verdediging van het Koninkrijk een taak zijn van de Koninkrijksregering is een algemeen bekend feit dat niet nog eens nader behoeft te worden geëxpliciteerd. </antwoord>
      <noten afkomstig="antwoord"/>
   </antwoorden>
</kvr>
