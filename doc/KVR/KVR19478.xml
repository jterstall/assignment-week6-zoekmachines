<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretaris van Volkshuisvesting, Ruimtelijke Ordening en Milieubeheer over de mogelijke komst van een grote vuilverbrander bij Coevorden. (Ingezonden 20 januari 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19478
</item>
         <item attribuut="Inhoud">Vragen naar aanleiding van plannen van VolkerWesselsStevin en afvalverwerker SITA voor de bouw van een afvalverbrandingsinstallatie op het grensoverschrijdende bedrijventerrein Europark bij Coevorden, in verband met het overschot aan Nederlandse verbrandingscapaciteit en de verbranding van geïmpregneerd hout aan Duitse zijde.</item>
         <item attribuut="Rubriek">Milieu (Afvalverwerking) Milieu (Gevaarlijke stoffen)</item>
         <item attribuut="Trefwoorden">Afvalverwerking Gevaarlijke stoffen</item>
         <item attribuut="Vindplaats">Kamervragen met antwoord 2003-2004, nr. 829, Tweede Kamer</item>
         <item attribuut="Vraagnr_bij_indiening">2030406500</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2004-02-10</item>
         <item attribuut="Datum_indiening">2004-01-20</item>
         <item attribuut="Document-id">KVR19478</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1757" allpagenumbers="1757 1758 1759" vetnummer="2030406500" code="0304tkkvr829" lopendefooter="Tweede Kamer, vergaderjaar 2003–2004, Aanhangsel" filenaam="KVR19478" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="829" onderwerp="" indiendatum="2004-01-20">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-02-10">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u ervan op de hoogte dat VolkerWesselsStevin en afvalverwerker SITA plannen hebben ontwikkeld voor de bouw van een afvalverbrandingsinstallatie op het grensoverschrijdende bedrijventerrein Europark bij Coevorden, waarbij het plan is om aan Duitse zijde spoorbielzen te gaan verbranden en aan Nederlandse zijde onder meer huishoudelijk afval en bedrijfsafval? <voetnoot nummer="1"/>
      </vraag>
      <vraag nummer="2">Vindt u gezien het overschot aan verbrandingscapaciteit in Nederland de bouw van deze verbrandingsinstallatie nuttig? </vraag>
      <vraag nummer="3">Heeft u begrip voor de ongerustheid aan Nederlandse en Duitse zijde over de gezondheidseffecten van deze vuilverbrander? </vraag>
      <vraag nummer="4">Wat is uw standpunt ten aanzien van het verbranden van spoorbielzen, ervan uitgaande dat het gaat om hout dat is verduurzaamd met arseen-, chroom- en koperhoudende verbindingen (wolmanzouten)? Bent u van plan stappen te ondernemen om verbranding van spoorbielzen te verhinderen, met het oog op de gezondheidseffecten voor de Nederlandse bevolking in de regio Coevorden? Zo neen, waarom niet? </vraag>
      <vraag nummer="5" voetnoot="2 3">Hoe staat u tegenover het verbranden van spoorbielzen, gezien uw uitlatingen in de media dat niet alleen arseenhoudend, maar al het verduurzaamd hout zou moeten worden verboden <voetnoot nummer="2"/>en de verplichting om per 1 juli 2004 arseenhoudend hout als gevaarlijk afval naar een erkend verwerker af te voeren? <voetnoot nummer="3"/>
      </vraag>
      <vraag nummer="6">Kan stroom die wordt geproduceerd uit de verbranding van spoorbielzen in Nederland worden verkocht als groene stroom? Zo ja, bent u bereid stappen te ondernemen om te zorgen dat dit product niet als «groen» op de markt kan worden gebracht? </vraag>
      <noten afkomstig="vraag">
         <noot nummer="1" datum="2003-12-29" bron="ANP" titel="Duitsers demonstreren tegen vuilverbrander">ANP, 29 december 2003: «Duitsers demonstreren tegen vuilverbrander»</noot>
         <noot nummer="2" titel="Van Geel wil totaalverbod op geïmpregneerd hout">De Telegraaf, 12 januari 2004,«Van Geel wil totaalverbod op geïmpregneerd hout»</noot>
         <noot nummer="3" datum="2003-12-22" bron="Persbericht ministerie VROM" titel="Bepaalde toepassingen van hout met arseen verboden.">Persbericht ministerie VROM, 22 december 2003: «Bepaalde toepassingen van hout met arseen verboden.»</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het aanbod aan brandbaar afval in Nederland is hoger dan de beschikbare verbrandingscapaciteit. In 2002 was het aanbod aan brandbaar afval namelijk ruim 10 Mton, terwijl er in Nederland voor zo’n 6 Mton specifieke afvalverbrandingscapaciteit beschikbaar was. Dat betekent dus dat er in Nederland geen overschot aan verbrandingscapaciteit is, zoals in de vraag wordt gesteld, maar juist een tekort. Veel van het afval dat niet kan worden verbrand, wordt nu gestort. Dat is uit milieuoogpunt ongewenst. Dat is de reden dat in het Landelijk afvalbeheerplan 2002–2012 (LAP) wordt ingezet op meer preventie en hergebruik, zodat het overschot aan brandbaar afval kleiner wordt. Het zal in de LAP-periode echter niet mogelijk zijn om het totale overschot door meer preventie en hergebruik weg te werken en daarom wordt in het LAP ook ingezet op het realiseren van meer capaciteit voor verbranden van afvalstoffen. Dit om het storten van brandbaar afval, zoals dat momenteel nog gebeurt, in enkele jaren volledig te kunnen beëindigen. De voorkeur gaat daarbij uit naar capaciteit voor verbranden als vorm van nuttige toepassing (dat wil zeggen dat het afval wordt ingezet als brandstof in bijvoorbeeld cementovens en elektriciteitscentrales), naar nieuwe verbrandingsinstallaties met een hoog energierendement en naar uitbreidingen van bestaande AVI’s met hoogrendementslijnen, zoals bij de in voorbereiding zijnde uitbreidingen van de AVI’s van Amsterdam en Alkmaar. Uit de informatie die ik op dit moment ter beschikking heb, blijkt dat de geplande installaties op het bedrijventerrein bij Coevorden geschikt zijn voor verbranden met een hoog energierendement. Ze zouden dan ook in aanmerking komen voor een vergoeding uit de stimuleringsregeling Milieukwaliteit Elektriciteitsproductie (MEP). Het hiervoor staande toont aan dat de geplande installatie bij Coevorden op zich volledig binnen de doelstellingen van het Nederlandse afvalstoffenbeleid valt. Ik ga nog wel na welke uitvoerings- en handhavingsaspecten bijzondere aandacht vergen als gevolg van de specifieke situatie met één verbrandingslijn in Nederland en twee in Duitsland. Ik denk daarbij aan aspecten bij de vergunningverlening en de uitvoering van de Europese Verordening voor de overbrenging van afvalstoffen (EVOA). Overigens is er ook in Duitsland een tekort aan verbrandingscapaciteit en de geplande uitbreiding zal dus ook in Duitsland leiden tot een lager overschot aan brandbaar afval en daarmee een terugdringing van het storten daarvan. </antwoord>
      <antwoord nummer="3">Het is begrijpelijk dat bij plannen voor installaties als waarover bij Coevorden sprake is, de bevolking in de directe omgeving bezorgd is over de gevolgen van de installaties voor volksgezondheid en milieu. Het is de taak van de exploitanten van de installaties en van de overheid om te zorgen dat die gevolgen minimaal en aanvaardbaar zijn. Zie daarvoor het antwoord op de vragen 4 en 5. </antwoord>
      <antwoord nummer="4 en 5">In vraag 4 wordt een standpunt over het verbranden van spoorbielzen gevraagd, ervan uitgaande dat het gaat om hout dat is verduurzaamd met wolmanzouten. Alvorens daarop in te gaan, wil ik opmerken dat spoorbielzen in het verleden voornamelijk zijn verduurzaamd met behulp van teerhoudende materialen. Dat betekent dat de meeste bielzen waarschijnlijk niet met wolmanzouten maar met PAK’s zijn verontreinigd. Tijdens het verbrandingsproces worden de PAK’s vernietigd en leveren ze geen problemen meer op. Ervan uitgaande dat de bielzen wel zijn verduurzaamd met wolmanzouten, moeten bij het beoordelen van het initiatief om spoorbielzen te gaan verbranden de volgende twee aspecten in beschouwing worden genomen: de emissies naar de lucht en het verwerken van de asresten. Emissies naar de lucht Eind 2000 is de EG-richtlijn betreffende de verbranding van afval (2000/76/EG) in werking getreden. In deze richtlijn zijn onder meer emissie-eisen opgenomen voor afvalverbrandingsinstallaties en voor verbrandingsinstallaties die afval bij- of meestoken (zoals cementovens en elektriciteitscentrales). In die emissie-eisen zijn ook normen opgenomen voor de emissies van de wolmanzouten arseen, koper en chroom. In Nederland wordt de richtlijn geïmplementeerd door een nieuw Besluit verbranden afvalstoffen (Bva) en een wijziging van het Besluit emissie-eisen stookinstallaties (Bees). Bij de implementatie zijn de emissie-eisen voor de wolmanzouten uit de EG-richtlijn overgenomen. Het Bva zal in de eerste helft van 2004 in werking treden en de installatie in Coevorden zal dan ook aan de eisen van het Bva moeten voldoen. In Duitsland is de implementatie van de EG-richtlijn nog niet afgerond. Voor zover bekend zal Duitsland bij de implementatie geen minder strenge emissie-eisen gaan vaststellen dan in de EG-richtlijn zijn opgenomen. Dat betekent dat er voor de emissies van de wolmanzouten een gelijk speelveld bestaat in Nederland en Duitsland. Met het hiervoor staande wordt zorggedragen dat er geen onaanvaardbare risico’s als gevolg van de emissies naar de lucht optreden voor de omgeving. Verwerken van de asresten In paragraaf 4.5 van sectorplan 13 van het Landelijk afvalbeheerplan 2002–2012 wordt aandacht besteed aan het be- en verwerken van houtafval. Voor gewolmaniseerd hout is storten als minimumstandaard vastgesteld. Dat betekent dat storten van dit hout is toegestaan. Nuttige toepassing en het verbranden als vorm van verwijderen waarbij diffuse verspreiding van de in het hout aanwezige metalen optreedt, is in Nederland niet toegestaan, met uitzondering van gewolmaniseerd hout dat onvermijdelijk onderdeel is van gemengd grof huishoudelijk afval. Met diffuse verspreiding wordt bedoeld dat de in het hout aanwezige metalen via de asresten als bijvoorbeeld bouwmateriaal nuttig worden toegepast. Het rechtstreeks verbranden van gewolmaniseerd hout in afvalverbrandingsinstallaties zal dus, gelet op de nadelige effecten voor de asresten en de bepalingen in het LAP, niet of nauwelijks plaatsvinden, omdat de exploitanten van de betreffende installaties hun asresten dan niet meer nuttig kunnen toepassen, maar tegen veel hogere kosten moeten storten. Indirecte verbranding van genoemd hout in een elektriciteitscentrale met een voorgeschakelde vergasser is wel mogelijk, omdat de bij de vergassing vrijkomende reststoffen niet (diffuus) worden verspreid, maar worden gestort. Het hiervoor staande houdt in dat als een van de geplande installaties op het bedrijventerrein met wolmanzouten verduurzaamde spoorbielzen gaat verbranden, de asresten in Nederland niet nuttig mogen worden toegepast. Verder is het hiervoor staande in lijn met mijn standpunt dat al het verduurzaamd hout moet worden verboden en dat arseenhoudend hout als gevaarlijk afval moet worden afgevoerd naar een erkende verwerker. Als een van de geplande installaties bij Coevorden vergunning krijgt om spoorbielzen te verbranden, is op dat moment immers sprake van een erkende verwerker. </antwoord>
      <antwoord nummer="6">Spoorbielzen zijn, hoe verontreinigd ze ook mogen zijn, van biogene oorsprong. Het verbranden van de bielzen leidt tot een vermindering van de inzet van fossiele brandstoffen als olie, gas en kolen. De duurzame elektriciteit die wordt geproduceerd, kan dus worden verkocht als groene stroom. In internationaal verband is discussie gaande of stroom die wordt geproduceerd bij het verbranden van gevaarlijke afvalstoffen als duurzame stroom mag worden aangemerkt. Deze discussie kan op termijn consequenties hebben voor de karakterisering van de stroom die wordt geproduceerd bij het verbranden van bielzen die gelet op hun samenstelling gevaarlijk afval zijn. Gelet op deze internationale ontwikkeling zal ik vooralsnog geen stappen nemen om te zorgen dat de stroom uit de verbranding van de bielzen niet als groen op de markt kan worden gebracht. Daar is ook geen directe noodzaak voor, omdat het verbranden van de bielzen milieuhygiënisch verantwoord kan gebeuren (zie het antwoord op de vragen 4 en 5) en een bijdrage levert aan het klimaatbeleid. </antwoord>
      <noten afkomstig="antwoord"/>
   </antwoorden>
</kvr>
