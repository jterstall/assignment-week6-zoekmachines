<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Timmermans (beiden PvdA) aan de minister van Volkshuisvesting, Ruimtelijke Ordening en Milieubeheer over het storten van licht vervuilde grond in Duitsland. (Ingezonden 28 december 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14961
</item>
         <item attribuut="Inhoud">Vragen over weigeren van export van licht verontreinigde grond van bedrijf NV De Grondbankcombinatie uit Brunssum naar Duitsland.</item>
         <item attribuut="Rubriek">Milieu (Afvalverwerking)</item>
         <item attribuut="Trefwoorden">Afvalverwerking Duitsland</item>
         <item attribuut="Vindplaats">Kamervragen met antwoord 2001-2002, nr. 542, Tweede Kamer</item>
         <item attribuut="Vraagnr_bij_indiening">2010203980</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2002-01-23</item>
         <item attribuut="Datum_indiening">2001-12-28</item>
         <item attribuut="Document-id">KVR14961</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1135" allpagenumbers="1135 1136" vetnummer="2010203980" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14961" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="542" onderwerp="" indiendatum="2001-12-28">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-01-23">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u geweigerd het bedrijf NV De Grondbankcombinatie uit Brunssum toestemming te verlenen voor het exporteren van 50 000 ton licht vervuilde grond naar Duitsland, terwijl de Duitse autoriteiten geen enkel bezwaar hebben? <voetnoot nummer="1"/>
      </vraag>
      <vraag nummer="2">Klopt het dat de grond overal in Nederland mag worden gestort, maar niet op honderd meter van het genoemde bedrijf, alleen maar omdat er een landsgrens tussen zit? Is de reden hiervoor dat bij de export van licht vervuilde grond moet worden aangetoond dat de grond in het buitenland nuttig wordt gebruikt? </vraag>
      <vraag nummer="3">Zo ja, welk doel is ermee gediend als een dergelijke regel zo wordt toegepast dat daarmee het milieu schade ondervindt, al was het alleen maar door het nutteloze transport van 50 000 ton grond over een veel grotere afstand dan nodig? </vraag>
      <vraag nummer="4">Zou de genoemde regel niet veeleer moeten gelden voor export naar landen buiten de Europese Unie, omdat toch mag worden aangenomen dat de regels voor het storten van vervuilde grond in lidstaten van de EU met voldoende waarborgen zijn omkleed, zodat Nederlandse regelgeving bij export naar die landen niet nodig is? Moet uw besluit zo worden opgevat dat u geen vertrouwen heeft in de Duitse wetgeving? </vraag>
      <vraag nummer="5">Deelt u de opvatting dat wetgeving er niet toe zou moeten leiden dat grensoverschrijdende samenwerking die ten goede komt aan het milieu wordt gefrustreerd? Bent u bereid maatregelen te nemen om onnodige of onbedoelde effecten van de wetgeving aan te passen en de kamer daarover te berichten? </vraag>
      <noten afkomstig="vraag">
         <noot nummer="1" datum="2001-12-20" bron="Dagblad De Limburger">Dagblad De Limburger, 20 december 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De grond waar het om gaat is op basis van het Bouwstoffenbesluit aan te merken als zogenaamde categorie 1 grond. Dergelijke grond kan in Nederland worden toegepast in werken of worden gestort op een stortplaats. Het beleid met betrekking tot verwijderen door storten is dat Nederland daarvoor zelfvoorzienend is. Storten in het buitenland wordt niet toegestaan. De voorgenomen toepassing in Duitsland, het storten in een groeve, wordt als handeling van verwijdering, storten op of in de bodem, aangemerkt. Tegen de kennisgeving voor overbrenging die voorlag is derhalve bezwaar gemaakt. Het overbrengen van afvalstoffen naar het buitenland om daar nuttig te worden toegepast is wel toegestaan. Als zou zijn aangetoond dat het hier ging om nuttige toepassing en deze conclusie door mij zou zijn gedeeld, dan zou er geen bezwaar zijn gemaakt tegen de overbrenging. </antwoord>
      <antwoord nummer="3">Het uitgangspunt is dat het verwijderen van afvalstoffen door middel van storten in Nederland dient plaats te vinden. Bovendien is de kwaliteit van de grond zodanig dat deze in Nederland nuttig kan worden toegepast. In het beleid («de ladder van Lansink») wordt aan nuttige toepassing voorrang gegeven boven storten. </antwoord>
      <antwoord nummer="4">Europese richtlijnen strekken er toe dat in de lidstaten een zelfde niveau van milieubescherming word gerealiseerd. Dit neemt niet weg dat de Kaderrichtlijn afvalstoffen aangeeft dat lidstaten er naar kunnen streven zelfverzorgend te zijn. Op het punt van verwijderen van afvalstoffen is in het Nederlandse afvalstoffenbeleid aangegeven dat de Minister van VROM de geprogrammeerde eindverwijderingsstructuur beschermt door het maken van bezwaar tegen een voorgenomen grensoverschrijdende overbrenging van afvalstoffen, wanneer in Nederland voldoende en gelijkwaardige verwijderingscapaciteit beschikbaar is. Dit is opgenomen in het Tienjarenprogramma afval 1995–2005. Voor storten wordt verwijderingscapaciteit geprogrammeerd en is deze capaciteit in voldoende mate beschikbaar. Het besluit dient in geen geval te worden opgevat in de zin dat er geen vertrouwen is in de Duitse wetgeving. </antwoord>
      <antwoord nummer="5">Het beleid voor de toekomstige overbrenging van afvalstoffen maakt onderdeel uit van het Landelijke afvalbeheerplan dat recent in ontwerp aan uw Kamer is gezonden. In het kader van de totstandkoming van het Landelijk afvalbeheerplan zijn mogelijkheden tot EU-regionale samenwerking onderzocht, met name voor verbranden van afvalstoffen. Dit onderzoek heeft geleid tot de conclusie, zoals vermeld in het ontwerp-LAP, dat het niet zinvol is om EU-regionale samenwerking voor afvalverbranden als vorm van verwijdering in een algemene regeling verder uit te werken. De EU-regio’s kunnen, wat betreft verbranden, zelf initiatieven nemen en deze ter beoordeling aan het ministerie van VROM voorleggen. </antwoord>
      <noten afkomstig="antwoord"/>
   </antwoorden>
</kvr>
