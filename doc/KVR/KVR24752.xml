<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Snijder-Hazelhoff (VVD) aan de ministers van Landbouw, Natuur en Voedselkwaliteit en van Volksgezondheid, Welzijn en Sport over residuen op mandarijnen. (Ingezonden 2 december 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24752
</item>
         <item attribuut="Inhoud">Vragen naar aanleiding van recente berichten over residuen van gewasbeschermingsmiddelen op mandarijnen. Indiener vraagt naar de geldende residunormen.</item>
         <item attribuut="Rubriek">Landbouw (Bestrijdingsmiddelen) Landbouw (Landbouwproducten)</item>
         <item attribuut="Trefwoorden">Bestrijdingsmiddelen Fruit</item>
         <item attribuut="Vindplaats">Kamervragen met antwoord 2005-2006, nr. 744, Tweede Kamer</item>
         <item attribuut="Vraagnr_bij_indiening">2050604220</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Snijder-Hazelhoff</persoon>
         </item>
         <item attribuut="Datum_reaktie">2006-01-20</item>
         <item attribuut="Datum_indiening">2005-12-02</item>
         <item attribuut="Document-id">KVR24752</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1579" allpagenumbers="1579 1580" vetnummer="2050604220" code="0506tkkvr744" lopendefooter="Tweede Kamer, vergaderjaar 2005–2006, Aanhangsel" filenaam="KVR24752" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="744" onderwerp="" indiendatum="2005-12-2">
         <vrager partij="VVD" oorsprong="parlement">Snijder-Hazelhoff</vrager>
         <vraagt-aan>de ministers van Landbouw, Natuur en Voedselkwaliteit en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-01-20">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de recente berichtgeving over residuen van gewasbeschermingsmiddelen op mandarijnen? <voetnoot nummer="1"/>
      </vraag>
      <vraag nummer="2">Welke residunormen van mandarijnen worden er op het moment gehanteerd? Sluiten deze aan bij de Europese regelgeving? Mogen de gehanteerde bestrijdingsmiddelen niet meer in Nederland gebruikt mogen worden? </vraag>
      <vraag nummer="3">Is de constatering van Milieudefensie juist, dat er teveel residuen zijn aangetroffen op mandarijnen? Zo ja, betreft het een overtreding van de wet en is er sprake van een risico voor de volksgezondheid? Zo neen, is hier dan sprake van een onjuiste weergave van de feiten en kan dit leiden tot misleiding van de consument? Bent u bereid in dit geval stappen te ondernemen richting de eerdergenoemde organisatie? </vraag>
      <vraag nummer="4">Dient duidelijkheid en transparantie in het belang van de volksgezondheid en voedselveiligheid voorop te staan? Zo ja, wat gaat u doen om in ieder geval te garanderen dat de consument de juiste informatie krijgt? </vraag>
      <vraag nummer="5">Welke gevolgen hebben de uitingen van organisaties als Milieudefensie op het streven van de overheid om de consumptie van groente en fruit te stimuleren en te vergroten? </vraag>
      <noten afkomstig="vraag">
         <noot nummer="1">www.milieudefensie.nl</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Maximum residugehalten (MRL’s) voor resten van bestrijdingsmiddelen in plantaardige en dierlijke eet- en drinkwaren zijn vastgelegd in de Regeling residuen van bestrijdingsmiddelen gebaseerd op de Bestrijdingsmiddelenwet. In deze regeling zijn alle MRL’s opgenomen die in de EU zijn vastgesteld. Daarnaast bevat de regeling een aantal nationale MRL’s voor bestrijdingsmiddelen die nog niet zijn geharmoniseerd. In de berichtgeving van Stichting Natuur en Milieu (SNM) en Milieudefensie wordt aandacht besteed aan residuen van de bestrijdingsmiddelen chloorpyrifos en imazalil. Voor chloorpyrifos geldt dat er maximaal 2 mg/kg op mandarijnen mag worden aangetroffen. Voor imazalil bedraagt dit gehalte 5 mg/kg. Deze MRL’s zijn Europees geharmoniseerd. In Nederland zijn de betreffende stoffen toegelaten in de teelt van sommige gewassen. Daarnaast mogen de stoffen voorkomen op diverse soorten groenten en fruit. </antwoord>
      <antwoord nummer="3">De in de Regeling residuen van bestrijdingsmiddelen voorgeschreven normen (MRL’s) worden niet overschreden. Van een overtreding van de wet is dus geen sprake. Voor alle zekerheid heb ik daarnaast het RIKILT-instituut voor voedselveiligheid, gevraagd een risico-analyse uit te voeren. Er is een innameberekening uitgevoerd naar de blootstelling van imazalil en chloorpyrifos. Ook uit deze berekeningen volgt dat er geen gevaar is voor de volksgezondheid, zelfs als er door specifiek gevoeligere groepen zoals kinderen mandarijnen worden geconsumeerd. De risico-analyse kunt u vinden op de website van het RIKILT (www.rikilt.nl). Ik betreur het dat de consument door de berichtgeving van de milieuorganisaties mogelijk op het verkeerde been wordt gezet. Op structurele basis vindt er constructief overleg plaats tussen medewerkers van mijn ministerie en de milieuorganisaties. Deze casus zal met hen besproken worden. Ik ben echter niet van plan formele stappen te ondernemen in de richting van deze organisaties. </antwoord>
      <antwoord nummer="4">Duidelijkheid en transparantie zijn voor de rijksoverheid een belangrijk uitgangspunt. Zo wordt onder meer door de Voedsel en Warenautoriteit (VWA) uitvoerig over de door haar uitgevoerde residuanalyses gerapporteerd. Ook wordt zowel naar het bedrijfsleven als naar de consumentenorganisaties gecommuniceerd over het handhavingsbeleid. Op de VWA-website wordt daarover uitvoerige achtergrondinformatie gegeven. Daarnaast geeft het Voedingscentrum, onder meer op haar website, gedetailleerde voorlichting over de volksgezondheidsaspecten van de inname van residuen van bestrijdingsmiddelen uit ons voedsel. Eerder is in een brief aan de Tweede Kamer toegezegd (kamerstukken 26 991, nr. 22,, 23 juni 2005) dat zal worden bezien of er mogelijkheden zijn voor openbaarmaking van controlegegevens met naam en toenaam. Dit met als doel consumenten en andere ketenpartijen de mogelijkheid te geven om hier hun keuzes op te baseren. </antwoord>
      <antwoord nummer="5">Onderzoek heeft aangetoond dat de consumptie van twee ons groenten en twee stuks fruit per dag de kans op ziektes zoals hart- en vaatziekten, diabetes en sommige vormen van kanker kan verminderen. Dit positieve effect op de gezondheid weegt op tegen de risico’s van de mogelijke aanwezigheid van resten bestrijdingsmiddelen op groenten en fruit. Ik zou het betreuren indien de consument door de communicatie van deze milieuorganisaties op onterechte gronden angst wordt aangejaagd. Als tegenwicht daartegen wordt door de VWA in zulke gevallen actief gereageerd door de publicatie van genuanceerde informatie terzake. </antwoord>
      <noten afkomstig="antwoord"/>
   </antwoorden>
</kvr>
