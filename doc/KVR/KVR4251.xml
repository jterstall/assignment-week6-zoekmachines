<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gabor en Van der Linden (beiden CDA) over maatregelen rond schapenorganen. (Ingezonden 5 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4251
</item>
         <item attribuut="Inhoud">Betreft maatregelen om te voorkomen dat BSE-gevoelige organen in de voedselketen terecht komen, en het kort geding dat het Produktschap voor Vee, Vlees en Eieren daartegen heeft aangespannen.</item>
         <item attribuut="Rubriek">Veeteelt (Schapen) Veeteelt (Veeziekten)</item>
         <item attribuut="Trefwoorden">Schapen Veeziekten</item>
         <item attribuut="Vindplaats">Kamervragen met antwoord 1996-1997, nr. 571, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Gabor</persoon>
            <persoon partij="CDA">Van der Linden</persoon>
         </item>
         <item attribuut="Datum_reaktie">1997-01-23</item>
         <item attribuut="Datum_indiening">1996-12-05</item>
         <item attribuut="Document-id">KVR4251</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1173" allpagenumbers="1173 1174" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="571" onderwerp="" indiendatum="1996-12-5">
         <vrager partij="CDA" oorsprong="parlement">Gabor</vrager>
         <vrager partij="CDA" oorsprong="parlement">Van der Linden</vrager>
         <vraagt-aan/>
      </vraagdata>
      <antwoorddata antwoorddatum="1997-01-23">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft het Produktschap voor Vee, Vlees en Eieren (PVE) een kort geding tegen uw ministerie aangespannen <voetnoot nummer="1"/>inzake de maatregelen rond schapenorganen? </vraag>
      <vraag nummer="2">Wat eist het PVE precies van U? </vraag>
      <vraag nummer="3">Herinnert u zich het Europa-overleg van 14 november, waarin u de Kamer meedeelde de maatregelen rond de schapenorganen te zien als een «non-probleem»? </vraag>
      <vraag nummer="4">Wat is uw commentaar op de neerwaartse beweging van de prijzen op de schapenmarkten? </vraag>
      <vraag nummer="5">Kunt u tezijnertijd de Kamer informeren over de uitspraak van het kort geding en dan tevens aangeven welke gevolgen de uitspraak zal hebben voor uw veterinaire beleid? </vraag>
      <noten afkomstig="vraag">
         <noot nummer="1">Radio-1 Journaal 3 december</noot>
      </noten>
   </vragen>
   <antwoorden aantal="4">
      <antwoord nummer="1 en 5">Op 10 december 1996 heeft een eerste zitting van het kort geding plaatsgevonden dat het Produktschap voor Vee en Vlees (PVV) heeft aangespannen tegen de staatssecretaris van Volksgezondheid, Welzijn en Sport (VWS) en de minister van Landbouw, Natuurbeheer en Visserij (LNV) in verband met regelgeving ten aanzien van schapen- en geitenorganen. Deze regelgeving behelst maatregelen om te voorkomen dat BSE-gevoelige organen van schapen en geiten in de voedselketen terecht komen. Deze maatregelen hebben betrekking op de keuring in de slachtfase van schapen en geiten en op de invoer van schapen- en geitenorganen in Nederland. De president van de rechtbank heeft op 10 december 1996 de zaak in verband met Europese besluitvorming met betrekking tot dit onderwerp aangehouden tot 20 december 1996. In de Landbouwraad van 16 en 17 december 1996 is het voorstel van de Commissie, houdende een verbod – in verband met overdraagbare vormen van spongiforme encefalopathie – op het gebruik van gespecificeerd risicomateriaal in voor mens of dier bestemde voedingsmiddelen, aan de orde geweest. Dit voorstel is met een gewone meerderheid van stemmen door de Raad afgewezen. De Raad heeft de Commissie wel opgeroepen, het Wetenschappelijk Veterinair Comité te verzoeken verdere studie te maken van de beheersing van de risico’s verbonden aan met BSE besmet materiaal en met name advies uit te brengen over de omvang van de passende maatregelen die moeten worden genomen. Op 20 december 1996 heeft de rechter de nationale maatregelen – met uitzondering van de regeling ten aanzien van de invoer van schapen- en geitenorganen – buiten werking gesteld. De rechter oordeelde dat deze maatregelen niet meer gerechtvaardigd zijn nu er onvoldoende zicht is op maatregelen in communautair verband. Teneinde de potentiële risico’s voor de volks- en diergezondheid ook na deze uitspraak te beperken, hebben de staatssecretaris van VWS en ik aan het PVV en het Bedrijfschap Slagersbedrijf voorgesteld een aanbeveling aan het betrokken bedrijfsleven uit te laten gaan om risicovolle organen van schapen en geiten te verwijderen. Wij hebben tevens besloten hoger beroep in de vorm van spoedappèl in te stellen tegen de beslissing van de rechtbank. </antwoord>
      <antwoord nummer="2">Het PVV maakt bezwaar tegen vorenbedoelde regelgeving terzake van schapen- en geitenorganen die de staatssecretaris van VWS en ik hebben vastgesteld om te voorkomen dat BSE-gevoelige organen van schapen en geiten in de voedselketen terecht komen. Het PVV heeft in eerste instantie geëist dat de regelgeving met betrekking tot de keuring in de slachtfase wordt ingetrokken. Indien de eerste eis niet wordt toegewezen heeft het PVV een wijziging van de regelgeving gevorderd, zodanig dat de regeling ten aanzien van de invoer van schapenorganen in Nederland niet beperkt blijft tot de BSE-risicolanden maar zich uitstrekt tot alle lidstaten van de EU. </antwoord>
      <antwoord nummer="3">Tijdens het Europa-overleg van 14 november 1996 heb ik opgemerkt dat de prijzen van schapen na de inwerkingtreding van de hierboven bedoelde maatregelen goed zijn en dat de consumptie in Nederland van schapenorganen gering is. Gelet hierop heb ik aangegeven dat er geen aanleiding is om ter zake van deze maatregelen aan schadeloosstelling te denken. Tegen die achtergrond en op basis daarvan heb ik het woord non-probleem gebruikt. </antwoord>
      <antwoord nummer="4">De maatregelen ten aanzien van de hersenen, het ruggenmerg en de ogen van schapen hebben betrekking op dieren ouder dan één jaar. Het Nederlandse aanbod in de schapensector bestaat voor het grootste deel uit lammeren, die deels in Nederland worden geslacht en deels levend worden geëxporteerd. Daarnaast worden er in beperkte mate ooien aangeboden. Alleen deze laatste categorie betreft dieren ouder dan één jaar. De lammerenprijzen zijn doorslaggevend voor het inkomen in de schapensector. De prijzen van lammeren zijn goed en liggen momenteel zelfs boven het niveau van vorig jaar. Bij de ooien is de prijs kortstondig gedaald, maar heeft zich inmiddels weer hersteld. </antwoord>
      <noten afkomstig="antwoord"/>
   </antwoorden>
</kvr>
