<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Teeven (Leefbaar Nederland) aan de ministers van Binnenlandse Zaken en Koninkrijksrelaties en van Justitie over de start van de voetbalcompetitie 2002-2003 van de KNVB en de gemaakte afspraken over veiligheidsvoorzieningen rondom de voetbalwedstrijden met lokale- en landelijke overheden. (Ingezonden 7 augustus 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16066
</item>
         <item attribuut="Inhoud">Vragen over preventieve maatregelen van de gemeente Amsterdam met het oog op komende voetbalwedstrijden, bijv. door een verbod op de verkoop van alcohol in de nabijheid van de Amsterdam Arena door partytent Sunrise.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Handhaving openbare orde) Vrijetijdsbesteding (Sport)</item>
         <item attribuut="Trefwoorden">Alcoholgebruik Openbare orde en veiligheid Sport Vandalisme</item>
         <item attribuut="Vindplaats">Kamervragen met antwoord 2001-2002, nr. 1490, Tweede Kamer</item>
         <item attribuut="Vraagnr_bij_indiening">2010213590</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="Leefbaar Nederland">Teeven</persoon>
         </item>
         <item attribuut="Datum_reaktie">2002-08-09</item>
         <item attribuut="Datum_indiening">2002-08-07</item>
         <item attribuut="Document-id">KVR16066</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3161" allpagenumbers="3161 3162 3163" vetnummer="2010213590" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16066" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1490" onderwerp="" indiendatum="2002-08-7">
         <vrager partij="Leefbaar Nederland" oorsprong="parlement">Teeven</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2002-08-9">
         <antwoorder functie="minister" ministerie="Binnenlandse Zaken en Koninkrijksrelaties a.i">Balkenende</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend welke maatregelen de lokale overheid te Amsterdam met het oog op o.a. de wedstrijd Ajax – PSV op zondag 11 augustus 2002 heeft getroffen om preventief op te treden tegen personen/bedrijven die door hun optreden kunnen bijdragen aan ordeverstoringen (b.v. het in het openbaar in de nabijheid van voetbalstadions verkopen van alcohol)? </vraag>
      <vraag nummer="2">Heeft u (vanuit het oogpunt van openbare orde en veiligheid) bij de lokale overheid te Amsterdam er op aangedrongen dat in de directe nabijheid van het stadion de Arena geen alcohol wordt verkocht? Is het u bekend dat het stadion Arena is «drooggelegd», maar dat in de directe nabijheid van het stadion in de partytent Sunrise en het supportershome wel alcohol wordt verkocht? Heeft u het voornemen de lokale overheid te verzoeken het alcoholverbod in en rondom stadions stringent te handhaven? </vraag>
      <vraag nummer="3">Wat is uw mening over het vergunningenbeleid van de gemeente Amsterdam waar het betreft het geven van vergunning aan de partytent Sunrise om in de directe nabijheid van het stadion de Arena te Amsterdam alcohol te mogen verkopen? </vraag>
      <vraag nummer="4">Heeft de KNVB met u overleg gevoerd over het handhaven van het alcoholverbod in en rondom de stadions en zo ja, wat is daarvan de uitkomst? Hebben de lokale overheden afspraken gemaakt over een uniform vergunningenbeleid inzake horeca in en rondom de voetbalstadions in Nederland? </vraag>
      <vraag nummer="5">Zijn er met het College van Procureurs-Generaal voor het voetbalseizoen 2002–2003 afspraken gemaakt over een stringent opsporings- en vervolgingsbeleid als het gaat om misdrijven en overtredingen die kunnen worden gerelateerd aan wangedrag in en rond stadions in Nederland? Is de afspraak gemaakt dat de regionale korpsen en de arrondissementsparketten in alle regio’s op dezelfde manier zullen optreden tegen geweld in en rondom de stadions? </vraag>
      <vraag nummer="6">Zijn er op het ministerie van Justitie voorbereidingen getroffen voor een zogenaamde Voetbalwet, die ongewenst gedrag in en rondom stadions strafbaar stelt, zodat in de nabije toekomst de handhaving van de openbare orde en de veiligheid in en rondom stadions voor de lokale overheden eenvoudiger valt uit te voeren? </vraag>
      <vraag nummer="7">Is het mogelijk in ieder geval de antwoorden op de vragen 1 tot en met 3 voor zondag 11 augustus 2002 te ontvangen in verband met de wedstrijd Ajax – PSV op 11 augustus a.s.? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">De wedstrijd Ajax – PSV van aankomende zondag geldt naar het lokale oordeel niet als een wedstrijd met een hoog risico. Er zijn derhalve door hen geen specifieke maatregelen genomen. Voor de wedstrijd van aankomende zondag tussen Ajax en PSV is ook geen alcoholverbod ingesteld. Dit geldt zowel in het stadion als voor de directe omgeving van het stadion. De politie zal wel optreden tegen de illegale verkoop van goederen en alcohol. </antwoord>
      <antwoord nummer="2">Zoals aangegeven bij het antwoord op vraag 1 is er geen sprake van een alcoholverbod in en rond de Amsterdam Arena voor en tijdens de wedstrijd tussen Ajax en PSV van aankomende zondag. Vrije verkoop van alcohol is derhalve normaal toegestaan. Overigens is het supportershome nog niet geopend. Overigens bemoei ik mij als minister van Binnenlandse Zaken en Koninkrijksrelaties (BZK) niet met de voorbereidingen en maatregelen die worden getroffen om individuele wedstrijden in goede banen te leiden. Het instellen van een alcoholverbod voor een wedstrijd is een verantwoordelijkheid van de lokaal betrokken instanties zoals gemeente, politie en de betrokken betaald voetbalorganisatie (bvo). Een alcoholverbod wordt ingesteld op basis van de risico’s die aan een wedstrijd zijn verbonden. Het is daarbij afhankelijk van de ingeschatte risico’s door de betrokken instanties en de specifieke, lokale situatie of daarbij sprake dient te zijn van enkel een alcoholverbod in het stadion of dat ook een alcoholverbod dient te worden ingesteld voor de omgeving van het stadion. Afspraken daarover dienen in goed overleg tussen alle betrokken instanties tot stand te komen. Met inachtneming van het hierboven gestelde heeft mijn ambtsvoorganger op 13 december 2001 een brief gezonden (kenmerk EA2001/93687) aan alle burgemeesters met een bvo in hun gemeente. In deze brief worden de burgemeesters erop gewezen dat indien een alcoholverbod in het stadion is afgekondigd, de gemeente erop dient toe te zien dat het voor de bezoekers van de wedstrijd lastig wordt gemaakt om in de directe nabijheid van het stadion aan alcohol te komen. In de brief wordt daarbij verwezen naar de mogelijkheid om op basis van artikel 23 van de drank- en horecawet bij gemeentelijke verordening het bedrijfsmatig of anders dan om niet verstrekken van alcoholhoudende drank in de omgeving van of in de aanvoerroute tot het stadion tijdelijk te verbieden. Ook wordt erop gewezen dat bij uitwedstrijden van de bvo waarbij een verplichte buscombi is opgelegd, een strikt alcoholbeleid dient te worden gevolgd. </antwoord>
      <antwoord nummer="3">Zoals ik in het eerste gedeelte van mijn antwoord op vraag 2 heb aangegeven is het alcoholbeleid een lokale verantwoordelijkheid waarbij de afwegingen dienen te worden gemaakt op basis van de specifieke, lokale omstandigheden. Dit geldt ook voor de gemeente Amsterdam. </antwoord>
      <antwoord nummer="4">Het onderwerp alcoholverbod in stadions komt regelmatig ter sprake in de interdisciplinaire stuurgroep bestrijding voetbalvandalisme en voetbalgeweld (de stuurgroep) waarin naast de betrokken overheidsinstanties ook de KNVB zitting heeft. De bij vraag 2 genoemde brief aan alle burgemeesters met een bvo in de gemeente is een uitvloeisel van een dergelijke bespreking in de stuurgroep. Ook is het onderwerp tijdens de stuurgroepvergadering van 4 april jl. aan de orde geweest. Hierbij is niet zozeer gesproken over alcoholverboden in de stadions maar tijdens het aanreizen van supporters die gebruik dienen te maken van een verplichte bus/treincombi. In verband met de onrust in de tweede helft van het seizoen 2001–2002 is toen besloten tot het eind van dat seizoen geen alcohol meer te schenken in de bus/trein van bezoekende supporters. Dit is per brief van 12 april 2002 (kenmerk EA2002/67825) aan alle burgemeesters door de voorzitter van de stuurgroep bekend gemaakt. Zoals ik in mijn antwoord op vraag 2 heb aangegeven is het instellen van een alcoholverbod en in het verlengde daarvan een vergunningenbeleid inzake horeca in en rondom de voetbalstadions in Nederland een lokale verantwoordelijkheid waarbij rekening dient te worden gehouden met de specifieke, lokale omstandigheden en aan een wedstrijd verbonden risico’s. Er zijn derhalve geen uniforme afspraken gemaakt met betrekking tot dit onderwerp. </antwoord>
      <antwoord nummer="5">Er zijn (nog) geen specifieke afspraken gemaakt voor het nieuwe voetbalseizoen. Uiteraard heeft de bestrijding van voetbalvandalisme ook de aandacht van het College. Zo is het College betrokken bij de actualisering die dit najaar van start gaat van het uit 1997 daterende beleidskader bestrijding voetbalvandalisme en -geweld. Ook wordt nog dit jaar de Aanwijzing bestrijding van voetbalvandalisme en -geweld van het College herzien. Zowel het beleidskader als de aanwijzing beogen een zo eenduidig mogelijke aanpak van voetbalvandalisme -en geweld door het OM in overleg met lokaal bestuur, politie en de betrokken bvo’s. Op 11 juli jl. heeft mijn ambtsvoorganger een brief aan de Tweede Kamer gezonden naar aanleiding van vragen van het lid Rijpstra over de afspraken die zijn gemaakt om het komende seizoen het voetbalvandalisme steviger aan te pakken (kamerstuk II 2001–2002 25 232, nr. 30). In deze brief is aangekondigd dat op initiatief van de burgemeester van Tilburg, de heer Stekelenburg een bijeenkomst zal worden georganiseerd met alle burgemeesters met een bvo in de gemeente. Deze bijeenkomst staat thans gepland op 7 september as. Tijdens deze bijeenkomst zal worden gesproken over de aanpak van het voetbalvandalisme. Voor deze bijeenkomst zijn tevens de overige bij het voetbalvandalisme betrokken actoren uitgenodigd zoals openbaar ministerie en politie. Ter voorbereiding op deze bijeenkomst is op 8 augustus 2002 door de heer Stekelenburg een brief gezonden aan de burgemeesters waarin de verantwoordelijkheden en de belangrijkste middelen die hen ter beschikking staan worden uiteengezet. Ook de ministeries van Binnenlandse Zaken en Koninkrijksrelaties en van Justitie en de politie zijn bij de totstandkoming van de brief betrokken geweest. Tijdens de bijeenkomst van de Raad van Hoofdcommissarissen van juli jl. zijn eveneens alle bestaande maatregelen en afspraken doorgesproken. Overigens geldt ook hier dat specifieke, lokale omstandigheden bepalend zijn voor de wijze waarop door politie en justitie wordt opgetreden. </antwoord>
      <antwoord nummer="6">Nee. Tijdens het Algemeen Overleg van 31 januari jl. heeft de toenmalige minister van Justitie toegezegd een onderzoek te verrichten naar de Engelse voetbalwetgeving. De minister van Justitie a.i., de heer Balkenende, heeft de Voorzitter van de Tweede Kamer bij brief van heden geïnformeerd over dit onderzoek. Hierbij wordt aangegeven dat de Nederlandse regelgeving veel mogelijkheden biedt om voetbalvandalisme aan te pakken en uitbreiding van deze regelgeving vooralsnog niet aan de orde lijkt. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
