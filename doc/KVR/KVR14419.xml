<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Steenhoven, (GL), Dijsselbloem (PvdA), Giskes (D66), Eurlings (CDA), Stellingwerf (ChristenUnie) en Van den Berg (SGP) aan de ministers van Verkeer en Waterstaat, van Binnenlandse Zaken en Koninkrijksrelaties en van Justitie over het terugdringen van fietsdiefstal. (Ingezonden 13 september 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14419
</item>
         <item attribuut="Inhoud">Vragen naar aanleiding van het feit dat de afgelopen jaren de fietsendiefstal onverminderd hoog is gebleven en dat in 1999 opnieuw 700.000 fietsen gestolen zijn (CBS-cijfers en Politiemonitor 2001). Gevraagd wordt onder meer welke initiatieven genomen zullen worden omtrent een systeem van elektronische identificatie van fietsen.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Verkeer, vervoer en waterstaat (Fietsen)</item>
         <item attribuut="Trefwoorden">Diefstal Fietsen Misdaadpreventie</item>
         <item attribuut="Vindplaats">Kamervragen met antwoord 2001-2002, nr. 96, Tweede Kamer</item>
         <item attribuut="Vraagnr_bij_indiening">2000115430</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GL">Van der Steenhoven</persoon>
            <persoon partij="PvdA">Dijsselbloem</persoon>
            <persoon partij="D66">Giskes</persoon>
            <persoon partij="CDA">Eurlings</persoon>
            <persoon partij="ChristenUnie">Stellingwerf</persoon>
            <persoon partij="SGP">Van den Berg</persoon>
         </item>
         <item attribuut="Datum_reaktie">2001-10-10</item>
         <item attribuut="Datum_indiening">2001-09-13</item>
         <item attribuut="Document-id">KVR14419</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="195" allpagenumbers="195 196" vetnummer="2000115430" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14419" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="96" onderwerp="" indiendatum="2001-09-13">
         <vrager partij="GL" oorsprong="parlement">Van der Steenhoven</vrager>
         <vrager partij="PvdA" oorsprong="parlement">Dijsselbloem</vrager>
         <vrager partij="D66" oorsprong="parlement">Giskes</vrager>
         <vrager partij="CDA" oorsprong="parlement">Eurlings</vrager>
         <vrager partij="ChristenUnie" oorsprong="parlement">Stellingwerf</vrager>
         <vrager partij="SGP" oorsprong="parlement">Van den Berg</vrager>
         <vraagt-aan>de ministers van Verkeer en Waterstaat, van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2001-10-10">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Binnenlandse Zaken en Koninkrijksrelaties en van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met het feit dat de afgelopen jaren de fietsendiefstal onverminderd hoog is gebleven en dat in 1999 opnieuw 700 000 fietsen gestolen zijn? <voetnoot nummer="1"/>
      </vraag>
      <vraag nummer="2">Wat is het standpunt van het kabinet ten aanzien van de zeer geringe aangiftebereidheid voor gestolen fietsen, verwoord in de mening van een groot deel van de gedupeerden dat aangifte «toch geen enkele zin heeft»? Wat vindt u van de gesignaleerde tendens dat het stelen van een fiets steeds meer «geaccepteerd» dreigt te raken? </vraag>
      <vraag nummer="3">Bent u zich er bewust van dat de Kamer al van het begin van deze kabinetsperiode aandringt op actieve bestuurlijke betrokkenheid bij het terugdringen van fietsendiefstal o.a. door middel van de introductie van de diefstalpreventiechip? </vraag>
      <vraag nummer="4" voetnoot="2">Waarom is dit voorjaar de RDW, die startklaar stond voor het registreren van fietsen met chip, door het ministerie van V&amp;W teruggefloten? <voetnoot nummer="2"/>
      </vraag>
      <vraag nummer="5" voetnoot="3">Wat is er terecht gekomen van de gezamenlijke afspraken tussen alle betrokken organisaties rond fietsendiefstal over de «benodigde aanvullende inzet» om dit maatschappelijk probleem terug te dringen, zoals door de minister van V&amp;W aan de Kamer is toegezegd in de brief van 18 april jl.? <voetnoot nummer="3"/>
      </vraag>
      <vraag nummer="6">Bent u bereid om bijvoorbeeld stadswachten en parkeerwachten bevoegdheden en middelen (bijvoorbeeld detectieapparatuur) te geven om de opsporing van gestolen fietsen te verbeteren? </vraag>
      <vraag nummer="7">Welke initiatieven bent u bereid te nemen om te komen tot een systeem van elektronische identificatie van fietsen, bij voorbeeld door het uitrusten van alle fietsenstallingen in Nederland met detectieapparatuur (die de diefstalpreventiechip kunnen lezen), het eerst uitvoeren van een pilot-project hiertoe in één gemeente en/of het instellen van een keurmerk voor diefstalpreventiechips? </vraag>
      <vraag nummer="8">In hoeverre is volgens u het instellen van een toegankelijk loket voor de aangifte van fietsendiefstal een manier om de bestrijding van fietsendiefstal mede vorm te geven? </vraag>
      <vraag nummer="9">Bent u bereid om, in overleg met de VNG, te onderzoeken wat de wenselijkheid en haalbaarheid is van een dergelijk loket? </vraag>
      <noten afkomstig="vraag">
         <noot nummer="1">CBS-cijfers en Politiemonitor 2001</noot>
         <noot nummer="2" titel="SEC">Uit «Fietstags nog geen garantie tegen diefstal» in het blad «SEC» (juni 2001)</noot>
         <noot nummer="3">VW 2001, nr. 487</noot>
      </noten>
   </vragen>
   <antwoorden aantal="8">
      <antwoord nummer="1">Ja. Het kabinet heeft in 1999 reeds f 460 miljoen beschikbaar gesteld voor de nieuw- en verbouw van fietsenstallingen bij stations. Ook is de aanpak van fietsendiefstal als actiepunt opgenomen in het Integraal Veiligheidsprogramma (IVP). </antwoord>
      <antwoord nummer="2">Al jaren proberen branche en overheid in verschillende campagnes mensen ervan te doordringen in ieder geval aangifte te doen. Voor effectieve opsporing hebben politie en OM immers informatie nodig die is vastgelegd in een proces-verbaal. In het kader van de integrale aanpak van fietsendiefstal is het verhogen van de aangiftebereidheid overigens één van de aandachtspunten. Er wordt bezien of invoering van een «lik op stuk beleid» vergelijkbaar met het beleid bij winkeldiefstal, een effectief middel kan zijn bij de bestrijding van fietsendiefstal, door de afschrikkende werking ervan. </antwoord>
      <antwoord nummer="3 en 5">Het Kabinet heeft in 1999 het initiatief genomen om de integrale aanpak van de fietsendiefstal als actiepunt op te nemen in het Integraal Veiligheidsprogramma. In het kader van de aanpak van fietsendiefstal zijn vertegenwoordigers van betrokken partijen bij elkaar gebracht (in deze werkgroep zitten, naast de Ministeries van Verkeer en Waterstaat, BZK en Justitie, politie, RAI, Fietsersbond, BOVAG, ANWB, Verbond van Verzekeraars, VNG en de Stichting AVc). Deze partijen maken vanuit hun eigen verantwoordelijkheid nadere afspraken over een samenhangende en gezamenlijke aanpak van fietsendiefstal. Zoals ik uw Kamer meedeelde in mijn brief van 18 april 2001 (VW 2000–2001 nr. 487) is in het kader van het interdepartementale programma Technologie en Samenleving, deelprogramma criminaliteitspreventie, een onderzoek uitgevoerd naar de mogelijkheden en (on)mogelijkheden van elektronische identificatie van fietsen. Uit dit onderzoek blijkt dat de fietstag géén wondermiddel is waarmee op korte termijn fietsdiefstal verdwijnt. Op de langere termijn kan elektronische identificatie een goed hulpmiddel zijn bij het verminderen van fietsendiefstal. Op basis van de resultaten van dit onderzoek wordt een actieagenda voor de integrale aanpak van fietsendiefstal opgesteld. Deze actieagenda gaat uit van een fietsregistratiesysteem dat weliswaar gebaseerd is op de identificatie van fietsen op basis van de fietstag, maar in eerste instantie al kan starten met de registratie van het framenummer, merk, type en kleur van gestolen fietsen. Ook op andere punten kan zo’n registratiesysteem evolueren. Bijvoorbeeld het bieden van de mogelijkheid dat een ieder op internet kan zien of een fiets gestolen is. Overigens vormt preventie het meest effectieve aangrijpingspunt bij de aanpak van fietsendiefstal die begint met de inspanning van de eigenaren zelf om te zorgen dat de eigen fiets niet gestolen wordt. In dit verband zal in de actieagenda dan ook nadrukkelijk aandacht worden besteed aan de communicatie naar de eigenaren en aan de mogelijkheid de fiets veilig te kunnen stallen. In dit verband zal in de actieagenda dan ook nadrukkelijk aandacht worden besteed aan stallingen. Van alle gestolen fietsen wordt 58% gestolen in de woonomgeving. Het is dus ook zaak extra aandacht te geven aan fietsparkeervoorzieningen. </antwoord>
      <antwoord nummer="4">Zoals ik bij de voorgaande vraag aangaf wordt thans de actieagenda nader uitgewerkt. Deze actieagenda zal onder meer de eisen bevatten waaraan een fietsregistatiesysteem zal dienen te voldoen. De opties met betrekking tot zo’n systeem zullen tegen elkaar worden afgewogen en in overleg met alle partijen zal een keuze worden gemaakt. Pas als een beslissing is genomen over de eisen waaraan het registratiesysteem moet voldoen kan bepaald worden welke partij(en) de registratie het beste kan (kunnen) uitvoeren. </antwoord>
      <antwoord nummer="6">Uitgangspunt is dat stadswachten en parkeerwachten dit soort strafbare feiten wel kunnen signaleren, maar niet verbaliseren. De signaleringsbevoegdheid biedt de mogelijkheid dat stads- en parkeerwachters aandacht kunnen besteden aan gestolen fietsen. Een stadswacht heeft net als iedere burger de bevoegdheid om bij ontdekking op heterdaad de dader aan te houden en over te dragen aan de politie. Handelend optreden naar aanleiding van de aldus verkregen informatie is echter voorbehouden aan de politie. De wijze waarop andere partijen dan politie (zoals toezichthouders, maar ook de fietsenbranche) een rol kunnen spelen in de aanpak van fietsendiefstal is één van de aandachtspunten van de actieagenda Aanpak Fietsendiefstal. De uitwerking van de wijze van financiering van de benodigde detectieapparatuur wordt daarbij meegenomen. </antwoord>
      <antwoord nummer="7">Wat betreft de invoering van de fietstag verwijs ik naar het antwoord op vraag 3 en 5. Met betrekking tot het eerste voorbeeld zij opgemerkt dat ik niet voornemens ben het uitrusten van fietsenstallingen met detectieapparatuur ter hand te nemen. Stallingen zijn niet de enige plek waar mogelijk veel gestolen fietsen kunnen opduiken. Ook bij handel in gebruikte fietsen is het voor de branche van belang snel en efficiënt te kunnen nagaan of een fiets gestolen is. Een integere handel in tweedehands rijwielen is een belangrijke voorwaarde voor het terug dringen van fietsendiefstal. Met de samenwerkende private partijen zal onderzocht worden hoe de handel in gestolen tweedehands fietsen kan worden gefrustreerd en hoe de burger de garantie kan worden geboden dat hij een niet-gestolen tweedehands fiets koopt. Hiervoor is een goed werkende gestolen fietsen-registratie een belangrijke voorwaarde. Daarnaast zal de logistiek rondom het retourneren van de gevonden fietsen ook de nodige aandacht vragen. Bovendien is de exploitatie van stallingen vaak in particuliere handen, zodat eventuele initiatieven op dit gebied in eerste instantie door hen moeten worden opgepakt. Een belangrijk aandachtspunt in de actieagenda is het opstellen van een pakket van eisen waaraan tags moeten voldoen. Het ligt voor de hand dat men bij vaststelling van zo’n eisenpakket ook overweegt over te gaan tot het toekennen van een keurmerk voor de tags die daaraan voldoen. </antwoord>
      <antwoord nummer="8">Verbetering van de aangiftebereidheid is een belangrijk aandachtspunt in het kader van de aanpak van fietsdiefstal. Een toegankelijk loket voor aangifte van fietsendiefstal kan de aangiftebereidheid mede verhogen. Mede naar aanleiding van de Vuurwerkramp Enschede wordt thans bezien hoe een één-loketfunctie voor veiligheid kan worden ingericht. Er wordt gedacht aan een groeimodel. In dat kader zal ook gekeken worden naar de effectiviteit en de mogelijkheden van elektronische aangifte van bepaalde delicten, waaronder fietsendiefstal. </antwoord>
      <antwoord nummer="9">De VNG wordt betrokken bij de uitwerking van de één-loket-functie voor veiligheid. Overigens maakt de VNG ook deel uit van de al eerder genoemde Werkgroep Aanpak Fietsendiefstal. </antwoord>
      <noten afkomstig="antwoord"/>
   </antwoorden>
</kvr>
