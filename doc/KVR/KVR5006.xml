<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over verblijfsvergunningen voor asielzoekers uit Zaïre. (Ingezonden 23 april 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5006
</item>
         <item attribuut="Inhoud">Vragen naar aanleiding van de uitspraak van de Rechtseenheidskamer vreemdelingenzaken, dat Zaïrezen die vóór september 1991 naar Nederland zijn gekomen en langer dan drie jaar op hun asielaanvraag hebben gewacht, onder bepaalde voorwaarden in aanmerking komen voor een verblijfsvergunning.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 1996-1997, nr. 1280, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1997-05-29</item>
         <item attribuut="Datum_indiening">1997-04-23</item>
         <item attribuut="Document-id">KVR5006</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2615" allpagenumbers="2615 2616" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1280" onderwerp="" indiendatum="1997-04-23">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1997-05-29">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van de uitspraak van de Rechtseenheidskamer vreemdelingenzaken, dat Zaïrezen die vóór september 1991 naar Nederland zijn gekomen en langer dan drie jaar op hun asielaanvraag hebben gewacht, onder bepaalde voorwaarden in aanmerking komen voor een verblijfsvergunning? <voetnoot nummer="1"/>
      </vraag>
      <vraag nummer="2">Kunt u schetsen wat de procedure is geweest, waardoor vluchtelingen die vóór september 1991 naar Nederland zijn gekomen, eerst nu een definitieve beslissing krijgen? </vraag>
      <vraag nummer="3">Hoeveel Zaïrezen komen in aanmerking voor een verblijfsstatus als gevolg van deze uitspraak? </vraag>
      <vraag nummer="4">Zijn er behalve de Zaïrezen waarvoor deze uitspraak gevolgen zal hebben, nog andere categorieën asielzoekers die meer dan vijf jaar in procedure zijn? Zo ja, om hoeveel asielzoekers gaat het? </vraag>
      <noten afkomstig="vraag">
         <noot nummer="1" datum="1997-04-19" bron="Trouw">Trouw, 19 april 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. De Rechtseenheidskamer heeft op 17 april jl. drie uitspraken gedaan in Zaïrese asielzaken. In twee van deze uitspraken is bepaald dat door de Staat onvoldoende aannemelijk is gemaakt dat in de periode van 21 september 1991 tot 3 november 1994 geen sprake was van relevante tijd in de zin van het driejarenbeleid. Volgens de uitspraken is sprake van relevante tijd indien een voorlopige voorziening of een kort geding is aangehouden op mijn verzoek (of uitstel van vertrek is verleend), terwijl achteraf blijkt dat er gedurende de periode waarin de zaak werd aangehouden, technisch gesproken nog wel mogelijkheden waren om tot gedwongen terugkeer over te gaan. Voorts heeft de Rechtseenheidskamer beslist dat de tijd die verstrijkt tijdens een door mij verzochte aanhouding van een voorlopige voorziening respectievelijk een verleend uitstel van vertrek naar aanleiding van ongunstige jurisprudentie ook moet worden gekenschetst als relevante tijd in de zin van het driejarenbeleid. </antwoord>
      <antwoord nummer="2">In de periode van 21 september 1991 tot medio 1993 zijn kort gedingen in Zaïrese zaken in verband met beperkte terugkeermogelijkheden herhaaldelijk op verzoek van de Staat aangehouden. Medio 1993 is besloten de kort gedingprocedures te hervatten omdat was gebleken dat de praktische problemen rond de gedwongen terugkeer toch niet binnen afzienbare termijn zouden zijn opgelost. Omdat onvoldoende duidelijk is geweest waarom de kort gedingprocedures weer waren hervat en omdat daaruit weer divergerende jurisprudentie voortkwam, zijn de procedures opnieuw herhaaldelijk aangehouden tot uiteindelijk de Rechtseenheidskamer op 3 november 1994 uitspraak deed in een aantal Zaïrese asielzaken. Nadat de behandeling van kort gedingen en voorlopige voorzieningen in Zaïrese asielzaken in november 1994 is hervat, is op een groot aantal aanvragen wel degelijk een definitieve beslissing genomen. </antwoord>
      <antwoord nummer="3">Ik heb de Landsadvocaat gevraagd mij te adviseren over de consequenties die ik moet verbinden aan deze uitspraken. Indien ik naar aanleiding van het advies van de Landsadvocaat zou besluiten de uitleg van het driejarenbeleid in deze uitspraken te volgen zullen naar schatting enkele honderden Zaïrese asielzaken (opnieuw) individueel moeten worden bezien. </antwoord>
      <antwoord nummer="4">Bij mijn weten zijn er thans geen andere categorieën asielzoekers die meer dan vijf jaar in procedure zijn en die als gevolg van deze uitspraken van de Rechtseenheidskamer voldoen aan de voorwaarden voor het driejarenbeleid. </antwoord>
      <noten afkomstig="antwoord"/>
   </antwoorden>
</kvr>
