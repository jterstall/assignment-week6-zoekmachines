<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ulenbelt (SP) aan de minister van Sociale Zaken en Werkgelegenheid over tewerkstelling van Roemenen in de tuinbouw. (Ingezonden 13 augustus 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29267
</item>
         <item attribuut="Inhoud">Vragen naar aanleiding van een bericht op de website van BN De Stem over 2000 Roemenen die tewerkgesteld zouden zijn in de West-Brabantse tuinbouw. De vragen gaan met name over de tewerkstellingsvergunning en de huisvesting van deze mensen.</item>
         <item attribuut="Rubriek">Arbeid (Werknemers) Landbouw (Tuinbouw)</item>
         <item attribuut="Trefwoorden">Buitenlandse werknemers Roemenië Tuinbouw</item>
         <item attribuut="Vindplaats">Kamervragen met antwoord 2006-2007, nr. 2591, Tweede Kamer</item>
         <item attribuut="Vraagnr_bij_indiening">2060722980</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Ulenbelt</persoon>
         </item>
         <item attribuut="Datum_reaktie">2007-09-04</item>
         <item attribuut="Datum_indiening">2007-08-13</item>
         <item attribuut="Document-id">KVR29267</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5495" allpagenumbers="5495 5496" vetnummer="2060722980" code="0607tkkvr2591" lopendefooter="Tweede Kamer, vergaderjaar 2006–2007, Aanhangsel" filenaam="KVR29267" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2591" onderwerp="" indiendatum="2007-08-13">
         <vrager partij="SP" oorsprong="parlement">Ulenbelt</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat er via het project Seizoensarbeid van Land- en Tuinbouworganisatie Nederland (LTO), 2000 Roemenen aan werk zijn geholpen in de West-Brabantse tuinbouw? <voetnoot nummer="1"/>Zo neen, hoeveel dan wel? </vraag>
      <vraag nummer="2">Is er voor deze werknemers een tewerkstellingsvergunning aangevraagd? </vraag>
      <vraag nummer="3">Hoeveel vergunningen zijn dit jaar aangevraagd om werknemers uit Bulgarije en Roemenië te werk te stellen? Uit welke sectoren? Hoeveel van deze aanvragen zijn toegekend dan wel afgewezen? Op welke gronden? </vraag>
      <vraag nummer="4">Welke inspanningen voor het werven van personeel moet een werkgever aantoonbaar verrichten voordat hij een tewerkstellingsvergunning van het Centrum voor Werk en Inkomen (CWI) krijgt? </vraag>
      <vraag nummer="5">Wordt er een tewerkstellingsvergunning verleend als de aanvrager niet heeft geworven in de landen van Midden- of Oost-Europa (MOE-landen) of bij uitzendbureaus? Zo ja, waarom? Kan een werkgever volstaan met het plaatsen van één advertentie? </vraag>
      <vraag nummer="6">Hoe voert het CWI de toets op de huisvesting uit? Worden de betreffende gemeenten op de hoogte gesteld van de verblijfplaatsen? Zo neen, hoe vindt de controle op de kwaliteit van de huisvesting van deze buitenlandse arbeiders dan plaats? </vraag>
      <noten afkomstig="vraag">
         <noot nummer="1" weblink="http://www.bndestem.nl/economie/article1696858.ece">http://www.bndestem.nl/economie/article1696858.ece</noot>
      </noten>
   </vragen>
   <antwoorden aantal="3">
      <antwoord nummer="1, 2 en 3">De Centrale organisatie werk en inkomen (CWI) heeft in de periode januari tot en met juli 2007 via het project Seizoensarbeid in totaal 1545 tewerkstellingsvergunningen verstrekt voor Roemeense werknemers en 511 voor Bulgaarse werknemers. Het is niet bekend in welke regio’s deze personen werkzaam zijn. CWI houdt geen registratie bij naar regio. CWI heeft in 2007 (tot en met 31 juli) 1913 tewerkstellingsvergunningen verstrekt voor Roemeense werknemers en 645 voor Bulgaarse werknemers. Voor Roemeense werknemers zijn tot nu toe 221 aanvragen geweigerd en voor Bulgaarse werknemers 410. De reden van weigering is niet bekend. CWI houdt geen aparte registratie bij van geweigerde tewerkstellingsvergunningen in combinatie met nationaliteit en reden van weigering. In het algemeen gelden als belangrijkste weigeringsgronden de aanwezigheid van prioriteitgenietend aanbod en het niet bieden van marktconforme arbeidsvoorwaarden en arbeidsomstandigheden. </antwoord>
      <antwoord nummer="4 en 5">Een werkgever die een tewerkstellingsvergunning aanvraagt moet minimaal 5 weken voor het indienen van de aanvraag de betreffende vacature melden bij CWI. Verder moet de werkgever zelf trachten werknemers te werven in Nederland en de lidstaten van de Europese Economische Ruimte waarvoor vrij verkeer van werknemers geldt. Hiertoe behoren ook de MOE-landen. Daarbij moet de werkgever gebruik maken van alle voor de hand liggende kanalen zoals internet, advertenties in vakbladen of kranten of bemiddelingsinstanties. De werkgever zal bij de aanvraag van de tewerkstellingsvergunning aannemelijk moeten maken dat hij voorafgaande aan, alsmede na de vacaturemelding bij CWI, zelf nog pogingen heeft ondernomen om zijn vacature te vervullen. De werkgever moet inzicht geven welke wervingsinspanningen hij heeft verricht en wat de resultaten daarvan zijn en daarbij gemotiveerd aangeven waarom eventuele kandidaten niet geschikt zijn. Voor het project Seizoensarbeid gelden de volgende specifieke eisen. Voor de werving in Nederland moet de werkgever minimaal 2 verschillende lokale wervingsinspanningen verrichten, bijvoorbeeld het plaatsen van advertenties in kranten of in supermarkten. Verder moet de werkgever zijn vacature(s) melden bij 2 volgens de NEN-norm gecertificeerde KIES-RIA uitzendbureaus. Voor de werving in andere landen kunnen werkgevers gebruik maken van het EURES-netwerk (EURopean Employment Service), dat werving in andere landen ondersteunt. De werkgever is niet verplicht gebruik te maken van EURES, maar hij zal bij de aanvraag aannemelijk moeten maken dat hij vergelijkbare inspanningen heeft gedaan om binnen de Europese Economische Ruimte arbeidskrachten te werven. Een aanvraag voor een tewerkstellingsvergunning wordt geweigerd indien de werkgever zijn vacature niet tijdig heeft gemeld bij CWI en/of onvoldoende wervingsinspanningen heeft verricht. </antwoord>
      <antwoord nummer="6">Artikel 9 lid 1 sub f van de Wet arbeid vreemdelingen bepaalt dat een tewerkstellingsvergunning kan worden geweigerd indien geen passende huisvesting voor de vreemdeling beschikbaar is. Alle werkgevers die een tewerkstellingsvergunning aanvragen, ondertekenen een verklaring, waarin ze aangeven waar en wat de aard van de huisvesting is, hoeveel vreemdelingen daar gehuisvest zijn, dat de huisvesting veilig en hygiënisch is en ook anderszins voldoet aan de regels. Indien het woonadres van de vreemdeling gelijk is aan dat van de werkgever of indien er veel vreemdelingen op één adres worden gehuisvest, dan vraagt CWI de werkgever om hierop een toelichting te geven. CWI mag op grond van het Besluit SUWI adresgegevens verstrekken aan gemeenten van vreemdelingen voor wie een tewerkstellingsvergunning is afgegeven. Gemeenten kunnen dan controleren of wordt voldaan aan de Woningwet en de Huisvestingswet. CWI heeft met de gemeenten Den Haag en Amsterdam afspraken gemaakt over systematische gegevensuitwisseling. Op ad hoc basis verstrekt CWI ook adresgegevens aan andere gemeenten. Als gemeenten signaleren dat de huisvesting van de betreffende vreemdeling niet veilig en hygiënisch is, kan CWI op basis van informatie van de gemeente de tewerkstellingsvergunning intrekken. </antwoord>
      <noten afkomstig="antwoord"/>
   </antwoorden>
</kvr>
