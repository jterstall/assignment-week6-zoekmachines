<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de wetenschappelijke betrouwbaarheid van taalanalyses door de IND. (Ingezonden 5 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24276
</item>
         <item attribuut="Inhoud">Aanvullende vragen op eerder gestelde vragen over de taalanalyses van de IND (Aanhangsel van de Handelingen II, 2004-2005, nr. 1629). De deskundigheid van de taalanalisten en de IND-linguïsten kan niet worden vastgesteld, omdat zij anoniem blijven, wat tegen de internationale richtlijnen is.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2005-2006, nr. 328, Tweede Kamer</item>
         <item attribuut="Vraagnr_bij_indiening">2050600840</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-11-10</item>
         <item attribuut="Datum_indiening">2005-10-05</item>
         <item attribuut="Document-id">KVR24276</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="709" allpagenumbers="709 710" vetnummer="2050600840" code="0506tkkvr328" lopendefooter="Tweede Kamer, vergaderjaar 2005–2006, Aanhangsel" filenaam="KVR24276" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="328" onderwerp="" indiendatum="2005-10-5">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-11-10">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de eerdere schriftelijke vragen over de wetenschappelijke betrouwbaarheid van taalanalyses die door de IND worden uitgevoerd? <voetnoot nummer="1"/>
      </vraag>
      <vraag nummer="2">Bent u bekend met de Guidelines for the Use of Language Analysis in Relation to Questions of National Origin in Refugee Cases, die in juni 2004 zijn opgesteld door de Language and National Origin Group, een internationale groep linguïsten, met het doel om overheden te helpen de algemene betrouwbaarheid van taalanalyses te bepalen bij het vaststellen van nationale herkomst, nationaliteit of staatsburgerschap? Bent u bekend met het feit dat deze Guidelines worden ondersteund door de International Association of Forensic Linguists (IAFL), de belangrijkste internationale organisatie van taalkundigen die professioneel betrokken is bij gerechtelijke procedures, alsmede door de Nederlandse Vereniging voor Toegepaste Taalwetenschap (de Anéla)? </vraag>
      <vraag nummer="3">Deelt u de mening dat het in eerste instantie aan wetenschappelijk geschoolde taalkundigen is om de wetenschappelijke betrouwbaarheid van taalanalyses te beoordelen, en daarmee ook de deskundigheid van de instantie die deze taalanalyses uitvoert? </vraag>
      <vraag nummer="4">Bent u ermee bekend, dat richtlijn 6 van deze Guidelines voorschrijft dat taalkundigen die betrokken zijn bij taalanalyses, kenbaar moeten maken over welke deskundigheid en expertise zij beschikken? Is het waar dat de taalanalyses van de IND anoniem worden uitgevoerd, zodat de deskundigheid van de analist niet kan worden getoetst? Is het waar dat de expertise van de IND-linguïsten, die de taalanalisten «begeleiden en controleren», eveneens niet bekend is, zodat de deskundigheid van deze begeleidende linguïsten niet kan worden getoetst? Bent u bereid hierover openheid te geven? Zo neen, waarom niet? </vraag>
      <vraag nummer="5" voetnoot="2">Bent u ermee bekend, dat de richtlijnen 3 en 7 van deze Guidelines voorschrijven dat taalanalyses alleen verantwoord kunnen worden uitgevoerd door gekwalificeerde linguïsten met erkende en actuele expertise van de taal waarin de asielzoeker (vermoedelijk) spreekt? Is het waar dat de taalanalyses van de IND worden uitgevoerd door personen die een «actieve beheersing hebben van de taal of talen in kwestie», en die daarbij begeleid worden door een linguïst die niet noodzakelijkerwijs beschikt over kennis of expertise van die taal of talen? <voetnoot nummer="2"/>
      </vraag>
      <vraag nummer="6">Deelt u de conclusie dat de taalanalyses die door Bureau Land en Taal van de IND worden uitgevoerd, op cruciale punten niet voldoen aan de hierboven genoemde richtlijnen? </vraag>
      <vraag nummer="7">Deelt u de mening dat, gezien het belang van de uitkomst van dit onderzoek voor de betrokken asielzoeker en de Nederlandse overheid, taalanalyses van de IND aan de hoogste wetenschappelijke standaarden moeten voldoen? Zo neen, waarom niet? Zo ja, welke stappen gaat u ondernemen om te garanderen dat de taalanalyses die door Bureau Land en Taal van de IND worden uitgevoerd, voldoen aan de Guidelines for the Use of Language Analysis in Relation to Questions of National Origin in Refugee Cases? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, nr.1629, vergaderjaar 2004–2005.</noot>
         <noot nummer="2" documenttype="Kamervragen">Aanhangsel Handelingen, nr.1629, vergaderjaar 2004–2005, antwoord op vraag 3.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja, de Guidelines zijn mij bekend. Blijkens haar website ondersteunt de Nederlandse Vereniging voor Toegepaste Taalwetenschap (Anéla) het initiatief van de Language and National Origin Group.Ook op de website van de International Association of Forensic Linguists (IAFL) wordt verwezen naar de Guidelines. </antwoord>
      <antwoord nummer="3">Ja. </antwoord>
      <antwoord nummer="4">Richtlijn 6 van de Guidelines schrijft ook voor dat linguïsten het recht moeten hebben om te verlangen dat de informatie met betrekking tot hun deskundigheid en expertise vertrouwelijk wordt gehouden, en niet openbaar wordt gemaakt aan de asielzoeker of het land, waaruit ze zijn gevlucht.De deskundigheid en expertise van de taalanalisten en de linguïsten die betrokken zijn bij de door de IND uitgevoerde taalanalyses is bekend bij de IND. Daarnaast verwijs ik u naar de antwoorden op eerder gestelde kamervragen (Aanhangsel Handelingen, 2004–2005, nummer 1629).Daarin staat dat de taalanalisten een actieve beheersing hebben van de taal of talen in kwestie en dat de linguïsten van Bureau Land en Taal allen een taalkundige opleiding op academisch niveau hebben afgerond en bovendien allen ervaring hebben met het zelfstandig uitvoeren van wetenschappelijk-taalkundig onderzoek. Ook staat in die antwoorden dat het werk van de taalanalisten is onderworpen aan een voortdurende kwaliteitscontrole.De geluidsopname van het taalanalysegesprek en het rapport van taalanalyse worden aan de vreemdeling ter beschikking gesteld.De vreemdeling kan de gegevens uitputtend controleren en desgewenst op basis van deze geluidsopname een tegenonderzoek laten verrichten door een door de vreemdeling zelf aan te wijzen, onafhankelijke deskundige.De vreemdeling kan de juistheid van de resultaten van een taalanalyse zo nodig in het beroep op de rechter tegen de afwijzende beslissing aan de orde stellen.Een contra-expertise is, blijkens de jurisprudentie, het aangewezen instrument om die juistheid te bestrijden. </antwoord>
      <antwoord nummer="5">Ik ben bekend met de richtlijnen 3 en 7 van deze Guidelines.In het antwoord op de eerdere kamervragen en hierboven is reeds aangegeven dat de taalanalyses van de IND worden uitgevoerd door gekwalificeerde linguïsten en taalanalisten die over de vereiste capaciteiten beschikken. </antwoord>
      <antwoord nummer="6">Deze conclusie deel ik niet.Hierbij verwijs ik naar mijn bovenstaande antwoorden. </antwoord>
      <antwoord nummer="7">Ik ben van mening dat de taalanalyses van de IND voldoen aan de hoogste wetenschappelijke standaarden. </antwoord>
      <noten afkomstig="antwoord"/>
   </antwoorden>
</kvr>
