<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden H. G. J. Kamp en Korthals (beiden VVD) over een mogelijk voorkeursbeleid bij de politie. (Ingezonden 13 oktober 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5936
</item>
         <item attribuut="Inhoud">Betreft opleidingseisen aan vrouwelijke en allochtone asprirant-politiemensen.</item>
         <item attribuut="Rubriek">Criminaliteit en openbare orde (Politie) Inkomen en rechtspositie (Personeelsbeleid)</item>
         <item attribuut="Trefwoorden">Personeelsbeleid Politie</item>
         <item attribuut="Vindplaats">Kamervragen met antwoord 1997-1998, nr. 229, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="VVD">H. G. J. Kamp</persoon>
            <persoon partij="VVD">Korthals</persoon>
         </item>
         <item attribuut="Datum_reaktie">1997-11-03</item>
         <item attribuut="Datum_indiening">1997-10-13</item>
         <item attribuut="Document-id">KVR5936</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="465" allpagenumbers="465 466" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5936" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="229" onderwerp="" indiendatum="1997-10-13">
         <vrager partij="VVD" oorsprong="parlement">H. G. J. Kamp</vrager>
         <vrager partij="VVD" oorsprong="parlement">Korthals</vrager>
         <vraagt-aan/>
      </vraagdata>
      <antwoorddata antwoorddatum="1997-11-3">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Worden bij de politie aan allochtone en vrouwelijke aspirant-politiemensen lagere opleidingseisen gesteld dan aan Nederlandse mannen? Zo ja, hoe luiden de verschillende opleidingseisen? Wat is de reden van het hanteren van verschillende opleidingseisen? <voetnoot nummer="1"/>
      </vraag>
      <vraag nummer="2">Voeren alle politiekorpsen het in de eerste vraag bedoelde voorkeursbeleid? </vraag>
      <vraag nummer="3">Zijn er andere overheidsdiensten die een dergelijk voorkeursbeleid voeren? Zo ja, welke? </vraag>
      <vraag nummer="4">Deelt u de opvatting, dat een dergelijk voorkeursbeleid in strijd is met artikel 1 van de Grondwet? Zo nee, waarom niet? </vraag>
      <vraag nummer="5">Welke maatregelen bent u voornemens te treffen, teneinde herhaling van deze vorm van voorkeursbeleid te voorkomen? Bent u bereid de Tweede Kamer daarover te informeren? </vraag>
      <noten afkomstig="vraag">
         <noot nummer="1" datum="1997-10-8" bron="De Telegraaf">De Telegraaf, 8 oktober 1997</noot>
      </noten>
   </vragen>
   <antwoorden aantal="5">
      <antwoord nummer="1">In de notitie «Voorkeursbeleid: Randvoorwaarden en Beleid» (Kamerstukken II, 1992/1993, 23 022) is opgemerkt dat uitgangspunt van voorkeursbeleid is dat relevante geschiktheidseisen die gelden voor betreffende functies te allen tijde gehandhaafd blijven. In de onderhavige casus «regiopolitie Hollands Midden», heeft het regiokorps eenmalig de vooropleidingseis voor Nederlandse mannen verhoogd. Voor allochtone en vrouwelijke sollicitanten gold deze verhoogde eis niet. Doel hiervan was bij het schonen van de wachtlijst van sollicitanten invulling te geven aan het voorkeursbeleid. Echter de wijze waarop invulling werd gegeven aan het voorkeursbeleid voldoet niet aan hetgeen is gesteld in de genoemde notitie. Ik onderschrijf dan ook de betreffende conclusie van de Nationale Ombudsman ten aanzien van de handelwijze van de regiopolitie Hollands Midden. De regiopolitie Hollands Midden heeft reeds aan de Nationale Ombudsman aangegeven dat het om een eenmalige operatie ging (namelijk het schonen van de wachtlijst van sollicitanten). </antwoord>
      <antwoord nummer="2">Ten aanzien van het gevoerde voorkeursbeleid door de politiekorpsen op dit moment kan ik u melden dat ik er niet van uitga dat een gelijksoortig voorkeursbeleid als in genoemde casus wordt gevoerd. In mijn antwoord bij vraag 1 heb ik aangegeven dat het gevoerde voorkeursbeleid gebaseerd is op een verkeerd uitgangspunt. Ik beschik echter niet over gegevens terzake van alle politiekorpsen en van andere overheidsorganisaties, omdat het voeren van voorkeursbeleid valt binnen de eigen verantwoordelijkheid van deze organisaties. Uiteraard dient men bij de uitvoering van het voorkeursbeleid de voorwaarden uit voornoemde notitie in acht te nemen. </antwoord>
      <antwoord nummer="3">Zie antwoord op vraag 2. </antwoord>
      <antwoord nummer="4">Artikel 1 van de Grondwet verzet zich in beginsel niet tegen een voorkeursbehandeling van groepen die zich in een achterstandspositie bevinden. Dat valt onder meer op te maken uit opmerkingen die van regeringszijde tijdens de algemene grondwetsherziening van 1983 zijn gemaakt (vgl. Handelingen I 1981/1982, 16 905, blz. 392). Een tijdelijke voorkeursbehandeling verdraagt zich overigens alleen dan met artikel 1 Grondwet, voor zover het gaat om een objectief en redelijk te rechtvaardigen onderscheid; tussen doel en de middelen evenredigheid bestaat; en bij de uitvoering onder meer aan eisen van redelijkheid en behoorlijkheid wordt voldaan. Het bovenstaande in aanmerking nemend, deel ik uw opvatting. </antwoord>
      <antwoord nummer="5">Ik zal de regionale politiekorpsen wijzen op het rijksbeleid en randvoorwaarden met betrekking tot het voeren van voorkeursbeleid, en hen verzoeken het eigen voorkeursbeleid kritisch te bezien. Ik zal de Tweede Kamer over de resultaten hiervan informeren. </antwoord>
      <noten afkomstig="antwoord"/>
   </antwoorden>
</kvr>
