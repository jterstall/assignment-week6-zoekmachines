<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wijn en Verhagen (beiden CDA) aan de staatssecretaris van Justitie over een advies van burgemeesters inzake «witte illegalen». (Ingezonden 11 maart 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9207
</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Gemeenten Vreemdelingen</item>
         <item attribuut="Vindplaats">Kamervragen met antwoord 1998-1999, nr. 1228, Tweede Kamer</item>
         <item attribuut="Vraagnr_bij_indiening">2989909300</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Wijn</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">1999-04-20</item>
         <item attribuut="Datum_indiening">1999-03-11</item>
         <item attribuut="Document-id">KVR9207</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2421" allpagenumbers="2421 2422" vetnummer="2989909300" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9207" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1228" onderwerp="" indiendatum="1999-03-11">
         <vrager partij="CDA" oorsprong="parlement">Wijn</vrager>
         <vrager partij="CDA" oorsprong="parlement">Verhagen</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="1999-04-20">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Welke redenen zijn er voor u om nu in te stemmen met een advies van burgemeesters inzake zogenaamde «witte illegalen» terwijl uw ambtsvoorganger en de Kamer een soortgelijk voorstel van D66 geheel van de hand hebben gewezen wegens de onwenselijkheid van een gedecentraliseerd toelatingsbeleid? </vraag>
      <vraag nummer="2">Hoe kunt u volhouden dat een hongerstaking geen gevolgen heeft voor het te voeren beleid, terwijl deze nu wel aanleiding is voor het instemmen met een adviescommissie inzake het te voeren beleid? </vraag>
      <vraag nummer="3">In hoeverre schept deze gang van zaken een precedent? </vraag>
      <vraag nummer="4">In hoeverre betekent deze gang van zaken een verschil in behandeling en beoordeling ten opzichte van reeds uit Nederland vertrokken zogenaamde «witte illegalen»? </vraag>
      <vraag nummer="5">Hoe kunt u zeker stellen dat dit niet leidt tot nieuwe regels met betrekking tot toelating van zogenaamde «witte illegalen», of tot een versoepeling van het tot nu toe gevoerde beleid? </vraag>
      <vraag nummer="6">Deelt u de mening dat het advies van burgemeesters niet kan leiden tot een andere uitkomst van reeds door u persoonlijk beoordeelde dossiers? </vraag>
      <vraag nummer="7">Deelt u de vrees dat met deze gang van zaken verwachtingen worden gewekt die mogelijk niet kunnen worden nagekomen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">De burgemeester van Amsterdam heeft aandacht gevraagd voor de problemen die de grote steden hebben met langdurig illegale vreemdelingen, omdat voor die groep vreemdelingen de gevolgen van de Koppelingswet voor de lokale gemeenschap tot ongewenste situaties kunnen leiden. In mijn brief van 8 maart 1999 aan de burgemeester van Amsterdam heb ik aangegeven dat de kennis van de burgemeesters van de lokale omstandigheden van bijzonder nut zijn, met name waar het gaat om aspecten als gezinsomstandigheden en de mate van inburgering. Wanneer de burgemeesters in concrete gevallen feiten en omstandigheden aandragen die naar hun mening van belang kunnen zijn voor de beoordeling van een verzoek om toelating, zal ik die bij de beoordeling van dat verzoek betrekken. Hierbij heb ik wel aangegeven dat de marges voor toepassing van mijn discretionaire bevoegdheid binnen de grenzen van het witte-illegalenbeleid beperkt zijn. </antwoord>
      <antwoord nummer="3 en 4">Verzoeken om heroverweging van eerder genomen beslissingen komen materieel neer op aanvragen om toelating. Ik ben bereid om deze verzoeken conform de daarvoor geldende procedure te behandelen. Dit betekent dat een vreemdeling die een verzoek tot heroverweging van een eerdere beslissing indient, wordt doorverwezen naar de korpschef van de gemeente waar de vreemdeling woon- of verblijfplaats houdt om aldaar een aanvraag om toelating in te dienen. Deze aanvraag om toelating dient te voldoen aan de vereisten zoals die zijn neergelegd in artikel 16 van de Vreemdelingenwet jo. artikel 52a van het Vreemdelingenbesluit. </antwoord>
      <antwoord nummer="5">Gebruikmaking van de inherente afwijkingsbevoegdheid, ook wel de discretionaire bevoegdheid genoemd, betekent dat de beleidsregel zelf gehandhaafd blijft maar dat – gelet op de individuele omstandigheden – een afwijking geboden is. Deze afwijking is alleen mogelijk indien de toepassing van de beleidsregel in het individuele geval getuigt van een onbedoelde bijzondere hardheid. De door de burgemeesters aan te dragen feiten en omstandigheden kunnen een rol spelen bij de beoordeling of in een voorkomend individueel geval gebruik moet worden gemaakt van de discretionaire bevoegdheid. </antwoord>
      <antwoord nummer="6 en 7">Zoals ik in mijn brief van 1 februari 1999 aan uw kamer heb aangegeven, maak ik gebruik van mijn discretionaire bevoegdheid daar waar het gaat om een samenstel c.q. combinatie van bijzondere factoren, die er in hun onderlinge samenhang bezien, toe leiden dat de toepassing van het beleid in het concrete individuele geval getuigt van een onbedoelde bijzondere hardheid. Het gaat hierbij met name om factoren – uiteraard in hun onderlinge samenhang – als een zeer lange verblijfsduur in Nederland, medische factoren, gezinsomstandigheden en overige klemmende redenen van humanitaire aard. Ik deel bovendien niet de vrees dat mijn brief van 8 maart nieuwe verwachtingen heeft gewekt die mogelijk niet kunnen worden nagekomen. Ik heb immers aan de burgemeesters aangegeven dat de marges voor toepassing van mijn discretionaire bevoegdheid binnen de grenzen van het witte-illegalenbeleidbeperkt zijn. </antwoord>
      <noten afkomstig="antwoord"/>
   </antwoorden>
</kvr>
