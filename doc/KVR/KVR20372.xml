<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ten Hoeve (OSF) op 11 mei 2004 medegedeeld aan de Minister van Binnenlandse Zaken en Koninkrijksrelaties inzake startbijeenkomst van de publiekscampagne voor de Europese verkiezingen en de IPP stemwijzer.; Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20372
</item>
         <item attribuut="Inhoud">Vragen over de "startbijeenkomst" die op 27 april 2004 georganiseerd was door het Ministerie van BZK voor alle aan de Europese verkiezingen deelnemende partijen, en over Stemwijzer voor de Europese verkiezingen zoals die door het Instituut voor Publiek en Politiek (IPP) wordt aangeboden. Volgens indiener kregen alleen de in de Tweede Kamer vertegenwoordigde partijen de gelegenheid een bijdrage te leveren aan de startbijeenkomst, en werden ook alleen die partijen opgenomen in de Stemwijzer.</item>
         <item attribuut="Rubriek">Communicatie, media en informatievoorziening (Overig) Internationale betrekkingen (Europese Unie) Staats- en bestuursrecht (Grondrechten) Staats- en bestuursrecht (Kiesrecht) Staats- en bestuursrecht (Politiek)</item>
         <item attribuut="Trefwoorden">Discriminatie Europees Parlement Politieke partijen Verkiezingen Voorlichting</item>
         <item attribuut="Vindplaats">Kamervragen met antwoord 2003-2004, nr. 17, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="OSF">Ten Hoeve</persoon>
         </item>
         <item attribuut="Datum_reaktie">2004-06-03</item>
         <item attribuut="Datum_indiening">2004-05-11</item>
         <item attribuut="Document-id">KVR20372</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="37" allpagenumbers="37 38" vetnummer="" code="" lopendefooter="Eerste Kamer, vergaderjaar 2003–2004, Aanhangsel" filenaam="KVR20372" issn-nummer="ISSN 0921 - 738x" uitgever="Sdu Uitgevers ’s-Gravenhage 2004"/>
      <vraagdata vraagnummer="17" onderwerp="" indiendatum="">
         <vrager partij="OSF" oorsprong="parlement">Ten Hoeve</vrager>
         <vraagt-aan/>
      </vraagdata>
      <antwoorddata antwoorddatum="2004-06-3">
         <antwoorder functie="minister" ministerie="Bestuurlijke Vernieuwing en Koninkrijksrelaties">De Graaf</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Klopt het dat uw ministerie op 27 april jl. een «startbijeenkomst» georganiseerd heeft voor de Europese verkiezingen, waarvoor alle partijen die daaraan zullen deelnemen uitgenodigd waren? Klopt het voorts dat van de aanwezige partijen alleen de in de Tweede Kamer vertegenwoordigde partijen de gelegenheid kregen een eigen bijdrage aan de bijeenkomst te leveren? </vraag>
      <vraag nummer="2">Bent u van mening dat dit een juiste manier is van omgaan met partijen die aan de verkiezingen zullen deelnemen en daarvoor aan alle, ook bijvoorbeeld financiële eisen voldaan hebben? En bent u van mening dat dit een juiste voorstelling van zaken schept naar degenen voor wie deze bijeenkomst als informatie bedoeld was? </vraag>
      <vraag nummer="3">Is het voorts waar dat in de Stemwijzer voor de Europese verkiezingen zoals die door het Instituut voor Publiek en Politiek (IPP) via het internet wordt aangeboden, ook alleen de in de Tweede Kamer vertegenwoordigde partijen opgenomen zijn en niet de nieuwkomers, maar ook niet de partijen die regionaal al wel vertegenwoordigd zijn? </vraag>
      <vraag nummer="4">Heeft uw ministerie enige bemoeienis gehad met de wijze waarop de Stemwijzer opgezet is en de keuzen die daarbij gemaakt zijn? </vraag>
      <vraag nummer="5">Vindt u de door het IPP gemaakte keuze om alleen zittende partijen op te nemen in de Stemwijzer juist, gelet op het feit dat de Stemwijzer een duidelijke functie vervult in de publieksvoorlichting met betrekking tot het bij de verkiezingen aan de kiezer geboden scala van politieke keuzemogelijkheden? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2">Het ministerie van Binnenlandse Zaken en Koninkrijksrelaties heeft op 27 april jl. een «startbijeenkomst» georganiseerd voor de start van de overheidscampagne «Europese verkiezingen. U komt toch ook?» Tijdens de startbijeenkomst werd daarnaast gedurende 90 seconden het woord gegeven aan acht partijen die meedoen aan de Europese verkiezingen en op dat moment ook vertegenwoordigd waren in de Tweede Kamer. Aan alle partijen, die de intentie hadden om deel te nemen aan de verkiezingen voor het Europees Parlement is de mogelijkheid geboden om een bijdrage te leveren aan de persmap die het ministerie van BZK onder de journalisten heeft verspreid. De 90 seconden zijn weliswaar door acht partijen uitgesproken, maar twaalf teksten zijn breed onder de aandacht van de pers gekomen. Alle partijen hebben de gelegenheid gekregen deel te nemen aan de startbijeenkomst. Enerzijds van achter de tafel, door een schriftelijke bijdrage in de persmap anderzijds en door hun verschijning in de perszaal. Daarbij merk ik op dat op 27 april jl. nog niet officieel vastgesteld was welke partijen zouden deelnemen aan de verkiezingen van 10 juni. Op 28 april dienden uiterlijk de kandidaat-lijsten bij het centraal stembureau te zijn ingediend. Tot 3 mei kon een verzuim worden verholpen. Op 3 mei zijn de kandidaat-lijsten door het centraal stembureau vastgesteld. Daartegen kon tot en met 7 mei beroep bij de Afdeling Bestuursrechtspraak van de Raad van State worden ingediend. Van die mogelijkheid heeft de Partij voor de Dieren daadwerkelijk gebruik gemaakt. Het was op 27 april dan ook niet duidelijk of de partijen aan alle eisen voor deelname aan de verkiezingen voor het Europees Parlement hadden voldaan. </antwoord>
      <antwoord nummer="3 en 5">De StemWijzer is niet beperkt tot alleen de programma’s van de in de Tweede Kamer vertegenwoordigde partijen. Het Instituut voor Publiek en Politiek (IPP) houdt sinds 2002 min of meer de zelfde selectiecriteria aan voor het opnemen van politieke partijen in de StemWijzer. De criteria die het IPP daarvoor hanteert zijn: – partijen die zitting hebben in het huidige Europese Parlement of in de Tweede Kamer en meedoen aan de verkiezingen; – daarnaast worden partijen opgenomen die gedurende 3 aaneengesloten weken voor de verkiezingen één of meer zetels lijken te gaan halen volgens twee gezaghebbende onafhankelijke opiniepeilingen; – partijen dienen over complete verkiezingsprogramma’s te beschikken; – partijen dienen zich aan de deadlines voor het leveren van programma’s en de autorisatie van stellingen te houden. </antwoord>
      <antwoord nummer="4">Neen. Het ministerie vervult geen inhoudelijke rol bij het bekendmaken van programma’s van politieke partijen. Het ministerie heeft alleen een bijdrage aan de StemWijzer geleverd in de vorm van een subsidie. In de subsidiebeschikking is met opzet niet de mogelijkheid geschapen om de inhoud van de StemWijzer te beïnvloeden. Wel wordt de StemWijzer geëvalueerd als instrument dat de betrokkenheid van de kiezer met de verkiezingen moet versterken. De StemWijzer wordt onafhankelijk door het IPP samengesteld met behulp van een redactie. </antwoord>
      <noten afkomstig="antwoord"/>
   </antwoorden>
</kvr>
