<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de ministers van Volkshuisvesting, Ruimtelijke Ordening en Milieubeheer, van Landbouw, Natuur en Voedselkwaliteit en van Verkeer en Waterstaat over de plannen tot het bebouwen van de uiterwaarden bij Arnhem. (Ingezonden 16 november 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30451
</item>
         <item attribuut="Inhoud">Gevraagd wordt onder meer of het bebouwen van de uiterwaarden in het kader van het EMAB (Experiment Met Aangepast Bouwen) binnen de PKB Ruimte voor de Rivier is toegestaan. Het natuurgebied Meinerswijk zou onder de EMAB-status komen te vallen.</item>
         <item attribuut="Rubriek">Bedrijfsleven en industrie (Vestigingsbeleid) Bouw (Woningbouw) Ruimtelijke ordening en infrastructuur (Rivieren)</item>
         <item attribuut="Trefwoorden">Rivieren Vestigingsbeleid Woningbouw</item>
         <item attribuut="Vindplaats">Kamervragen met antwoord 2007-2008, nr. 933, Tweede Kamer</item>
         <item attribuut="Vraagnr_bij_indiening">2070804900</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM) Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-12-20</item>
         <item attribuut="Datum_indiening">2007-11-16</item>
         <item attribuut="Document-id">KVR30451</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1991" allpagenumbers="1991 1992" vetnummer="2070804900" code="0708tkkvr933" lopendefooter="Tweede Kamer, vergaderjaar 2007–2008, Aanhangsel" filenaam="KVR30451" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="933" onderwerp="" indiendatum="2007-11-16">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Landbouw, Natuur en Voedselkwaliteit en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-12-20">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de plannen van de gemeente Arnhem om de uiterwaarden bij Arnhem te bebouwen? <voetnoot nummer="1"/>
      </vraag>
      <vraag nummer="2">Is het bebouwen van de uiterwaarden ter plaatse in het kader van het Experiment Met Aangepast Bouwen (EMAB) binnen de PKB Ruimte voor de Rivier toegestaan? Zo ja, waarom? </vraag>
      <vraag nummer="3">Deelt u de mening dat bebouwing van de uiterwaarden de rivierenloop (in de toekomst) ernstig kan schaden? Zo neen, waarom niet? </vraag>
      <vraag nummer="4">Wat is uw oordeel over het bebouwen van de uiterwaarden in het kader van de ter plaatse geldende Ecologische Hoofd Structuur (EHS)? </vraag>
      <vraag nummer="5">Wat is uw oordeel over het onder de EMAB-status laten vallen van het natuurgebied Meinerswijk? </vraag>
      <vraag nummer="6">Bent u bereid te bevorderen dat bebouwing van de uiterwaarden zal worden voorkomen? </vraag>
      <noten afkomstig="vraag">
         <noot nummer="1" weblink="http://www.arnhem.nl/bi_brondoc/BW/2007/05/29/2007.0.039.177%20Nota%20 Startnotitie%20Gebiedsontwikkeling%20 Stadsblokken-Meinerswijk.pdf">http://www.arnhem.nl/bi_brondoc/BW/2007/05/29/2007.0.039.177%20Nota%20 Startnotitie%20Gebiedsontwikkeling%20 Stadsblokken-Meinerswijk.pdf</noot>
      </noten>
   </vragen>
   <antwoorden aantal="6">
      <antwoord nummer="1">Ja, de locatie Stadsblokken-Meinerswijk is één van de 15 experimenten met aangepast bouwen (EMAB). De bewindslieden van VROM en Verkeer en Waterstaat hebben in 2005, vooruitlopend op de vaststelling van de Beleidslijn grote rivieren, op 15 locaties in het rivierbed van de grote rivieren, de desbetreffende gemeenten de mogelijkheid gegeven om te experimenteren met aangepast bouwen. De EMAB lijst is een eenmalige lijst, die beperkt blijft tot de opgenomen 15 locaties. De lijst bestaat uit leegstaande monumenten die dreigen te vervallen, verpauperde stadsranden en waterrecreatiegebieden die een kwaliteitsimpuls nodig hebben. Een belangrijke voorwaarde is dat de voorgenomen ontwikkelingen geen belemmering mogen vormen voor toekomstige rivierkundige maatregelen, zoals de maatregelen die via de PKB Ruimte voor de Rivier tot stand komen. Belangrijke voorwaarde is bovendien dat de initiatiefnemer tegelijkertijd meer ruimte voor de rivier maakt, op de locatie zelf of in de directe omgeving. Deze rivierverruiming komt voor rekening van de initiatiefnemer. Kortom: de toevoeging van nieuwe, niet-riviergebonden functies is toegestaan, mits wordt voldaan aan de door het Rijk gestelde voorwaarden. </antwoord>
      <antwoord nummer="2">Ja, mits voldaan wordt aan de voorwaarden die vanuit EMAB gesteld worden. </antwoord>
      <antwoord nummer="3">Het is in algemene zin van het grootste belang om de ruimte voor de rivier te behouden om Nederland tegen overstromingen te beschermen. Daarom worden ontwikkelingen in de uiterwaarden streng gereguleerd, onder andere via de bestemmingsplannen en via vergunningverlening in het kader van de Wet beheer rijkswaterstaatswerken. Dit betekent echter niet, dat geen enkele ontwikkeling meer mogelijk is. Het bieden van mogelijkheden voor ruimtelijke ontwikkelingen, binnen de randvoorwaarden die de veiligheid stelt, is ook van belang voor het behoud en de versterking van de ruimtelijke kwaliteit van het rivierbed. De Beleidslijn grote rivieren bevat het kader voor het beoordelen van de toelaatbaarheid, vanuit rivierkundig én ruimtelijk oogpunt, van nieuwe activiteiten in het rivierbed van de grote rivieren. </antwoord>
      <antwoord nummer="4">De EHS is gedeeltelijk van toepassing op de EMAB-locatie Stadsblokken-Meinerswijk. Het Stadsblokken-terrein ligt buiten de EHS en ook het steenfabrieksterrein Meinerswijk is uitgezonderd van de EHS. Voor die gebieden die wel binnen de EHS liggen geldt het «Nee, tenzij» principe. </antwoord>
      <antwoord nummer="5">Vanuit EMAB wordt gesteld dat rekening moet worden gehouden met bestaande wet- en regelgeving en de voorgenomen ontwikkelingen moeten passen binnen het nationaal en provinciaal ruimtelijk beleid. </antwoord>
      <antwoord nummer="6">De Beleidslijn grote rivieren biedt voldoende waarborg om ontwikkelingen tegen te gaan die de mogelijkheid tot rivierverruiming, door verbreding en verlaging van het rivierbed, nu en in de toekomst feitelijk onmogelijk maken. </antwoord>
      <noten afkomstig="antwoord"/>
   </antwoorden>
</kvr>
