<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over mogelijk verkeerd afgestelde dodehoekspiegels. (Ingezonden 12 juni 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18009
</item>
         <item attribuut="Inhoud">Vragen naar aanleiding van een bericht in de Telegraaf van 7 juni 2003 over een politiecontrole op dodehoekspiegels bij vrachtwagens.</item>
         <item attribuut="Rubriek">Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Verkeersveiligheid Vrachtwagens</item>
         <item attribuut="Vindplaats">Kamervragen met antwoord 2002-2003, nr. 1485, Tweede Kamer</item>
         <item attribuut="Vraagnr_bij_indiening">2020313070</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2003-06-23</item>
         <item attribuut="Datum_indiening">2003-06-12</item>
         <item attribuut="Document-id">KVR18009</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3103" allpagenumbers="3103 3104" vetnummer="2020313070" code="0203tkkvr1485" lopendefooter="Tweede Kamer, vergaderjaar 2002–2003, Aanhangsel" filenaam="KVR18009" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1485" onderwerp="" indiendatum="2003-06-12">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-06-23">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Bent u op de hoogte van de politiecontrole in Amsterdam waarbij bleek dat slechts één van de zestien gecontroleerde vrachtwagens een goed afgestelde dodehoekspiegel had? <voetnoot nummer="1"/>Ziet u hierin aanleiding om de controle door de politie hierop te intensiveren, door dit opnieuw bij de korpschefs onder de aandacht te brengen? <voetnoot nummer="2"/>Kunt u uw antwoord toelichten? </vraag>
      <vraag nummer="2">Kunt u aangeven hoeveel vrachtwagens nog steeds niet over een dodehoekspiegel beschikken en hoeveel vrachtwagenchauffeurs deze spiegel niet goed af weten te stellen? Zo ja, wat vindt u hiervan? Zo nee, bent u bereid dit te onderzoeken? </vraag>
      <vraag nummer="3">Beschikken de vrachtwagenchauffeurs over voldoende kennis om een dodehoekspiegel goed af te stellen? Zo ja, waarom zijn veel spiegels niet goed afgesteld? Zo nee, wat voor maatregelen gaat u nemen om dit te verbeteren? Bent u bereid bij controles standaard de vrachtwagenchauffeurs ook te laten demonstreren dat zij de spiegels goed af kunnen stellen? </vraag>
      <vraag nummer="4">Bent u bereid om het afstellen van de dodehoekspiegel een onderdeel uit te laten maken van de rijopleiding voor vrachtwagenchauffeurs? Zo ja, hoe gaat dit er in praktijk uitzien? Zo nee, waarom niet? </vraag>
      <vraag nummer="5">Klopt het dat u in overleg met enkele belangenverenigingen bezig bent om afstelcentra op te richten waar vrachtwagenchauffeurs hun dodehoekspiegel in kunnen stellen? Zo ja, wanneer worden deze centra geopend? Zo nee, bent u alsnog bereid om dergelijke centra op te richten? </vraag>
      <vraag nummer="6">Bent u bekend met het initiatief van 3VO om een cursus op te zetten om vrachtwagenchauffeurs te leren om dodehoekspiegels af te stellen? Bent u bereid om deze cursus of een soortgelijke verplicht te stellen voor vrachtwagenchauffeurs? Kunt u uw antwoord toelichten? </vraag>
      <vraag nummer="7">Kunt u deze vragen uiterlijk 23 juni beantwoorden zodat wij de antwoorden kunnen betrekken bij het Algemeen Overleg over verkeersveiligheid van 24 juni? </vraag>
      <noten afkomstig="vraag">
         <noot nummer="1" datum="2003-06-7" bron="De Telegraaf">De Telegraaf, 7 juni 2003</noot>
         <noot nummer="2" documenttype="Kamervragen" documentnummer="995" documentjaargang="2002-2003">Aanhangsel Handelingen, nr. 995, vergaderjaar 2002–2003.</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik ben daarvan op de hoogte en ik vind er een zorgelijk beeld uit naar voren komen. Op korte termijn zal worden onderzocht of bedoelde politiecontrole een representatief en juist beeld geeft. Dan is aan de orde of en hoe de situatie verbeterd kan worden. Daarom vind ik het nog te vroeg om intensivering van de controles door de politie opnieuw via de portefeuillehouder Verkeer van de Raad van Hoofdcommissarissen bij de korpschefs onder de aandacht te brengen. </antwoord>
      <antwoord nummer="2">Mijn ambtsvoorganger liet op 24 maart 2003 bij de beantwoording van de vragen van het lid Gerkens weten dat op dat moment 83% tot 94% van de vrachtauto’s voorzien was van een zichtveldverbeterende voorziening. Dat percentage ligt thans door het feit dat een voertuig tijdens de APK-keuring wordt afgekeurd wanneer een dodehoekspiegel of een camerasysteem ontbreekt, tegen de 100. Dit strookt met de percentages die al eerder dit jaar zijn genoemd door TLN (98%) en 3VO en de Fietsersbond (96%). De afstelling van de spiegels kan door de chauffeur aan de hand van de met de spiegels meegeleverde montage-instructie gebeuren. Als uit het in mijn antwoord op de eerste vraag bedoelde onderzoek blijkt dat het afstellen van de spiegels in de praktijk toch minder makkelijk is voor de chauffeur zal, samen met de branche, een oplossing moeten worden gevonden. In ieder geval wordt een eventuele niet goed afgestelde spiegel bij de jaarlijkse APK-keuring alsnog goed afgesteld. </antwoord>
      <antwoord nummer="3">In mijn antwoord op de vorige vraag geef ik aan dat het afstellen van de spiegel door de vrachtwagenchauffeur doenlijk wordt geacht. De in vraag 1 aangehaalde politiecontrole doet mij twijfelen aan de juistheid van die veronderstelling. Daarom is het zo belangrijk om eerst vast te stellen of die controle een representatief en juist beeld geeft en daarna eventuele verdere stappen te bepalen. Overigens heb ik u recentelijk kunnen melden dat het aantal dodelijke slachtoffers en het aantal ziekenhuisgewonden in 2002 als gevolg van aanrijdingen tussen naar rechts afslaande vrachtauto’s en kwetsbare verkeersdeelnemers flink is gedaald. Daaruit leid ik af dat de dodehoekspiegel en camerasystemen effect hebben en dan kan het niet anders zijn dat toch in een groot aantal gevallen de afstelling van de spiegel adequaat is. </antwoord>
      <antwoord nummer="4">Het afstellen van alle spiegels, waaronder de dodehoekspiegel, maakt reeds onderdeel uit van de rijopleiding. Voor een veilige deelname aan het verkeer moeten alle spiegels goed afgesteld zijn. Dat neemt niet weg dat indien uit het eerder bedoelde onderzoek blijkt dat in de praktijk de afstelling van de dodehoekspiegel onvoldoende is, meer aandacht zal worden gevraagd in de rijopleiding voor het afstellen van de dodehoekspiegel. </antwoord>
      <antwoord nummer="5">Ik vind het zinvol om samen met de branche, die immers voor de veiligheid van het verkeer ook een verantwoordelijkheid draagt, te blijven zoeken naar mogelijkheden de verkeersveiligheid te verbeteren. Hoewel er nog geen concrete initiatieven zijn kan ik mij goed voorstellen dat er plaatsen, bijvoorbeeld op parkeerplaatsen voor vrachtauto’s, gecreëerd worden waar chauffeurs hun spiegels kunnen afstellen. Dit kan ook op bedrijfsterreinen. Ik wil daarbij benadrukken dat niet alleen de chauffeur een verantwoordelijkheid in dezen heeft, maar ook de transportondernemer die de chauffeur de juiste gereedschappen moet geven om zijn of haar taak veilig te kunnen uitvoeren. Ik ben bereid dit verder met de branche te onderzoeken. </antwoord>
      <antwoord nummer="6">Ja, ik weet dat 3VO een instructie over het juiste gebruik van de dodehoekspiegel ontwikkelt, bestaande uit een video gericht op beroepschauffeurs en een instructie die gegeven kan worden bij een transportbedrijf ter plaatse. Ik wil dit initiatief van een maatschappelijke groepering, waarmee zij hun medeverantwoordelijkheid voor de verkeersveiligheid inhoud geven, graag eerst een kans geven alvorens te overwegen een dergelijke instructie verplicht te stellen. </antwoord>
      <antwoord nummer="7">Ja, bij dezen voldoe ik aan uw verzoek. </antwoord>
      <noten afkomstig="antwoord"/>
   </antwoorden>
</kvr>
