<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Versnel-Schmitz (D66), Feenstra (PvdA), Verbugt (VVD), Leers (CDA), M. B. Vos (GroenLinks), Stellingwerf (RPF), en Schutte (GPV) over een verdiepte ligging van een deel van de HST-Oost. (Ingezonden 12 maart 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6878
</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 1997-1998, nr. 1038, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Feenstra</persoon>
<persoon partij="D66">Versnel-Schmitz</persoon>
            <persoon partij="VVD">Verbugt</persoon>
            <persoon partij="CDA">Leers</persoon>
            <persoon partij="GroenLinks">M. B. Vos</persoon>
            <persoon partij="RPF">Stellingwerf</persoon>
            <persoon partij="GPV">Schutte</persoon>
         </item>
         <item attribuut="Datum_reaktie">1998-04-06</item>
         <item attribuut="Datum_indiening">1998-03-12</item>
         <item attribuut="Document-id">KVR6878</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2129" allpagenumbers="2129 2130" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6878" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1038" onderwerp="" indiendatum="1998-03-12">
         <vrager partij="PvdA" oorsprong="parlement">Feenstra</vrager>
<vrager partij="D66" oorsprong="parlement">Versnel-Schmitz</vrager>
         <vrager partij="VVD" oorsprong="parlement">Verbugt</vrager>
         <vrager partij="CDA" oorsprong="parlement">Leers</vrager>
         <vrager partij="GroenLinks" oorsprong="parlement">M. B. Vos</vrager>
         <vrager partij="RPF" oorsprong="parlement">Stellingwerf</vrager>
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="1998-04-6">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Wordt een (half) verdiepte ligging van de HST-Oost in het gedeelte De Haar-Amerongen meegenomen in de tracéstudie/M.E.R.? </vraag>
      <vraag nummer="2">Zo neen, waarom niet? </vraag>
      <vraag nummer="3">Is het opnemen in het studietraject van de (half) verdiepte variant het enige voorstel van de Bestuurlijke Begeleidings Groep HSL Oost/A12 (BBG) dat niet gehonoreerd wordt? </vraag>
      <vraag nummer="4">Waarom wordt er op dit ene punt afgeweken van de aanbevelingen van de BBG als oor en oog van de minister in de procedure HST-Oost? </vraag>
      <vraag nummer="5">Wat zouden de voordelen kunnen zijn van het niet opnemen van een dergelijke variant in de studiefase? </vraag>
      <vraag nummer="6">Zou het opnemen van een dergelijke variant in de tracéstudie/M.E.R. niet vertraging aan het eind van de procedure kunnen voorkomen, mede gelet op de doorsnijding van het coulissenlandschap, de Ecologische Hoofd Structuur en de belangrijke overgang van de Heuvelrug naar het Valleikanaal? </vraag>
      <vraag nummer="7">Is de regering bereid deze (half) verdiepte variant alsnog in de tracéstudie/M.E.R. op te nemen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. De (half)verdiepte ligging van de HST-Oost bij De Haar-Amerongen is in de Startnotitie beschouwd als een minder kansrijke oplossing. In de nu lopende trajectstudie/m.e.r. zal inzichtelijk worden gemaakt waarom daarvan wordt uitgegaan. In de trajectstudie/m.e.r. wordt tevens aangegeven of andere in de verkenning niet onderzochte aspecten dit resultaat in een ander daglicht plaatsen. Als daarvan sprake is dan moet nader onderzoek worden verricht. </antwoord>
      <antwoord nummer="2">Niet van toepassing. </antwoord>
      <antwoord nummer="3">Ja. </antwoord>
      <antwoord nummer="4">Voorafgaand aan de formele Tracéwetprocedure voor de HST-Oost is onder regie van de Bestuurlijke begeleidingsgroep HSL-Oost/A12 (BBG) een «informeel» verkenningsproces uitgevoerd. De uitkomsten van dit verkenningsproces zijn vastgelegd in de verkenning HSL-Oost/A12 en door de BBG als advies aan mij aangeboden. Deze verkennende studie is het resultaat van intensief informeel overleg met betrokken overheden en belanghebbenden. Dit advies heeft gefungeerd als bouwsteen voor de Startnotitie HST-Oost/Rail 21, verbetering spoorlijn Utrecht–Arnhem. In het kader van de te doorlopen Tracéwetprocedure heb ik vervolgens samen met mijn ambtgenoot van Volkshuisvesting, Ruimtelijke Ordening en Milieubeheer richtlijnen opgesteld voor de Trajectnota/MER. In deze richtlijnen is aangegeven dat keuzen gemaakt in het «informele» verkenningsproces in de uit te voeren trajectstudie/m.e.r. nader moeten worden onderbouwd. Daarmee is in de richtlijnen een koppeling gelegd tussen het «informele» verkenningsproces en de besluitvorming die wordt voorbereid in de formele Tracéwetprocedure. Over deze aanpak heeft overleg plaatsgevonden tussen initiatiefnemer, zijnde de Hoofdingenieur-Directeur van de Rijkswaterstaat in de directies Utrecht en Oost-Nederland en de betrokken regionale besturen. Bij de beoordeling van de kansrijkheid van de (half)verdiepte ligging van de HST-Oost bij De Haar-Amerongen heeft de BBG zich primair gericht op de ruimtelijke inpassing en in hoofdzaak daarop haar advies gebaseerd. Het BBG-advies inzake de (half)verdiepte ligging heeft aanleiding gegeven om voor- en nadelen nader in beschouwing te nemen. Uit deze voorlopige beoordeling is naar voren gekomen dat een maaiveldoplossing, gelet op de aanwezige ruimte, bebouwing en de verkeersstructuur goed inpasbaar lijkt. Daarentegen heeft een (half)verdiepte ligging aanzienlijke nadelige effecten. Het gaat hier om een riskante waterstaatkundige kruising met het Valleikanaal, tenzij het Valleikanaal via een aquaduct over de spoorbaan wordt geleid. Het spoor komt hierbij ongeveer 10 meter diep te liggen. Dit leidt tot problemen bij de aansluiting bij Veenendaal-lijn. Een mogelijke andere oplossing is een «sifonconstructie», waarbij het kanaal onder de (half)verdiepte spoorbaan wordt doorgevoerd. Deze constructie is echter gevoelig voor versperringen en onderhoudsintensief. Mede gelet op de snelle stijging van de waterstanden in het Valleikanaal ontstaat een sterk verhoogd overstromingsrisico. Het waterschap Vallei en Eem heeft aangegeven dat deze oplossing niet bespreekbaar is. Een overweging is bovendien dat de kosten van beide oplossingen bijzonder hoog zijn. Bij beide (half)verdiepte oplossingen speelt mee dat het hier gaat om een kwetsbaar kwelwatergebied. Een (half)verdiepte ligging heeft negatieve effecten op de aanwezige grondwaterstromen. De ecologische hoofdstructuur en de gevoelige overgang van de Heuvelrug naar de Gelderse Vallei, en de functie van het Valleikanaal daarin, zijn juist overwegingen geweest, die mede het beeld van de kansrijkheid van (half)verdiepte liggingen hebben bepaald. Op basis van de resultaten van de verkenningsfase en een nadere overweging van effecten is, na overleg met regionale besturen, in de Startnotitie dan ook opgenomen dat bij De Haar-Amerongen als minder kansrijk moet worden beschouwd. Gedurende het nog te doorlopen planproces betrekt de initiatiefnemer omwonenden en andere belanghebbenden bij het opstellen van de Trajectnota/MER. Dat kan bijvoorbeeld op tussentijdse selectie- of trechteringsmomenten, maar ook tussentijdse informatie-uitwisseling tijdens de planuitwerking kan – in het kader van een op de omgeving gericht planproces – onderwerp van overleg vormen. Dit schept een extra mogelijkheid om inzicht te krijgen in de met de inpassing gemoeide belangen. Met deze aanpak wordt mede beoogd vertragingen in latere fasen van de procedure te voorkomen. Zoals aangegeven zullen in de trajectstudie/m.e.r. de effecten van een (half)verdiepte ligging worden onderzocht, waarmee de voorlopige beoordeling nader wordt onderbouwd. Dan zal blijken of de (half)verdiepte ligging bij De Haar-Amerongen terecht als minder kansrijke oplossing is aangeduid. </antwoord>
      <antwoord nummer="5">Zie antwoord op vraag één. </antwoord>
      <antwoord nummer="6">Zie antwoord op vraag vier. </antwoord>
      <antwoord nummer="7">Zie antwoord op vraag één. </antwoord>
      <noten afkomstig="antwoord"/>
   </antwoorden>
</kvr>
