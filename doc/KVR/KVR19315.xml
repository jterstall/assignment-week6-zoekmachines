<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretaris van Volkshuisvesting, Ruimtelijke Ordening en Milieubeheer over mogelijke geluidsoverlast door beregeningspompen. (Ingezonden 24 november 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19315
</item>
         <item attribuut="Inhoud">Het geluid van beregeningspompen in de landbouw kan leiden tot aanzienlijke overlast bij omwonenden. Zijn er alternatieven voor het gebruik van beregeningspompen of kunnen de geluidseisen aangescherpt worden, met name bij het gebruik in stiltegebieden.</item>
         <item attribuut="Rubriek">Landbouw (Overig) Milieu (Geluidhinder)</item>
         <item attribuut="Trefwoorden">Geluidhinder Grondwater Landbouw</item>
         <item attribuut="Vindplaats">Kamervragen met antwoord 2003-2004, nr. 672, Tweede Kamer</item>
         <item attribuut="Vraagnr_bij_indiening">2030403620</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2004-01-23</item>
         <item attribuut="Datum_indiening">2003-11-24</item>
         <item attribuut="Document-id">KVR19315</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1427" allpagenumbers="1427 1428" vetnummer="2030403620" code="0304tkkvr672" lopendefooter="Tweede Kamer, vergaderjaar 2003–2004, Aanhangsel" filenaam="KVR19315" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="672" onderwerp="" indiendatum="2003-11-24">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-01-23">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u ermee bekend dat het geluid dat pompen veroorzaken bij het beregenen van landbouwgewassen, kan leiden tot aanzienlijke overlast bij omwonenden? </vraag>
      <vraag nummer="2">Is het waar dat eisen aan het geluidsniveau van beregeningspompen niet in de milieuvergunning van het betreffende agrarisch bedrijf kunnen worden opgenomen, omdat beregeningspompen mobiel zijn? </vraag>
      <vraag nummer="3">Welke wettelijke eisen worden gesteld aan het geluidsniveau van beregeningspompen, zowel in het laagfrequente als het normale deel van het geluidsspectrum? Wat is het bevoegd gezag voor het handhaven van deze eisen? </vraag>
      <vraag nummer="4">Bent u ermee bekend dat in de praktijk beregeningspompen ook in bedrijf zijn in stiltegebieden? </vraag>
      <vraag nummer="5">Is het in werking hebben van een beregeningspomp in stiltegebieden toegestaan? Zo ja, onder welke voorwaarden? </vraag>
      <vraag nummer="6">Zijn er alternatieven voor beregening met beregeningspompen die geen of minder geluid veroorzaken, bijvoorbeeld een continu-druppelsysteem? Waar worden deze al toegepast? </vraag>
      <vraag nummer="7">Bent u bereid stappen te ondernemen om te zorgen dat de geluidshinder van beregeningspompen afneemt, in het bijzonder door het stellen of aanscherpen van de geluidseisen? </vraag>
      <vraag nummer="8">Bent u bereid ervoor te zorgen dat beregeningspompen in stiltegebieden niet meer zijn toegestaan? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. De overlast wordt niet zozeer veroorzaakt door de pomp maar door de motor van de trekker of door een losse motor die de pomp aandrijft. </antwoord>
      <antwoord nummer="2">Agrarische bedrijven dienen te beschikken over een milieuvergunning of te voldoen aan de eisen van de van toepassing zijnde AMvB ex art. 8.40 Wet milieubeheer. Deze milieuregels hebben betrekking op de inrichting. Een akkerland of weiland wordt binnen het milieurecht niet beschouwd als onderdeel van de inrichting. Voor mobiele beregeningspompen, gesitueerd op een akkerland of weiland, kunnen in het kader van de bovengenoemde instrumenten geen eisen worden gesteld. </antwoord>
      <antwoord nummer="3">De «Regeling geluidsemissies van buitenmaterieel» implementeert de Europese richtlijn geluidsemissies in het milieu door materieel voor gebruik buitenshuis (2000/14/EG). De richtlijn stelt geluidseisen aan een groot aantal werktuigen die buitenshuis worden gebruikt. Zo moet de fabrikant voor alle gedefinieerde machines aangeven wat het maximale geluidsniveau is. Daarnaast is voor een aantal machines een grenswaarde gesteld voor het geluidsniveau. De douane, inspectie VROM en de algemene opsporingsambtenaren zijn verantwoordelijk voor de handhaving. De constructie van een beregeningspomp bepaalt of deze onder bovengenoemde regeling valt (en de fabrikant dus moet aangeven wat het maximale geluidsniveau van deze pomp is) of onder een andere regeling. In Nederland is de constructie in de meeste gevallen zodanig dat de beregeningspomp niet onder bovengenoemde regeling valt. Meestal wordt het geluid geproduceerd door een landbouwtrekker die gekoppeld is aan de pomp. Eisen inzake het geluid van landbouwtrekkers zijn neergelegd in de Europese richtlijn 74/15/EEG. Deze eisen zijn 30 jaar geleden geformuleerd en sindsdien niet aangescherpt. Hoewel deze richtlijn nimmer in de Nederlandse regelgeving is opgenomen, voldoen, gezien de internationale markt en de hoogte van de gestelde grenswaarden voor het geluid, alle in Nederland op de markt gebrachte trekkers aan de gestelde eisen. Omdat de richtlijn niet in Nederland is geïmplementeerd is geen organisatie bevoegd gezag. </antwoord>
      <antwoord nummer="4">Ja. </antwoord>
      <antwoord nummer="5">Milieubeschermingsgebieden, waaronder stiltegebieden, worden per provincie in een provinciale milieuverordening als zodanig aangemerkt. In een dergelijke provinciale milieuverordening worden veelal algemene geluidsvoorschriften gesteld. Het specifieke gebruik van beregeningspompen wordt daarin in het algemeen niet verboden. Tevens is het mogelijk dat een gemeente in een Algemene Plaatselijke Verordening regels voor het gebruik van beregeningspompen opneemt. </antwoord>
      <antwoord nummer="6">Een alternatief vormt het gebruik van stille trekkers. Een tweede alternatief is het gebruik van een losse, in een geïsoleerde kast geplaatste motor, indien dit (bedrijfseconomisch) tot de mogelijkheden behoort. Continu-druppelsystemen worden vooral gebruikt in de glastuinbouw. In akkerbouw- en veehouderijsituaties (grasteelt) is een continu-druppelsysteem niet goed mogelijk. De meeste (akkerbouw)gewassen worden volvelds geteeld en zijn niet gebonden aan vaste teeltbedden. </antwoord>
      <antwoord nummer="7">Vermindering van het geluid van beregeningsinstallaties zal met name succesvol zijn indien het geluid van het aandrijfsysteem wordt verminderd. In de praktijk wordt het geluid dat het aandrijfsysteem veroorzaakt, bepaald door het geluid dat een landbouwtrekker maakt. De mogelijkheid tot generieke invoering op nationaal niveau van lagere grenswaarden bestaat niet, daar dit op de interne markt van de Europese Unie direct zou leiden tot het creëren van een handelsbelemmering. Aanscherping kan plaatsvinden door aanpassing van de Europese richtlijn 74/15/EEG (zie vraag 3). Momenteel is er geen prioriteit bij de EU en op nationaal niveau om de deze richtlijn aan te passen. Vanuit de overheid wordt de aanschaf van stille landbouwtrekkers overigens wel bevorderd via de VAMIL- en MIA-regelingen. </antwoord>
      <antwoord nummer="8">Zoals ik bij vraag 5 aangaf is het aan de provincie te bepalen en te beoordelen welke geluidsvoorschriften gelden voor stiltegebieden. Ik ga ervan uit dat de provincies hierbij accuraat en goed te werk gaan en zie dan ook geen reden beregeningspompen op nationaal niveau niet meer toe te staan in stiltegebieden. </antwoord>
      <noten afkomstig="antwoord"/>
   </antwoorden>
</kvr>
