<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport en de staatssecretaris van Volkshuisvesting, Ruimtelijke Ordening en Milieubeheer over het RIVM Rapport inzake de straling van hoogspanningsmasten. (Ingezonden 27 juni 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18230
</item>
         <item attribuut="Inhoud">Vragen naar aanleiding van een rapport van het RIVM over nieuwbouw bij hoogspanningsmasten en de relatie met leukemie bij kinderen, over gezondheidsrisco's door de aanwezigheid van deze masten, en de gevolgen daarvan voor werkers in deze sectoren en voor toekomstige woningbouw.</item>
         <item attribuut="Rubriek">Bouw (Woningbouw) Energie, water en grondstoffen (Elektriciteit) Gezondheidszorg (Ziekten en ziektepreventie)</item>
         <item attribuut="Trefwoorden">Elektriciteit Preventieve gezondheidszorg Woningbouw</item>
         <item attribuut="Vindplaats">Kamervragen met antwoord 2002-2003, nr. 1676, Tweede Kamer</item>
         <item attribuut="Vraagnr_bij_indiening">2020314000</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2003-08-07</item>
         <item attribuut="Datum_indiening">2003-06-27</item>
         <item attribuut="Document-id">KVR18230</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3503" allpagenumbers="3503 3504" vetnummer="2020314000" code="0203tkkvr1676" lopendefooter="Tweede Kamer, vergaderjaar 2002–2003, Aanhangsel" filenaam="KVR18230" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1676" onderwerp="" indiendatum="2003-06-27">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-08-7">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de staatssecretarissen van Volkshuisvesting, Ruimtelijke Ordening en Milieubeheer en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de uitkomsten van het rapport van het RIVM over nieuwbouw bij hoogspanningsmasten en de relatie met leukemie bij kinderen, dat op 20 juni jl. is verschenen? <voetnoot nummer="1"/>
      </vraag>
      <vraag nummer="2">Hoe komt het dat er meer dan 3 jaar na het verschijnen van het rapport van de Gezondheidsraad in maart 2000 nog geen regeringsstandpunt is? </vraag>
      <vraag nummer="3">Wilt u zo snel mogelijk met het regeringsstandpunt komen over het rapport van de Gezondheidsraad uit 2000 en daarbij de laatste ontwikkelingen, zoals door het RIVM is onderzocht, betrekken? </vraag>
      <vraag nummer="4" voetnoot="2">Ziet u, gezien de recente ontwikkelingen, aanleiding om uw oordeel in antwoord op mijn schriftelijke vragen te herzien voor wat betreft de relatie tussen aanwezigheid van hoogspanning en het risico op hersentumoren bij werkers in deze sectoren? <voetnoot nummer="2"/>
      </vraag>
      <vraag nummer="5">Wat betekenen deze uitkomsten voor het toekomstig beleid in de woningbouw nu het RIVM constateert dat er 23.000 woningen binnen de risicocontouren hoogspanningsmasten bevinden en dat er de komende 25 jaar 10.000 woningen bijkomen? </vraag>
      <vraag nummer="6">Welke maatregelen worden overwogen, en op welke wijze wilt u de bevolking in deze risicogebieden informeren? </vraag>
      <noten afkomstig="vraag">
         <noot nummer="1" datum="2003-06-18" bron="RIVM rapport 610150004, " titel="Planning new dwellings near overhead power lines">RIVM rapport 610150004, «Planning new dwellings near overhead power lines», 18 juni 2003</noot>
         <noot nummer="2" documenttype="Kamervragen" documentnummer="414" documentjaargang="2000-2001">Aanhangsel Handelingen, nr. 414, vergaderjaar 2000–2001.</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Ja, het betreft het rapport dat bij brief van 20 mei 2003 aan de Tweede Kamer is aangeboden <voetnoot nummer="1"/>. </antwoord>
      <antwoord nummer="2 en 3" voetnoot="1 2">Naar aanleiding van het advies van de Gezondheidsraad in maart 2000, is een aantal onderzoeken gedaan in opdracht van het ministerie van VROM om tot een goed overwogen conclusie te komen over eventueel te nemen maatregelen. De minister van VROM heeft kort na het verschijnen van het advies van de Gezondheidsraad door het RIVM laten onderzoeken wat in de Nederlandse situatie de toegevoegde risico’s voor leukemie bij kinderen die wonen in de nabijheid van hoogspanningslijnen zouden zijn. Bij brief van 29 mei 2001 <voetnoot nummer="1"/>is het resultaat van dit onderzoek aan de Tweede Kamer aangeboden. Mede op basis hiervan is in het NMP4 de conclusie getrokken dat «uitgaande van het voorzorgprincipe de huidige signalen voldoende aanleiding zijn tot het doen van verder onderzoek en het nemen van passende maatregelen mede in relatie tot de maatschappelijke kosten en baten». De KEMA en het RIVM hebben vervolgens in opdracht van de minister van VROM een vooronderzoek uitgevoerd naar kosten en baten van de mogelijke technische maatregelen ter beperking van de blootstelling aan magnetische velden. Een samenvatting van dit rapport is in januari 2003 aan de Tweede Kamer aangeboden <voetnoot nummer="2"/>. Daarnaast is aan het RIVM opdracht verleend tot het uitvoeren van een onderzoek naar de mogelijke gevolgen van eventueel aanvullend beleid met betrekking tot bovengrondse hoogspanningslijnen voor de nieuwbouw van woningen. De resultaten van dit onderzoek zijn op 20 mei jl. aan de Tweede Kamer aangeboden. In de brief van 20 mei aan de Tweede Kamer is aangegeven, dat de resultaten van deze onderzoeken ingebracht worden in een tweetal studies van het RIVM, bedoeld als hulpmiddel bij bestuurlijke afwegingsprocessen en om een aantal milieurisico’s in kaart te brengen. Deze meer algemene instructies kunnen een rol spelen in de discussie die de Staatssecretaris van VROM met de Tweede Kamer wil voeren over aanvaardbaarheid van milieurisico’s en de wijze waarop daarmee van overheidswege omgegaan moet of kan worden. De resultaten van deze studies zullen na de zomer aan de Tweede Kamer worden aangeboden. </antwoord>
      <antwoord nummer="4">Onder het Italiaans voorzitterschap van de Europese Unie wordt verder gewerkt aan een ontwerprichtlijn met voorschriften voor de bescherming van werknemers tegen gevolgen van blootstelling aan elektromagnetische velden van 0–300 Gigaherz. Hoogspanning valt binnen dit frequentiegebied. Naar verwachting zal de discussie over deze ontwerprichtlijn voor werknemers nog geruime tijd kosten. Voor de implementatie van de richtlijn zal waarschijnlijk vier jaar worden uitgetrokken. Naar aanleiding van een toezegging aan de Tweede Kamer is een concept beleidsregel opgesteld die inhoudelijk nauw aansluit bij de Europese ontwerprichtlijn. Gezien de lange termijn die waarschijnlijk nodig is voordat de Europese richtlijn geïmplementeerd kan worden, wordt de afweging gemaakt of binnen Nederland gewacht kan worden op Europese normen of dat het wenselijk is om op kortere termijn Nederlandse normen vast te stellen. </antwoord>
      <antwoord nummer="5">Zoals in bovengenoemde brief van 20 mei jl. is aangegeven, is de studie van het RIVM gebaseerd op de Nieuwe Kaart van Nederland volgens welke in de komende 25 jaar 800 000 woningen worden bijgebouwd. Het RIVM heeft geschat dat 10 000 daarvan binnen de contour van 0,4 microtesla terecht kunnen komen. Binnen deze contour is mogelijk sprake van een verhoogd risico op kinderleukemie. Voor deze berekening is het RIVM uitgegaan van een vast aantal woningen per hectare, een gelijke verdeling van de woningen over de beschikbare locatiecapaciteit en van een woningvrije afstand van 10 meter aan weerszijde van eventueel aanwezige hoogspanningslijnen. Van vele plannen is de locatie inrichting nog niet vastgesteld. Het is op dit moment nog niet bekend in hoeverre gemeenten bij de feitelijke inrichting nog rekening zullen houden met aanwezigheid van hoogspanningslijnen. Of er dus werkelijk 10 000 woningen binnen de 0,4 microtesla contouren bij zullen komen, is dus afhankelijk van eventueel nader beleid op lokaal en/of rijksniveau. In afwachting van de uitkomsten van de discussie over aanvaardbaarheid van milieurisico’s die na de zomer met de Tweede Kamer zal worden gevoerd (zie antwoord op vraag 3), kan op dit moment niet worden vooruitgelopen op eventueel nader beleid. </antwoord>
      <antwoord nummer="6">Wat betreft de informatie aan de bevolking, kan ik u mededelen dat er op dit moment geen actief informatiebeleid met betrekking tot hoogspanningslijnen wordt gevoerd door de rijksoverheid. Wel worden door de afdeling publieksvoorlichting van het ministerie van VROM vragen van particulieren beantwoord en is op de internet site van VROM informatie opgenomen over hoogspanningslijnen en het beleid daarover. Afhankelijk van de uitkomst van de nadere discussie met de Tweede Kamer (zie antwoord op vraag 3) en de eventuele maatregelen die daaruit kunnen voortvloeien, zal overwogen worden of een actief informatiebeleid naar de burgers nodig of wenselijk is. Voor de mogelijk te nemen maatregelen wordt verwezen naar antwoord 3. </antwoord>
      <noten afkomstig="antwoord">
         <noot nummer="1" datum="2001-05-29" bron="Brief">Brief, 29 mei 2001, vrom000573, RIVM rapport nr. 610050007, «Magnetische velden van hoogspanningslijnen en leukemie bij kinderen», april 2001</noot>
         <noot nummer="2" datum="2003-01-13" bron="Brief">Brief, 13 januari 2003, vrom030031, KEMA rapport «Kostenanalyse van de technische maatregelen ter beperking van de magnetische velden nabij bovengrondse hoogspanningslijnen (vooronderzoek)», oktober 2002</noot>
      </noten>
   </antwoorden>
</kvr>
