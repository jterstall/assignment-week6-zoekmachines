<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Omtzigt en Joldersma (beiden CDA) aan de staatssecretarissen van Financiën en van Onderwijs, Cultuur en Wetenschap, de heer Rutte, over studenten, monniken en zorgtoeslag. (Ingezonden 18 oktober 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24264
</item>
         <item attribuut="Inhoud">Hoe is de definitie van het verzamelinkomen en van het gezamenlijk huishouden geformuleerd voor studenten en monniken in een klooster. Kunnen studenten en monniken zich bijvoorbeeld twee aan twee melden bij de Belastingdienst voor een zorgtoeslag?</item>
         <item attribuut="Rubriek">Cultuur en taal (Overig) Gezondheidszorg (Zorgverzekeringen) Hoger onderwijs (Studenten)</item>
         <item attribuut="Trefwoorden">Kerkgenootschappen Studenten Ziektekostenverzekeringen</item>
         <item attribuut="Vindplaats">Kamervragen met antwoord 2005-2006, nr. 317, Tweede Kamer</item>
         <item attribuut="Vraagnr_bij_indiening">2050601590</item>
         <item attribuut="Afkomstig_van">Financiën (FIN) Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Omtzigt</persoon>
            <persoon partij="CDA">Joldersma</persoon>
         </item>
         <item attribuut="Datum_reaktie">2005-11-07</item>
         <item attribuut="Datum_indiening">2005-10-18</item>
         <item attribuut="Document-id">KVR24264</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="685" allpagenumbers="685 686" vetnummer="2050601590" code="0506tkkvr317" lopendefooter="Tweede Kamer, vergaderjaar 2005–2006, Aanhangsel" filenaam="KVR24264" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="317" onderwerp="" indiendatum="2005-10-18">
         <vrager partij="CDA" oorsprong="parlement">Omtzigt</vrager>
         <vrager partij="CDA" oorsprong="parlement">Joldersma</vrager>
         <vraagt-aan>de staatssecretarissen van Financiën en van Onderwijs, Cultuur en Wetenschap, de heer Rutte,</vraagt-aan>
      </vraagdata>
      <antwoorddata antwoorddatum="2005-11-7">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>staatssecretaris Rutte (Onderwijs, Cultuur en Wetenschap)</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Heeft elke student die bekend is bij de IB-groep een zorgtoeslagformulier gekregen? </vraag>
      <vraag nummer="2">Behoren basisbeurs en aanvullende beurs tot het verzamelinkomen? Waar kan deze informatie gevonden worden? </vraag>
      <vraag nummer="3">In welke wetgeving ligt de definitie van gezamenlijk huishouden vast? Hoe kan iemand aan het begin van het jaar weten of er tenminste zes maanden lang een gezamenlijke huishouding gevoerd zal worden? </vraag>
      <vraag nummer="4">Onder welke precieze voorwaarden voeren studenten een gezamenlijke huishouding? </vraag>
      <vraag nummer="5">Stel dat 7 studenten gezamenlijk één wooneenheid huren, mogen zij zich dan twee aan twee bij de Belastingdienst/Toeslagen melden? Moeten zij zich twee aan twee bij de Belastingdienst melden? </vraag>
      <vraag nummer="6">Wat gebeurt er als een student, onderdeel van een koppel voor de Belastingdienst Toeslagen, het studentenhuis per 1 mei verlaat? Stel deze student ontving de zorgtoeslag voor het paar: welke juridische mogelijkheden heeft de «partner» dan omeen vordering in te dienen? </vraag>
      <vraag nummer="7">Is er bij de zorgtoeslag ook rekening gehouden met het feit dat de bewoning van studentenhuizen vooral op 1 september wisselt en niet zozeer op 1 januari? </vraag>
      <vraag nummer="8">Onder welke precieze voorwaarden voeren monniken in een klooster een gezamenlijke huishouding? Moeten zij zich twee aan twee melden bij de Belastingdienst of hebben zij ook de mogelijkheid als individuen de zorgtoeslag aan te vragen? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Bij de verzending van aanvraagformulieren voor de zorgtoeslag is op basis van de gegevens van de GBA en inkomensgegevens van de Belastingdienst zo goed mogelijk bepaald wie er volgens die gegevens vermoedelijk voor zorgtoeslag in aanmerking komen. Dit geldt voor alle personen boven de 18 jaar. Er heeft geen specifieke selectie plaatsgevonden op basis van de gegevens van de IB-groep. </antwoord>
      <antwoord nummer="2">Nee, de basisbeurs en de aanvullende beurs behoren sinds 1997 niet meer tot het verzamelinkomen. De Belastingdienst verstrekt informatie over de fiscale behandeling van deze uitkeringen. </antwoord>
      <antwoord nummer="3">Het begrip gezamenlijke huishouding is in de Algemene wet inkomensafhankelijke regelingen niet gedefinieerd. Het begrip gezamenlijke huishouding en de materiele beoordeling daarvan wijkt niet af van het begrip en de beoordeling daarvan zoals dat in de sociale zekerheidswetgeving wordt gebruikt. Bij de aanvraag van zorgtoeslag voorafgaand aan het berekeningsjaar zal een inschatting moeten worden gemaakt van de situatie zoals die zich in het berekeningsjaar zal gaan voordoen. Dit geldt voor het inkomen, maar ook voor de huishoudsamenstelling. Als men in het berekeningsjaar een gezamenlijke huishouding gaat voeren, maar deze onverwacht binnen zes maanden wordt beëindigd, dan moet de belanghebbende dit doorgeven aan de Belastingdienst/Toeslagen. </antwoord>
      <antwoord nummer="4">Tijdens de Kamerbehandeling van de Algemene wet inkomensafhankelijke regelingen is aangegeven dat er van een gezamenlijke huishouding sprake is als twee ongehuwden hun hoofdverblijf in dezelfde woning hebben, waarbij zij blijk geven zorg te dragen voor elkaar door middel van het leveren van een bijdrage in de kosten van de huishouding dan wel anderszins. Studenten die in een studentenhuis wonen, waarbij ieder voor zich een huurcontract met de eigenaar van het studentenhuis heeft afgesloten, zullen veelal geen gezamenlijke huishouding voeren. De motieven voor het wonen op één adres worden niet ingegeven door de wens zorg te dragen voor elkaar. In dergelijke gevallen spelen louter economische en praktische motieven een rol. De medestudenten waarmee de woning wordt gedeeld vormen een toevallige groep mensen met dezelfde woonwens: betaalbare studentenhuisvesting. Het gebruik van de woning wisselt regelmatig. In de praktijk doen zich echter ook situaties voor waarbij twee studenten samen een huurcontract afsluiten met een huiseigenaar. Samen richten zij de woning in en gebruiken zij de gemeenschappelijke ruimtes, beiden leveren – al dan niet naar draagkracht – een bijdrage in de huishouding. In zo’n situatie zal er veelal wel sprake zijn van een gezamenlijke huishouding. Tussen deze twee casusposities zijn nog diverse vormen van gezamenlijke bewoning door studenten te onderkennen. Van geval tot geval zal aan de hand van de precieze situatie beoordeeld moeten worden of er sprake is van een gezamenlijke huishouding. </antwoord>
      <antwoord nummer="5">Wanneer 7 studenten gezamenlijk één wooneenheid huren zullen zij vermoedelijk geen gezamenlijke huishouding voeren. Indien er gelet op de criteria zoals genoemd bij het antwoord op vraag 4 toch sprake is van het voeren van een gezamenlijke huishouding, dan kunnen zij – twee aan twee – in hun aanvraag omeen toeslag bij de Belastingdienst/Toeslagen aangeven wie als partners van elkaar aangemerkt moeten worden. Voor de Wet inkomstenbelasting 2001 geldt een keuzeregeling voor partnerschap. Indien er sprake is van een gezamenlijke huishouding hoeven zij dit voor de toepassing van de Wet inkomstenbelasting 2001 niet bij de Belastingdienst te melden, tenzij zij gebruik willen maken van de keuzeregeling voor partnerschap. </antwoord>
      <antwoord nummer="6">Zie het antwoord op vraag 3. De student moet doorgeven dat – nu blijkt dat er geen sprake is van een duurzame gezamenlijke huishouding – er geen sprake is van partnerschap. Beide studenten worden in dit geval het gehele berekeningsjaar als verzekerde zonder een partner aangemerkt. Deze wijziging leidt er toe dat het voorschot van de student wordt aangepast. De «partner» kan zelfstandig alsnog zorgtoeslag aanvragen voor het gehele berekeningjaar en heeft geen vorderingsrecht ten opzichte van de student die de zorgtoeslag voor hen beiden had aangevraagd. Hier is ook geen aanleiding voor omdat uiteindelijk beide studenten de hun toekomende zorgtoeslag van de Belastingdienst/Toeslagen ontvangen. </antwoord>
      <antwoord nummer="7">Indien de bewoning van studentenhuizen op 1 september wisselt, moet deze wijziging per die datumworden doorgegeven indien de wijziging van belang is voor het bepalen van de hoogte van de tegemoetkoming. Zoals in eerdere antwoorden is aangegeven zal er bij bewoning in studentenhuizen veelal geen sprake zijn van het voeren van een gezamenlijke huishouding en zal het feit dat de bewoning wijzigt per 1 september niet van invloed zijn op de berekening van de zorgtoeslag. Indien er wel sprake is van het voeren van een gezamenlijke huishouding en de bewoning wijzigt per 1 september, dan worden de studenten vanaf 1 september niet meer als partners aangemerkt. Vanaf die datum wordt de zorgtoeslag individueel bepaald. </antwoord>
      <antwoord nummer="8">In het antwoord op vraag 4 is aangegeven wanneer sprake is van een gezamenlijke huishouding. Deze voorwaarden gelden voor alle samenleefverbanden en daarmee dus ook voor monniken in een klooster. Gelet op de bijzondere positie waarin de kloosterlingen verkeren, leiden de voorwaarden ertoe dat bij hen geen sprake is van een gezamenlijke huishouding. Dit standpunt steunt op de omstandigheid dat er alleen een band tussen de individuele kloosterling en de orde of congregatie bestaat, en dat er geen zorgplicht bestaat tussen de kloosterlingen onderling. </antwoord>
      <noten afkomstig="antwoord"/>
   </antwoorden>
</kvr>
