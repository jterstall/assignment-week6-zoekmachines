<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid over gezonde werknemers die gedeeltelijk arbeidsongeschikt worden verklaard zonder dat zij op de hoogte van de situatie worden gebracht. (Ingezonden 13 september 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21383
</item>
         <item attribuut="Inhoud">Vragen naar aanleiding van een bericht in het Algemeen Dagblad van 3 september 2004 over kortingen die werkgevers zouden hebben gekregen op de AWF- en WAO-premie op grond van een ten onrechte vastgestelde arbeidshandicap bij hun werknemers.</item>
         <item attribuut="Rubriek">Arbeid (Werkgevers) Sociale zekerheid (Misbruik sociale zekerheid) Sociale zekerheid (Sociale verzekeringspremies)</item>
         <item attribuut="Trefwoorden">Misbruik sociale verzekeringen Sociale verzekeringspremies Werkgevers</item>
         <item attribuut="Vindplaats">Kamervragen met antwoord 2004-2005, nr. 173, Tweede Kamer</item>
         <item attribuut="Vraagnr_bij_indiening">2030421230</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-10-18</item>
         <item attribuut="Datum_indiening">2004-09-13</item>
         <item attribuut="Document-id">KVR21383</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="363" allpagenumbers="363 364" vetnummer="2030421230" code="0405tkkvr173" lopendefooter="Tweede Kamer, vergaderjaar 2004–2005, Aanhangsel" filenaam="KVR21383" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="173" onderwerp="" indiendatum="2004-09-13">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-10-18">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw opvatting over het bericht dat jaarlijks duizenden gezonde werknemers (gedeeltelijk) arbeidsongeschikt worden verklaard zonder dat zij daarvan in kennis worden gesteld? <voetnoot nummer="1"/>
      </vraag>
      <vraag nummer="2">Kunt u bevestigen dat 10 tot 20% van de arbeidsgehandicapt verklaarde werknemers niet op de hoogte is van zijn/haar status? Zo neen, wat is het juiste percentage? </vraag>
      <vraag nummer="3">Voor hoeveel werknemers hebben werkgevers de afgelopen jaren een korting op de premie Algemeen werkloosheidsfondsen (AWF) en Wet arbeidsongeschiktheidsverzekering (WAO) gekregen op grond van een vastgestelde arbeidshandicap? </vraag>
      <vraag nummer="4">Controleert het Uitvoeringsinstituut Werknemersverzekeringen (UWV) of een arbeidshandicap van een werknemer conform het Arbeidsgehandicaptenbesluit is vastgesteld? Hoe vindt die controle plaats? En wat zijn de bevindingen? </vraag>
      <vraag nummer="5">Wat zijn de gevolgen voor de deskundige (bedrijfsarts, verzekeringsarts, psycholoog, arbeidsdeskundige en anderen) die ten onrechte een arbeidshandicap heeft vastgesteld en/of geen toestemming van de werknemer voor de vaststelling heeft gekregen? </vraag>
      <vraag nummer="6">Kan een werkgever zonder tussenkomst van een deskundige een werknemer als arbeidsgehandicapt bij het UWV aanmelden? </vraag>
      <vraag nummer="7">Worden onterecht verleende premiekortingen teruggevorderd? Zo ja, in hoeveel gevallen is dat gebeurd? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-09-3" bron="Algemeen Dagblad" titel="Gezond personeel ziek verklaard">Algemeen Dagblad, 3 september 2004: «Gezond personeel ziek verklaard»</noot>
      </noten>
   </vragen>
   <antwoorden aantal="7">
      <antwoord nummer="1">De vraag heeft betrekking op de arbeidsgehandicaptestatus op aanvraag (en niet op de arbeidsgehandicaptestatus van rechtswege). Voor deze situatie geldt een aanvraagprocedure met een daarvoor bestemd aanvraagformulier, waarin de werkgever onder andere aan dient te geven dat de betreffende werknemer akkoord is met de voorgenomen arbeidsgehandicaptestatus. Volgens het krantenbericht zijn werknemers bij het betreffende bedrijf als arbeidsgehandicapten in de zin van de Wet op de (re)integratie arbeidsgehandicapten (Wet REA) aangemerkt, zonder dat daarvoor uitdrukkelijk om hun medewerking of toestemming is gevraagd. Dit is gebeurd doordat de werkgever aanvragen heeft gedaan aan het UWV om financiële tegemoetkomingen en daarop heeft vermeld dat de werknemer hiermee bekend is en er mee instemt. Het UWV heeft op basis van de gegevens van de werkgever vervolgens de werknemers als arbeidsgehandicapte aangemerkt en tegemoetkomingen vastgesteld. Ik acht deze gang van zaken bij de betreffende werkgever niet gewenst en niet in overeenstemming met de Wet REA. </antwoord>
      <antwoord nummer="2">Deze inschatting berust op ervaringsgegevens van UWV. Om welk percentage het hier gaat is niet bekend. </antwoord>
      <antwoord nummer="3">Werkgevers kunnen maximaal 1jaar premiekorting ontvangen wanneer zij een werknemer die arbeidsgehandicapt wordt in dienst houden op de eigen (al dan niet aan de arbeidshandicap aangepaste) of andere werkplek. Voor een arbeidsgehandicapte die door een werkgever nieuw in dienst wordt genomen kan de premiekorting maximaal 3 jaar worden verleend. Over het premiejaar 2002 en 2003 (peildatum 1oktober 2003) zijn 27.000 aanvragen voor premiekorting ingediend, waarvan er 8.500 zijn afgewezen. </antwoord>
      <antwoord nummer="4">Volgens artikel 3 van de Wet REA geschiedt de vaststelling van de status «arbeidsgehandicapte» onder meer door UWV. Als het gaat om een werknemer voor wie de werkgever een loondoorbetalingsverplichting kent, doet UWV dat na daarover geadviseerd te zijn door de arbodienst van de werkgever. In dat advies moet de arbodienst aangeven of de werknemer arbeidsgehandicapt is en of deze met toepassing van een voorziening de eigen arbeid kan blijven verrichten of bij dezelfde werkgever, al dan niet met toepassing van een voorziening, in een andere functie arbeid kan verrichten (art. 3, lid 1, sub a van de Wet REA). Voor de bevindingen verwijs ik u naar het antwoord op vraag 3. </antwoord>
      <antwoord nummer="5">Bij een aanvraag om een voorziening staat op het formulier aan UWV uitdrukkelijk vermeld, dat de cliënt op de hoogte is van het oordeel dat sprake is van een arbeidshandicap. De deskundige die bewust niet is nagegaan of de werknemer akkoord is, is nalatig. Zijn werkgever (arbodienst e.d.) kan hierop door de werknemer of de werkgever van de cliënt worden aangesproken (plichtsverzuim), terwijl in bepaalde gevallen ook een klacht kan worden ingediend bij de desbetreffende beroepsorganisatie of tuchtcollege conform de wet BIG. Overigens is met UWV afgesproken dat nog dit jaar een nieuwe procedure in werking treedt waarbij het formulier zowel door de werkgever als door de werknemer wordt ondertekend. </antwoord>
      <antwoord nummer="6">Nee. Hij kan dit alleen doen door middel van het indienen van een aanvraag vaststelling arbeidshandicap of een aanvraag premiekorting. In alle gevallen moet aangegeven worden of door de arbodienst van de werkgever een medisch-arbeidskundige beoordeling is uitgevoerd. Zo niet dan doet UWV zo nodig zelf onderzoek. </antwoord>
      <antwoord nummer="7">In geval een toegekende premiekorting niet terecht blijkt te zijn wordt een nieuwe beslissing genomen, wordt de korting in het premievaststellingssysteem gecorrigeerd/herrekend en vindt terugvordering resp. verrekening plaats. Een premiekorting is niet terecht verleend indien de werknemer ten onrechte als arbeidsgehandicapte is aangemerkt. Tot op heden zijn bij UWV geen gevallen bekend waarbij onverschuldig betaalde premiekorting is teruggevorderd waarin dit het geval is. </antwoord>
      <noten afkomstig="antwoord"/>
   </antwoorden>
</kvr>
