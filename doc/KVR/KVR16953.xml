<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (ChristenUnie) aan de ministers van Volksgezondheid, Welzijn en Sport en van Justitie over de mogelijke invoer en doorvoor van drugs naar Duitsland vanuit Nederland. (Ingezonden 27 november 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16953
</item>
         <item attribuut="Inhoud">Vragen over uitlatingen van Duitse politici in het blad Bild am Sonntag over de mogelijke invoer en doorvoer van drugs van Nederland naar Duitsland.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugs</item>
         <item attribuut="Vindplaats">Kamervragen met antwoord 2002-2003, nr. 583, Tweede Kamer</item>
         <item attribuut="Vraagnr_bij_indiening">2020303760</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2003-01-08</item>
         <item attribuut="Datum_indiening">2002-11-27</item>
         <item attribuut="Document-id">KVR16953</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1235" allpagenumbers="1235 1236" vetnummer="2020303760" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16953" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="583" onderwerp="" indiendatum="2002-11-27">
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2003-01-8">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de uitlatingen van twee Duitse politici in het blad Bild am Sonntag inzake het Nederlandse drugsbeleid? <voetnoot nummer="1"/>
      </vraag>
      <vraag nummer="2">Hoe beoordeelt u deze oproep, mede in het licht van het streven het drugsbeleid in de EU te harmoniseren? Kunt u een eventuele herinvoering van grenscontroles aan de Duitse grens met het oog op het beperken van de import van drugs vanuit Nederland billijken? Zo nee, stelt u uw Duitse ambtgenoot hiervan op de hoogte? </vraag>
      <vraag nummer="3">Bestaat er inzicht in de omvang van de invoer en doorvoer van drugs naar Duitsland vanuit Nederland? </vraag>
      <vraag nummer="4">Welke inspanning levert Nederland om de doorvoer van drugs naar Duitsland te voorkomen? </vraag>
      <vraag nummer="5">Vindt structurele controle plaats op de routes naar Duitsland, vergelijkbaar met de controles op drugsrunners op de routes naar Frankrijk? Zo neen, bent u bereid een en ander te overwegen? </vraag>
      <vraag nummer="6">Acht u het denkbaar dat in overleg met Duitsland wordt besloten tot aanpassing van het huidige, liberale drugsbeleid in ons land? </vraag>
      <noten afkomstig="vraag">
         <noot nummer="1" datum="2002-11-26" bron="Spits, 25 november jl. en Trouw">Spits, 25 november jl. en Trouw, 26 november 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De oproep waaraan wordt gerefereerd, is afkomstig van de vice-fractievoorzitter Bosbach van de christen-democraten (CDU/CSU) en van de minister van Binnenlandse Zaken van de deelstaat Beieren; de oproep is niet gedaan in het kader van de bestaande EU-overlegstructuren inzake drugsbeleid. Evenmin zijn door de Duitse bondsregering voorstellen in deze zin binnen de kaders van de EU naar voren gebracht. Een reactie van mijn kant aan mijn ambtgenoot van Justitie op federaal niveau is om die reden ook niet aan de orde. Het streven om in EU-verband het drugsbeleid waar nodig te harmoniseren is behalve op de repressieve en strafrechtelijke aspecten ook gericht op een toenadering in de aanpak van de vraagvermindering en het verbeteren en vergelijkbaar maken van informatie en onderzoeksgegevens. In dit verband wil ik verwijzen naar de in het kader van de uitvoering van het EU-Actieplan Drugs 2000–2004 ondernomen initiatieven op deze terreinen. Uit een tussentijdse evaluatie blijkt dat met de implementatie goede voortgang is geboekt. Indien het Ontwerp Kaderbesluit Illegale Drugshandel een voor alle Lidstaten aanvaardbare vorm krijgt, kan dit besluit op strafrechtelijk gebied een bijdrage leveren aan harmonisatie en wat Nederland betreft een impuls betekenen voor de aanpak van grensoverschrijdende (drugs)criminaliteit. Ik wil daar niet op wachten en sta thans reeds een intensivering van dergelijke strafrechtelijke samenwerking met onze buurlanden inzake grensoverschrijdende drugscriminaliteit voor. Een herinvoering van controles aan welke binnengrens dan ook is voor die praktische samenwerking niet geschikt en staat haaks op de gedachte om tot een Europese ruimte van vrijheid, veiligheid en rechtvaardigheid te komen. </antwoord>
      <antwoord nummer="3">Uit de aard der zaak is een precies zicht op een illegale activiteit als invoer en doorvoer van drugs niet te geven. Op analyse gebaseerde schattingen, inbeslagnemingen van partijen drugs door de politie en vergelijking van informatie tussen Nederlandse en Duitse handhavingsautoriteiten geven wel een indicatie van het fenomeen. Uit die analyses komt naar voren dat de omvang van invoer dan wel doorvoer van drugs vanuit Nederland naar Duitsland voor diverse soorten drugs verschilt, maar dat in ons land als mainport voor Europa een zekere concentratie van illegale drugsactiviteiten gericht op het buitenland te zien valt. Mij is van Duitse regeringszijde medegedeeld dat een groot aantal van de in Duitsland aangevatte drugszaken zogenaamde «Tatortsbezüge» met Nederland kennen. Bekend is bijvoorbeeld dat heroïne via Duitsland, liggend op de zogenaamde Balkanroute, naar Nederland wordt getransporteerd en vanuit hier wordt gedistribueerd. Van de in Duitsland onderschepte cocaïne is vast te stellen dat deze wat de doorvoer betreft veelal zijn oorsprong vindt in Nederland. Hetzelfde geldt voor hasjiesj afkomstig uit Noord-Afrika. Wel moet bedacht worden dat bij drugstransporten bijna altijd meerdere landen betrokken zijn. Voor de export van XTC en Nederwiet kan op deze algemene stelling een uitzondering worden gemaakt, aangezien deze stoffen veelal hun daadwerkelijke oorsprong vinden in Nederland. Voor Nederwiet geldt echter dat slechts een klein deel van de in Duitsland aangetroffen cannabis Nederwiet betreft. Deze analyse is vertrekpunt voor een intensiveringstraject tussen Nederland en Duitsland geworden (zie antwoord op vraag 4). </antwoord>
      <antwoord nummer="4">Er zijn op dit moment een aantal ontwikkelingen tussen Duitsland en Nederland op het gebied van verbetering van de samenwerking aangaande drugsbestrijding, zowel operationeel (samenwerkingproject KLPD, EUROPOL met het Bundeskriminalamt) als beleidsmatig. Het bilaterale beleidsoverleg tussen Nederland en Duitsland, dat werd geïnitieerd door bondsminister Otto Schily van het Bundesministerium des Innern (BMI), betreft de samenwerking tussen Nederland en Duitsland bij de bestrijding van de drugscriminaliteit. Naar verwachting vindt een volgend beleidsoverleg begin 2003 plaats. </antwoord>
      <antwoord nummer="5">In de grensregio wordt tussen Nederlandse en Duitse opsporingsdiensten, onder andere in Venlo, Kerkrade, Heerlen maar ook in het noorden van het land intensief samengewerkt, onder meer op het terrein van de grensoverschrijdende drugscriminaliteit. In dit verband wil ik specifiek verwijzen naar het door het ministerie van Justitie gefinancierde en vier jaar durende handhavingsproject Hektor met de gemeente Venlo. Een te intensiveren handhaving van grensoverschrijdende (klein)handel in (alle) drugs zal voorwerp van komend overleg met Duitsland zijn. </antwoord>
      <antwoord nummer="6">De staatssecretaris van VWS en ik delen niet zonder meer de analyse dat het Nederlandse drugsbeleid liberaal zou zijn. Het gedoogbeleid inzake coffeeshops is een uitzondering op de regel dat drugsdelicten worden opgespoord en vervolgd. Voorts wordt steeds een afweging gemaakt tussen belangen van volksgezondheid en openbare orde en strafrechtelijke belangen. Om inhoud en structuur aan dat handhavingsbeleid te geven zijn richtlijnen en aanwijzingen opgesteld waarin een prioritering is neergelegd onderscheiden naar de ernstgraad van feitelijk gepleegde Opiumwetdelicten en rekening houdende met aspecten van effectieve handhaving van openbare orde en volksgezondheid. Ik ben wel van opvatting dat goed naar mogelijke buitenlandse overloopeffecten van voornoemd gedoogbeleid dient te worden gekeken. Als daarover gefundeerde opmerkingen worden gemaakt door met name de buurlanden kan dat voorwerp van heroverweging zijn van de daarop gerichte handhavingsinspanningen. Indien dit onderwerp in het beleidsoverleg met het BMI wordt gebracht zal ik mede op basis van de uitkomsten van dat overleg bepalen welke stappen dienen te worden genomen. </antwoord>
      <noten afkomstig="antwoord"/>
   </antwoorden>
</kvr>
