<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma en Omtzigt (beiden CDA) en Timmer en Verbeet (beiden PvdA) aan de staatssecretaris van Volksgezondheid, Welzijn en Sport over topsportevenementenregeling FBK-games. (Ingezonden 7 januari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22143
</item>
         <item attribuut="Inhoud">Vragen over de voortzetting van subsidie aan de Fanny Blankers-Koen Games (FBK-Games) na 2005, in verband met de 'Grand Prix I'-status die dit atletiekevenement inmiddels heeft gekregen.</item>
         <item attribuut="Rubriek">Vrijetijdsbesteding (Sport)</item>
         <item attribuut="Trefwoorden">Sport Subsidies</item>
         <item attribuut="Vindplaats">Kamervragen met antwoord 2004-2005, nr. 852, Tweede Kamer</item>
         <item attribuut="Vraagnr_bij_indiening">2040506070</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Atsma</persoon>
            <persoon partij="CDA">Omtzigt</persoon>
            <persoon partij="PvdA">Timmer</persoon>
            <persoon partij="PvdA">Verbeet</persoon>
         </item>
         <item attribuut="Datum_reaktie">2005-01-31</item>
         <item attribuut="Datum_indiening">2005-01-07</item>
         <item attribuut="Document-id">KVR22143</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1805" allpagenumbers="1805 1806" vetnummer="2040506070" code="0405tkkvr852" lopendefooter="Tweede Kamer, vergaderjaar 2004–2005, Aanhangsel" filenaam="KVR22143" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="852" onderwerp="" indiendatum="2005-01-7">
         <vrager partij="CDA" oorsprong="parlement">Atsma</vrager>
         <vrager partij="CDA" oorsprong="parlement">Omtzigt</vrager>
         <vrager partij="PvdA" oorsprong="parlement">Timmer</vrager>
         <vrager partij="PvdA" oorsprong="parlement">Verbeet</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-01-31">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebt u bij de Fanny Blankers-Koen games (FBK-games) in 2003 toegezegd dit atletiekevenement vanuit de topsportevenementenregeling «maximaal» te ondersteunen met een bijdrage voor drie jaar? </vraag>
      <vraag nummer="2">Op welke wijze is deze toezegging de afgelopen jaren inhoud gegeven, en is het waar dat het subsidiebedrag jaarlijks veel lager is uitgevallen dan het indertijd toegezegde bedrag? Zo ja, wat is daarvan de achtergrond? </vraag>
      <vraag nummer="3">Is het u bekend dat het evenement inmiddels de Grand Prix I status heeft gekregen, de hoogst denkbare status voor een dergelijk atletiekevenement? Bent u van mening dat deze internationale status een hoge sportieve waarde garandeert en van groot belang is voor de uitstraling van de Nederlandse sport in het algemeen en atletiek in het bijzonder? </vraag>
      <vraag nummer="4">Bent u bereid dit unieke evenement ook na 2005 in het kader van de topsportevenementenregeling voor nog eens drie jaar te ondersteunen, zodat ook voor de Olympische cyclus tot en met 2008 de FBK-games georganiseerd kunnen worden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Bij de Fanny Blankers-Koen games (FBK-games) 2003 heb ik toegezegd het evenement aan te zullen wijzen als topsportevenement in de zin van de subsidieregeling Welzijnsbeleid. In beginsel komen hiervoor slechts Europese en wereldkampioenschappen in aanmerking, maar gelet op de bijzondere betekenis van de FBK-games voor de atletieksport in Nederland heb ik een uitzondering gemaakt. Niet eenmalig maar zelfs voor een periode van drie jaar. Bij de toezegging heb ik het bedrag genoemd dat krachtens de subsidieregeling maximaal mogelijk is, maar dat het toe te kennen bedrag uiteindelijk wordt bepaald door de voorwaarden uit die regeling. Dat bedrag is jaarlijks 25 % van de subsidiabele kosten met een maximum van € 500 000. </antwoord>
      <antwoord nummer="2">Door de gemeente Hengelo en de organisatie van de FBK-games is zowel subsidie aangevraagd voor het evenement als voor de renovatie van het stadion. Op basis van de ingediende begroting van het evenement heb ik in 2004 subsidie toegekend voor de organisatie daarvan. Een berekening op grond van de subsidieregeling heeft geleid tot een bedrag van € 180 966, zijnde 25% van de subsidiabele kosten. Daarnaast is aanpassing van het stadion noodzakelijk om te voldoen aan de eisen van de internationale atletiekfederatie IAAF voor evenementen met de Grand Prix I-status. Voor de aanpassing van het stadion, dat de status heeft van B-accommodatie (regionale trainings- en wedstrijdaccommodatie) voor de Koninklijke Nederlandse Atletiek Unie (KNAU), heb ik in 2004 een subsidie toegekend van € 788 113. </antwoord>
      <antwoord nummer="3">Het is mij bekend dat door de IAAF aan de FBK-games de Grand Prix I-status is verleend. Het evenement heeft mede door deze internationale status bijzondere betekenis voor de (top-)sport in Nederland en atletiek in het bijzonder. </antwoord>
      <antwoord nummer="4">In 2003 heb ik toegezegd de FBK-games voor een periode van drie jaar te willen ondersteunen. Met de toekenning van de Grand Prix I-status door de internationale atletiekfederatie IAAF heeft de FBK-games nog meer aan betekenis gewonnen. Ook kan zij in de komende jaren het podium zijn waarop Nederlandse topsporters zich in de aanloop naar de Olympische Spelen in Bejing kunnen meten met buitenlandse topsporters om zich te kwalificeren. Om die reden ben ik bereid de FBK-games tot en met 2008 binnen de kaders van de subsidieregeling als topsportevenement te ondersteunen. Gelet op de verdere ontwikkeling van de topsport voor mensen met een beperking ga ik er daarbij wel vanuit dat de FBK-games het initiatief om ook wedstrijden voor hen te organiseren continueert en zo mogelijk uitbreidt. </antwoord>
      <noten afkomstig="antwoord"/>
   </antwoorden>
</kvr>
