<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de civiele administratieve beroepsprocedure bij weigering van loondoorbetaling respectievelijk ziekengeld. (Ingezonden 6 februari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2770
</item>
         <item attribuut="Rubriek">Inkomen en rechtspositie (Inkomens) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheid Inkomens Privatisering Ziekteverzuim Ziektewet</item>
         <item attribuut="Vindplaats">Kamervragen met antwoord 1995-1996, nr. 819, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-03-22</item>
         <item attribuut="Datum_indiening">1996-02-06</item>
         <item attribuut="Document-id">KVR2770</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1661" allpagenumbers="1661 1662" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="819" onderwerp="" indiendatum="1996-02-6">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="22 maart 1996), zie ook Aanhangsel Handelingen nr. 714, vergaderjaar 1995–1996">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Waarom bent u uw toezegging niet nagekomen, de Kamer schriftelijk te informeren over de verschillen tussen civiele en administratieve beroepsprocedure bij weigering van loondoorbetaling respectievelijk ziekengeld? <voetnoot nummer="1"/>
      </vraag>
      <vraag nummer="2">Bent u bereid de Kamer hierover alsnog te informeren, en, zo ja, op welke termijn? </vraag>
      <noten afkomstig="vraag">
         <noot nummer="1">Handelingen 95–96, 11 p. 2516</noot>
      </noten>
   </vragen>
   <antwoorden aantal="1">
      <antwoord nummer="1 en 2">Hoewel tijdens de plenaire behandeling van het wetsvoorstel uitbreiding loondoorbetalingsplicht bij ziekte (Wulbz) de mogelijkheid van een schriftelijke uiteenzetting van de verschillen tussen de civiele en de bestuursrechtelijke procedure bij weigering van loondoorbetaling respectievelijk ziekengeld aan de orde is geweest, ben ik ervan uitgegaan dat de daaropvolgende beantwoording van de gestelde vragen deze schriftelijke uiteenzetting overbodig maakte. Natuurlijk ben ik bereid de Kamer hierover alsnog te informeren, hetgeen ik hierbij zal doen. De vraag of er aanspraak bestaat op doorbetaling van loon dan wel ziekengeld is te herleiden tot de vraag of er sprake is van ongeschiktheid wegens ziekte waaruit een van die aanspraken kan voortvloeien. Het relevante feitencomplex aan de hand waarvan de rechter in beide procedures tot zijn beslissing komt, is hetzelfde. Toegang tot de rechter In tegenstelling tot de bestuursrechtelijke procedure dient bij civielrechtelijke geschillen inzake de loondoorbetaling bij ziekte, in de regel eerst een second opinion van een deskundige te worden gevraagd, alvorens de kantonrechter kan worden geadieerd (art. 1638ca BW). Het doel hiervan is, zoveel mogelijk te voorkomen dat een onnodig beroep op de rechter wordt gedaan, alsmede – mocht het tot een procedure komen – te bewerkstelligen dat het geschil al in een vroeg stadium helder is. Op basis van de second opinion kunnen beide bij het geschil betrokken partijen een redelijke inschatting maken van hun kansen in een eventuele kantongerechtsprocedure. Indien de kantonrechter van mening is dat de second opinion niet volledig is kan hij bevelen dat de deskundige zijn verklaring nader schriftelijk of mondeling toelicht of aanvult. Daarnaast heeft hij de mogelijkheid al dan niet op verzoek van een der partijen een deskundige in te schakelen en getuigen op te roepen. Tevens kan hij aan partijen eveneens nadere informatie vragen. De aldus verkregen informatie zal naar verwachting niet afwijken van de informatie op basis waarvan de bestuursrechter tot een uitspraak komt. Wanneer het daadwerkelijk tot een procedure komt, spreekt men in het bestuursrecht van een beroepschrift waarmee het geding wordt ingeleid; de kantongerechtsprocedure eist voor deze zaken een dagvaarding. In een bestuursrechtelijke procedure is er sprake van een belanghebbende tegenover een bestuursorgaan. In de kantongerechtsprocedure zijn twee particulieren (werkgever/werknemer) de procespartijen. In de bestuursrechtelijke procedure en bij de kantonrechter is men niet verplicht zich door een advocaat te laten bijstaan. Verplichte procesvertegenwoordiging is wel vereist indien tegen de uitspraak van de kantonrechter hoger beroep wordt ingesteld. Hoewel de positie van de kantonrechter en de bestuursrechter in theoretisch opzicht in die zin verschillen, dat de kantonrechter lijdelijk is en een bestuursrechter niet, vindt thans een ontwikkeling in de rechtspraak plaats waarbij de attitudes van de bestuursrechter en de civiele rechter naar elkaar toegroeien. Die ontwikkeling zal nog worden versterkt wanneer de voorgenomen integratie van de rechtbanken en de kantongerechten tot stand zal zijn gebracht. Voorlopige voorziening In geschillen in het kader van de Ziektewet die uitsluitend van geneeskundige aard zijn, is een versnelde behandeling van het (hoger) beroep voorgeschreven (artikel 75 Ziektewet). Bij de civiele procedure inzake loondoorbetaling bestaan twee mogelijkheden bij spoedeisende geschillen: a. ieder der partijen kan bij de kantonrechter om een voorlopige voorziening vragen b. ieder der partijen kan zich wenden tot de president van de rechtbank in kort geding. De eisende partij dient zich in een kort-gedingprocedure te laten bijstaan door een procureur. Een dergelijke eis bestaat niet in het bestuursprocesrecht. Zoals reeds in de nota naar aanleiding van het verslag (Tweede Kamer, vergaderjaar 1995–1996, 24 439, nr. 6 blz. 23 e.v.) is gesteld maakt de werknemer die onder het huidige stelsel als belanghebbende moet procederen tegen de bedrijfsvereniging al vaak gebruik van van overheidswege gefinancierde rechtsbijstand. Dat zal in het nieuwe stelsel niet anders zijn. Kostenveroordeling In de bestuursrechtspraak bestaat de mogelijkheid van kostenveroordeling overeenkomstig het Besluit proceskosten bestuursrecht. In het kader van de kantongerechtsprocedure wordt bij het vonnis een veroordeling in de kosten opgenomen ten laste van de in het ongelijk gestelde partij (art. 56 Wetboek van Burgerlijke rechtsvordering). In de WULBZ is echter een uitzondering gemaakt. In artikel 1638ca, lid 6 van het Burgerlijk Wetboek is bepaald dat een werknemer in een procedure tot doorbetaling van loon alleen in de kosten van de werkgever kan worden veroordeeld, voor zover die het gevolg zijn van een kennelijk onredelijk gebruik van procesrecht. Dit stemt overeen met wat thans geldt in Ziektewetprocedures (zie art. 8:75, eerste lid, Algemene wet bestuursrecht) Griffierecht De toegang tot de burgerlijke rechter is voor de werknemer in vrijwel gelijke mate laagdrempelig, als in het bestuursprocesrecht aangezien het kantongerechtsprocesrecht van toepassing is en vanwege de aanpassingen in de sfeer van het griffierecht en de proceskostenveroordeling. In de WULBZ is voorzien dat ook in de civiele procedure terzake van doorbetaling van loon evenals in de bestuursrechtelijke procedure een laag griffierecht (f 50,– en in hoger beroep, f 150,–) wordt geheven. Voor een uitgebreide beschouwing omtrent dit onderdeel zij verwezen naar de Memorie van Toelichting (Tweede Kamer, vergaderjaar 1995-1996, 24 439, nr. 3 blz. 66 e.v.) Appel Wanneer de vordering niet meer dan f 2500,– bedraagt is er in de civiele procedure geen mogelijkheid tot hoger beroep. Tegen niet appellabele vonnissen kan op voet van artikel 100 van de Wet op de rechterlijke organisatie beroep in cassatie (op de daar genoemde gronden) worden ingesteld bij de Hoge Raad. Overige In het bestuursprocesrecht kunnen eenvoudige zaken buiten zitting worden afgedaan, met de mogelijkheid van verzet. In de kantongerechtsprocedure vindt er altijd een zitting plaats, zij het dat die kan bestaan uit wisseling van stukken. In het bestuursprocesrecht wordt, als het beroep gegrond is, het bestreden besluit in beginsel vernietigd. Het bestuursorgaan neemt dan een nieuwe beslissing of de rechter neemt zelf een beslissing. In de civiele procedure wordt de gevraagde vordering toegewezen, als de eisende partij in het gelijk wordt gesteld. </antwoord>
      <noten afkomstig="antwoord"/>
   </antwoorden>
</kvr>
