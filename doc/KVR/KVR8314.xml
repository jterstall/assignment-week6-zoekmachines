<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Balkenende, Van den Akker en De Haan (allen CDA) aan de minister van Financiën over nulgroei van de EU-begroting. (Ingezonden 16 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8314
</item>
         <item attribuut="Inhoud">Betreft berichten in de pers dat "Nederland alleen in Europa" zou staan met zijn eis dat het beleid t.a.v. de EU-begroting gekenmerkt zou moeten worden door "nulgroei". Tevens wordt gevraagd of de in het Regeerakkoord ingeboekte korting op de afdracht aan de EU nog gerealiseerd kan worden.</item>
         <item attribuut="Rubriek">Internationale betrekkingen (Europese Unie)</item>
         <item attribuut="Trefwoorden">EU-begrotingen</item>
         <item attribuut="Vindplaats">Kamervragen met antwoord 1998-1999, nr. 442, Tweede Kamer</item>
         <item attribuut="Vraagnr_bij_indiening">2989903250</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Balkenende</persoon>
            <persoon partij="CDA">Van den Akker</persoon>
            <persoon partij="CDA">De Haan</persoon>
         </item>
         <item attribuut="Datum_reaktie">1998-12-07</item>
         <item attribuut="Datum_indiening">1998-11-16</item>
         <item attribuut="Document-id">KVR8314</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="901" allpagenumbers="901 902" vetnummer="2989903250" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8314" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="442" onderwerp="" indiendatum="1998-11-16">
         <vrager partij="CDA" oorsprong="parlement">Balkenende</vrager>
         <vrager partij="CDA" oorsprong="parlement">Van den Akker</vrager>
         <vrager partij="CDA" oorsprong="parlement">De Haan</vrager>
         <vraagt-aan>(allen CDA) aan de minister van Financiën</vraagt-aan>
      </vraagdata>
      <antwoorddata antwoorddatum="1998-12-7">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de berichten in de pers als zou «Nederland alleen in Europa» staan waar het de eis van de Nederlandse regering betreft dat het beleid ten aanzien van de begroting van de Europese Unie gekenmerkt zou moeten worden door «nulgroei»? <voetnoot nummer="1"/>
      </vraag>
      <vraag nummer="2">Hoe verhoudt het in vraag 1 bedoelde bericht zich tot de door de minister van Buitenlandse Zaken op maandag 9 november jl. gedane mededeling dat Nederland bij het streven naar de genoemde nulgroei op steun kon rekenen van Duitsland, Groot-Brittannië, Zweden en Oostenrijk? (zie het genoemde artikel in NRC Handelsblad, 11 november jl.) </vraag>
      <vraag nummer="3" voetnoot="2">Handhaaft u uw eerder gedane mededeling: «Nu kijken we natuurlijk weer een heel eind verder naar 2006. Er is een meerderheid van landen in Europa die vindt dat de uitgaven niet moeten stijgen, dat wil zeggen alleen voor inflatie moeten worden aangepast. Dus daar is een heel breed draagvlak voor»? <voetnoot nummer="2"/>
      </vraag>
      <vraag nummer="4">In hoeverre denkt de Nederlandse regering, gegeven het wegvallen van de steun terzake door andere landen, dat de in het Regeerakkoord ingeboekte kortingen op de afdrachten aan de EU ook werkelijk gerealiseerd kunnen worden? </vraag>
      <vraag nummer="5">Hoe beoordeelt u de opstelling van het lid van het Europees parlement, mevrouw Plooij-van Gorsel die zich, blijkens het bericht, in het kader van de houdbaarheid van de Nederlandse strategie «niet kan voorstellen dat Nederland zich niet neerlegt bij een akkoord over 15 miljard ecu» (ten behoeve van het EU-budget voor onderzoek en ontwikkeling)? Doorkruist dit geluid van VVD-zijde niet de strategie van de Nederlandse regering? Klopt het overigens dat Nederland 6,1% van het onderzoeksbudget betaalt, terwijl ons land voor 8,3% van dit budget profiteert? Anders gezegd: Is Nederland op dit terrein een netto-ontvanger? </vraag>
      <vraag nummer="6">Is de inzet van de Nederlandse regering om te komen tot een nulgroei van de EU-begroting, gegeven de opstelling van andere landen, tevergeefs geweest? </vraag>
      <vraag nummer="7">Welke consequenties ten aanzien van het financieel perspectief van de Rijksbegroting in deze kabinetsperiode verbindt de Nederlandse regering aan de recente ontwikkelingen in Europees verband met betrekking tot de nulgroei van de EU-begroting? Moet er thans rekening mee worden gehouden, dat de in het Regeerakkoord ingeboekte korting op de afdracht aan de Europese Unie, oplopend tot 1,3 mld. in 2002, niet gerealiseerd zal worden? </vraag>
      <noten afkomstig="vraag">
         <noot nummer="1" datum="1998-11-11" bron="«Nederland alleen in Europa», NRC Handelsblad 11 november jl., zie ook «Nederland akkoord met verhoging EU-budget», De Telegraaf">«Nederland alleen in Europa», NRC Handelsblad 11 november jl., zie ook «Nederland akkoord met verhoging EU-budget», De Telegraaf, 11 november 1998</noot>
         <noot nummer="2" datum="1998-10-26" bron="RTL4 Nieuws">RTL4 Nieuws, 26 oktober 1998, 19.30 uur</noot>
      </noten>
   </vragen>
   <antwoorden aantal="3">
      <antwoord nummer="1">Ja </antwoord>
      <antwoord nummer="2, 3 en 4">De door Minister Van Aartsen aangehaalde groep landen staan evenals Nederland een reële stabilisatie van de totale EU-uitgaven aan de huidige 15-lidstaten voor. De nieuwe Financiële Perspectieven 2000–2006 dienen hierop te worden geënt. Deze inzet wordt op dit moment overigens gedeeld door ten minste zeven Lidstaten, blijkens de uitspraken van hun ministers van Financiën tijdens de Ecofin Raden van 12 oktober en 23 november jl. (vide mijn brieven met de Ecofinverslagen d.d. 18-10-98 en 2-12-98, nr. BFB/98-1079m resp. nr. BFB/981294m). Er is derhalve geen aanleiding om te spreken over het wegvallen van steun. Er is geen reden om de in het Regeerakkoord ingeboekte kortingen op de afdrachten te wijzigen. </antwoord>
      <antwoord nummer="5, 6 en 7">Het Nederlandse streven om te komen tot een reële nulgroei van de totale EU-uitgaven wordt door de uitkomst van de onderhandelingen inzake het vijfde kaderprogramma niet gehinderd. Door de restrictieve opstelling van Nederland, met als gevolg slechts een bescheiden stijging van het onderzoeksbudget, blijft een reële stabilisatie van de uitgaven voor de categorie Intern Beleid, waarbinnen dit onderzoeksbudget valt, mogelijk. Gezien het feit dat Nederland zoals eerder gemeld in het streven om te komen tot een reële nulgroei van de totale EU begroting wordt gesteund door tenminste zes andere lidstaten, blijft de in het Regeerakkoord vermelde taakstelling inzake de Nederlandse afdrachten aan de EU alleszins realistisch. Overigens betreft de categorie Intern Beleid slechts 6% van de totale EU-uitgaven. In de onderhandelingen heeft Nederland tezamen met andere Lidstaten ingezet op een vijfde kaderprogramma Onderzoek, waarvan het budget in reële termen constant diende te blijven, of wel 14,3 mrd ecu. Het Europees Parlement zette aanvankelijk in op een budget van 16,7 mrd ecu. Raad en Parlement hebben uiteindelijk gezamenlijk besloten tot een budget van 14,96 mrd ecu. Door de vasthoudende opstelling van o.a. Nederland is derhalve voorkomen dat het budget met 2,4 mrd ecu zou zijn gestegen. Hoewel Nederland het onderzoeksprogramma belangrijk acht, onder andere gezien de door U genoemde retourcijfers, was een dergelijke stijging naar Nederlandse opvatting onnodig. </antwoord>
      <noten afkomstig="antwoord"/>
   </antwoorden>
</kvr>
