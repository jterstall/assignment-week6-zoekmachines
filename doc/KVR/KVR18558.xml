<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmer en Verbeet (beiden PvdA) aan de staatssecretaris van Volksgezondheid, Welzijn en Sport over het woonzorgcomplex Pleyenhof en een brandmeldingsinstallatie. (Ingezonden 27 augustus 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18558
</item>
         <item attribuut="Inhoud">In het woonzorgcomplex Pleyenhof in Dalfsen zijn 38 woningen niet voorzien van een automatische brandmeldingsinstallatie. Vragen over de verantwoordelijke voor de (brand)veiligheid van woningen in woonzorgcomplexen en over de lange aanvraagprocedure voor voorzieningen, veroorzaakt door een gebrekkige samenwerking tussen ministeries.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Volkshuisvesting (Aangepaste woningen) Welzijn (Ouderen)</item>
         <item attribuut="Trefwoorden">Brandpreventie Ouderenwoningen</item>
         <item attribuut="Vindplaats">Kamervragen met antwoord 2003-2004, nr. 33, Tweede Kamer</item>
         <item attribuut="Vraagnr_bij_indiening">2020316290</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Timmer</persoon>
            <persoon partij="PvdA">Verbeet</persoon>
         </item>
         <item attribuut="Datum_reaktie">2003-09-22</item>
         <item attribuut="Datum_indiening">2003-08-27</item>
         <item attribuut="Document-id">KVR18558</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="73" allpagenumbers="73 74" vetnummer="2020316290" code="0203tkkvr33" lopendefooter="Tweede Kamer, vergaderjaar 2003–2004, Aanhangsel" filenaam="KVR18558" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="33" onderwerp="" indiendatum="2003-08-27">
         <vrager partij="PvdA" oorsprong="parlement">Timmer</vrager>
         <vrager partij="PvdA" oorsprong="parlement">Verbeet</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-09-22">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het feit dat 38 woningen in woonzorgcomplex Pleyenhof in Dalfsen nog niet zijn voorzien van een automatische brandmeldinginstallatie? <voetnoot nummer="1"/>
      </vraag>
      <vraag nummer="2">Deelt u de mening dat dit een ongewenste en gevaarlijke situatie is, te meer omdat 30 van de 38 woningen worden bewoond door ouderen die zijn geïndiceerd voor verzorgingshuiszorg en die over het algemeen weinig mobiel en zelfredzaam zijn? </vraag>
      <vraag nummer="3">Wie is verantwoordelijk voor de (brand)veiligheid van woningen in woonzorgcomplexen? Welke rol speelt de rijksoverheid hierin? Bent u bereid in overleg met de minister van Volkshuisvesting, Ruimtelijke Ordening en Milieubeheer (VROM) na te gaan in hoeverre de (brand)veiligheid van deze woningen kan worden verbeterd en hiertoe zonodig maatregelen te nemen? </vraag>
      <vraag nummer="4">Wat vindt u van het feit dat de brandmeldinginstallaties, samen met andere voorzieningen die de veiligheid van de woningen bevorderen, al meer dan een jaar geleden zijn aangevraagd en dat de directie van het woonzorgcomplex Pleyenhof nog steeds niet weet waar zij aan toe is? </vraag>
      <vraag nummer="5">Klopt het dat een deel van de lengte van de procedures wordt veroorzaakt door een gebrekkige samenwerking tussen uw ministerie en dat van VROM; bijvoorbeeld omdat VWS woonzorgcomplexen doorverwijst naar VROM omdat volkshuisvestingsaspecten aan de orde zijn, en VROM weer naar VWS wijst omdat zorgarrangementen in het geding zijn? Zo ja, op welke wijze wordt deze samenwerking verbeterd? </vraag>
      <vraag nummer="6">Welke initiatieven neemt u samen met de minister van VROM om de lengte van dit soort procedures te bevorderen en het tempo van het bouwen van veilige, betaalbare en goede woningen voor ouderen te versnellen? </vraag>
      <noten afkomstig="vraag">
         <noot nummer="1" datum="2003-08-20" bron="Oprechte Dalfser Courant">Oprechte Dalfser Courant, 20 augustus 2003</noot>
      </noten>
   </vragen>
   <antwoorden aantal="3">
      <antwoord nummer="1">Dit was mij nog niet bekend. </antwoord>
      <antwoord nummer="2 en 3">De beoordeling of dit een ongewenste en gevaarlijke situatie is, is een gemeentelijke bevoegdheid waar ik niet in treed. Het is de gemeente die op basis van de gemeentelijke bouwverordening gebruikseisen stelt met betrekking tot het brandveilig gebruik van het gebouw en de technische installaties. Het gaat hier immers om zelfstandige woningen. De eigenaar van de woningen is primair verantwoordelijk voor de (brand)veiligheid in de woningen. Brandveiligheid heeft zowel betrekking op de bouwkundige situatie en ook op het gebruik en de inrichting van gebouwen. De rol van de rijksoverheid betreft het stellen van bouwtechnische eisen in het Bouwbesluit en het tweedelijns toezicht op de naleving door gemeenten van de eisen in de Woningwet. De gemeente en de gemeentelijke brandweer stellen eisen via ondermeer gebruiksvoorschriften in de gemeentelijke bouwverordening aan het brandveilig gebruik van het gebouw en aan de technische installaties. Dat laatste is een gemeentelijke bevoegdheid, het is dan ook niet opportuun om hierover met de Minister van VROM te overleggen. Uiteraard wordt wel overleg gevoerd tussen mijn Ministerie en dat van VROM en BZK over de wijze waarop brandveiligheidseisen in gebouwen die onder de Wet Ziekenhuisvoorzieningen vallen het beste in het Bouwbesluit kunnen worden verwoord. </antwoord>
      <antwoord nummer="4, 5 en 6">Volgens de informatie die ik hierover ingewonnen heb, heeft de betrokken zorginstelling Rosengaerde niet een jaar geleden, maar op 13 maart 2003 haar aanvraag voor financiering van zorginfrastructuur gecompleteerd. Op 26 mei heeft de zorginstelling van het College Bouw Ziekenhuisvoorzieningen schriftelijk antwoord gekregen op haar verzoek waarbij is aangegeven dat de brandmeldinstallaties niet voor financiering in aanmerking komen omdat het om installaties in zelfstandige woningen gaat. De financieringsmogelijkheid voor zorginfrastructuur is hiervoor niet bedoeld. Er is dus geen sprake van lange procedures. Ook hebben deze procedures niets te maken met de samenwerking tussen VWS en VROM. Deze samenwerking is overigens in het algemeen goed. Wat betreft het versnellen van het tempo van veilige, betaalbare en goede woningen voor ouderen heeft de Minister van VROM samen met mij een brief «Investeren voor de Toekomst»; De kwantitatieve opgave voor wonen, zorg en welzijn aan de Tweede Kamer gezonden. Hierin geven wij aan hoe aan de realisatie van deze opgave voldaan moet worden. </antwoord>
      <noten afkomstig="antwoord"/>
   </antwoorden>
</kvr>
