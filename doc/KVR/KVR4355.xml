<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Sterk en Vliegenthart (beiden PvdA) over de salarisregeling van ziekenhuisdirecteuren. (Ingezonden 24 december 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4355
</item>
         <item attribuut="Inhoud">Vragen betreffen met name de directe zorg voor verstandelijk gehandicapten.</item>
         <item attribuut="Rubriek">Gezondheidszorg (Zorginstellingen) Welzijn (Geestelijk gehandicapten)</item>
         <item attribuut="Trefwoorden">Geestelijk gehandicapten Inkomens Ziekenhuizen</item>
         <item attribuut="Vindplaats">Kamervragen met antwoord 1996-1997, nr. 672, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Sterk</persoon>
            <persoon partij="PvdA">Vliegenthart</persoon>
         </item>
         <item attribuut="Datum_reaktie">1997-02-14</item>
         <item attribuut="Datum_indiening">1996-12-24</item>
         <item attribuut="Document-id">KVR4355</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1377" allpagenumbers="1377 1378" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="672" onderwerp="" indiendatum="1996-12-24">
         <vrager partij="PvdA" oorsprong="parlement">Sterk</vrager>
         <vrager partij="PvdA" oorsprong="parlement">Vliegenthart</vrager>
         <vraagt-aan/>
      </vraagdata>
      <antwoorddata antwoorddatum="14 februari 1997), zie ook Aanhangsel Handelingen nr. 558, vergaderjaar 1996–1997">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het recente artikel «Een schijntje voor zwakzinnigen»? <voetnoot nummer="1"/>
      </vraag>
      <vraag nummer="2">Werkt de vereniging van ziekenhuisdirecteuren (NVZD) aan een verandering van de salarisregeling in de richting van een «marktconforme regeling» die ongeveer 10% verhoging (7 mln) impliceert? </vraag>
      <vraag nummer="3">Wat is uw oordeel hierover? Kunt u voorkomen, dat de voor de wachtlijsten beschikbaar gekomen middelen gebruikt worden voor de salarisverhoging voor directeuren, dan wel dat de salarisverhoging ten koste gaat van de kwaliteit van de huidige zorg voor verstandelijk gehandicapten? </vraag>
      <vraag nummer="4">Bent u op de hoogte van het onderzoek van Seys en Duker waaruit zou blijken dat twee derde van het beschikbare budget in de intramurale zorg in indirecte kosten gaat zitten en dat slechts 36% van de tijd van de groepsleiders en het verzorgend personeel aan directe zorg besteed wordt? Wat is uw oordeel over dit onderzoek en welke conclusies verbindt u daaraan? </vraag>
      <vraag nummer="5">Is er soortgelijk onderzoek beschikbaar met betrekking tot de voorzieningen voor Begeleid Zelfstandig wonen en de Gezinsvervangende tehuizen? Welke conclusies over de verhouding directe/indirecte kosten laten deze zien? </vraag>
      <vraag nummer="6">Bent u bereid bij de voorgenomen differentiatie in de financiering naar zorgzwaarte, zoals toegezegd aan de Kamer, ook een normering aan te brengen ten aanzien van de indirecte/directe kosten? </vraag>
      <noten afkomstig="vraag">
         <noot nummer="1" datum="1996-12-21" bron="Vrij Nederland">Vrij Nederland, 21 december 1996</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Voorzover ik ben geïnformeerd, is daar geen sprake van. </antwoord>
      <antwoord nummer="3" voetnoot="1">Omdat vraag 2 ontkennend is beantwoord, kan het eerste deel van vraag 3 niet worden beantwoord. Over het tweede deel van deze vraag kan ik het volgende mededelen: Om afwenteling van salariskosten op het voorzieningenniveau te voorkomen is het post WAGGS-model in het leven geroepen <voetnoot nummer="1"/>. Daarin is beoogd een nieuw evenwicht te vinden tussen de diverse belangen in de g+g sector als vrijheid van onderhandelen van sociale partners over hun arbeidsvoorwaarden, kostenbeheersing en bescherming van het voorzieningenniveau (kwantitatief danwel kwalitatief). De werkgevers krijgen via dit post WAGGS-model uiteindelijk jaarlijks een overheidsbijdrage in de arbeidskostenontwikkeling, de ova. Met die ova en hun eigen financiële mogelijkheden tezamen en met inachtneming van hun zorgtaken sluiten de werkgevers (i.c. de NZf) met de werknemersvertegenwoordigers de nieuwe arbeidsvoorwaarden af (i.c. de CAO Ziekenhuiswezen). Aldus wordt een afwenteling van loonkostenontwikkeling op het voorzieningenniveau door een evenwichtige verdeling van tegengestelde belangen zoveel mogelijk uitgesloten, zo is dan de filosofie van het post WAGGS-model. In de CAO Ziekenhuiswezen is het zo geregeld dat iedere werknemer onder de CAO valt behalve één directeur per instelling. Die ene directeur (meestal de algemeen directeur wanneer er sprake is van een meerhoofdige directie) wordt als verpersoonlijking van de werkgeversfiguur buiten de werkingssfeer van de CAO gehouden. Formeel is de CAO dus niet van toepassing maar feitelijk komen de arbeidsvoorwaarden van die ene directeur uiteraard grotendeels overeen met hetgeen in de CAO is geregeld. Het individuele instellingsbestuur zal zich bij de onderhandeling met die ene directeur ook laten leiden door de budgettaire factoren die bij de CAO-onderhandelingen spelen en die daar een aantasting van het voorzieningenniveau voorkomen. Verder geldt dat specifiek voor de besteding van het nu beschikbare geld ter inkrimping van de wachtlijsten afspraken zijn gemaakt over de daar tegenoverstaande prestatie die de sector moet leveren. Wanneer de tegenprestatie niet in de gevraagde mate wordt geleverd, zal het met deze onderuitputting gemoeide geld worden teruggehaald c.q. geherschikt. Een task force met daarin vertegenwoordigers van de Ziekenfondsraad, instellingen, ouderverenigingen, verzekeraars en Volksgezondheid, Welzijn en Sport houdt hier de vinger aan de pols. Kortom, de rekensom die in het VN-artikel wordt geproduceerd, zal ongetwijfeld niet in de praktijk worden gerealiseerd. Voor de dreigende aantasting van het voorzieningenniveau uit hoofde van onverantwoorde weglek van de financiële impuls naar de salarispost waar de vragenstellers beducht voor zijn, bestaat geen gerede aanleiding. </antwoord>
      <antwoord nummer="4">Het onderzoeksrapport «Normering van kwaliteit van zorg: een observatiestudie» van de heren Seys en Duker is mij bekend. Hieruit blijkt niet dat tweederde van het beschikbare budget in de intramurale zorg besteed wordt aan indirecte kosten. Het onderzoek richt zich niet op kosten maar op de werkzaamheden van de groepsleiding. Deze zouden slechts circa 36% van hun tijd aan bewonersgerichte activiteiten besteden. In het onderzoek wordt geen relatie gelegd met de aanwending van de totale instellingsbudgetten. Deze budgetten worden tevens onder meer besteed aan huisvesting en materiële kosten ten behoeve van de bewoners. De uitkomsten van het onderzoek, in casu het gevonden lage percentage direct bewonersgerichte activiteiten door groepsleiding, neem ik als signaal zeer serieus. In overleg met de Vereniging Gehandicaptenzorg Nederland wil ik de mogelijkheden verkennen om tot verbetering van de bestaande situatie te komen. Daarbij zal aan meerdere facetten van het probleem aandacht worden besteed. Het bevorderen van de doelmatigheid van de geboden zorg (bestrijding overhead, zorgdifferentiatie), waardoor met hetzelfde geld een kwalitatief hoger zorgniveau wordt bereikt, maakt hier onderdeel van uit. </antwoord>
      <antwoord nummer="5">Nee, mij is niets bekend over soortgelijke onderzoeken in de semimurale sector. In verder overleg met de sector over deze zaken (zie het antwoord op vraag 4 en 6) zal ik afspraken maken om hierover gegevens te verkrijgen. </antwoord>
      <antwoord nummer="6">In 1984 is voor de inrichtingen voor verstandelijk gehandicapten een budgetsysteem ingevoerd, gebaseerd op richtlijnen voor vaste en variabele kosten. Daarmee werd onder andere beoogd de instellingen een substitutievrijheid te verlenen binnen het vastgestelde budget (met uitzondering van de kapitaallasten). De hierdoor ontstane flexibiliteit heeft een positieve invloed op de bedrijfsvoering en effectieve inzet van middelen voor de direkte zorgverlening. De uitspraken in het artikel in Vrij Nederland zijn voor mij geen reden de vigerende budgetsystematiek thans in zijn algemeenheid ter discussie te stellen, te meer daar volgens berekeningen van de Vereniging Gehandicaptenzorg Nederland de beweringen in het artikel onjuist zijn. De omvang van een gemiddelde groep bedraagt 10 personen (en geen 12). Per groep is een bedrag beschikbaar van f 965 000,– (9,2 personeelsleden met een gemiddeld salaris van f 62 500,–). Daarvan wordt f 643 600,– (68%) besteed aan personeelskosten, f 150 000,– aan kapitaallasten (15%) en f 171 400,– aan materiële kosten (18%). Van de totale personeelskosten van f 643 600,– wordt f 68 600,– (10,6%) uitgegeven aan staf, directie, personeelszaken, administratie en middenkader. De overige personeelskosten (89,4%) zijn rechtstreeks bestemd voor de groep in de vorm begeleiding, dagbesteding en therapieën. Uit deze cijfers (bron: managementinformatie van het NZi) blijkt dat het grootste deel van de uitgaven rechtstreeks ten goede komt aan de bewoners. Overigens dient niet uit het oog te worden verloren dat ook alle andere kosten (voeding, waskosten, administratie, algemene leiding etc.) noodzakelijk zijn om een goede zorgverlening mogelijk te maken. Voor de goede orde, bij bovenstaande percentages gaat het dus om de aanwending van financiële middelen en niet om de tijdsbesteding van de groepsleiding. De concrete vraag luidde of ik bereid ben een normering van directe/indirecte kosten te betrekken bij de voorgenomen differentiatie in de financiering naar zorgzwaarte. Het heeft mijn sterke voorkeur de budgetsystematiek niet te doorkruisen met nieuwe normeringen, maar over die indirecte kosten afspraken te maken met de zorgaanbieders. Er zou een aantal kengetallen ontwikkeld kunnen worden waarbij de overheid en de sector tezamen de vinger aan de pols houden, bijvoorbeeld in de vorm van een convenant, en waarbij in de tijd gezien verschuivingen ten nadele van de directe kosten gelijk zichtbaar worden gemaakt. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 723" documentnummer="1">Kamerstuk 23 723, nr. 1</noot>
      </noten>
   </antwoorden>
</kvr>
