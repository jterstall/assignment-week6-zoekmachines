<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Samsom (PvdA) aan de minister van Economische Zaken over windturbine-exloitanten, windmolens en de MEP-regeling. (Ingezonden 9 september 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18653
</item>
         <item attribuut="Inhoud">Vragen over de problemen bij het aanvragen van MEP (subsidiestelsel om de milieuvriendelijke opwekking van elektriciteit te stimuleren) voor windturbines en zonne-energie.</item>
         <item attribuut="Rubriek">Energie, water en grondstoffen (Alternatieve energiebronnen) Energie, water en grondstoffen (Subsidies)</item>
         <item attribuut="Trefwoorden">Milieusubsidies Windenergie Zonne-energie</item>
         <item attribuut="Vindplaats">Kamervragen met antwoord 2003-2004, nr. 114, Tweede Kamer</item>
         <item attribuut="Vraagnr_bij_indiening">2020316910</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Samsom</persoon>
         </item>
         <item attribuut="Datum_reaktie">2003-10-07</item>
         <item attribuut="Datum_indiening">2003-09-09</item>
         <item attribuut="Document-id">KVR18653</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="245" allpagenumbers="245 246" vetnummer="2020316910" code="0304tkkvr114" lopendefooter="Tweede Kamer, vergaderjaar 2003–2004, Aanhangsel" filenaam="KVR18653" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="114" onderwerp="" indiendatum="2003-09-9">
         <vrager partij="PvdA" oorsprong="parlement">Samsom</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2003-10-7">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het waar dat EnerQ, de uitvoerende instantie voor de MEP-regeling, onlangs een groot aantal particuliere windturbine-exploitanten heeft laten weten dat ze nog steeds niet kan beslissen of de betreffende windmolens in aanmerking komen voor de MEP? </vraag>
      <vraag nummer="2">Wat is de oorzaak van deze vertraging? </vraag>
      <vraag nummer="3">Bent u bereid om op korte termijn maatregelen te nemen om ervoor te zorgen dat de beslissing op aanvraag voor MEP-subsidie van deze windturbine-exploitanten wél genomen kan worden? </vraag>
      <vraag nummer="4">Indien dit niet mogelijk is, bent u dan bereid met een interimoplosssing eventuele financiële problemen van de particuliere windturbine-exploitanten op te lossen? </vraag>
      <vraag nummer="5">Komen eigenaren van zonne-energiesystemen pas in aanmerking voor de MEP wanneer zij een extra opbrengstmeter laten installeren? </vraag>
      <vraag nummer="6">Bedragen de kosten van afschrijving en huur van deze meter en de kosten van deelname aan de MEP-regeling samen tussen de 100 en de 150 euro per jaar? </vraag>
      <vraag nummer="7">Hoe beoordeelt u de effectiviteit van de MEP voor zonne-energie wanneer alleen al voor de financiering, de registratie en bemetering van de MEP een systeem van meer dan 3000 Wattpiek nodig is? </vraag>
      <vraag nummer="8">Hebt u plannen om de regeling aan te passen zodat ook de eigenaren van kleinere systemen kunnen profiteren van de MEP? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Per 2 oktober jl. is voor 73 aanvragen om MEP subsidie de periode waarbinnen een beschikking dient te worden afgegeven verlengd met 8 weken. Deze verlenging vindt plaats op grond van artikel 4:14 van de Algemene Wet Bestuursrecht. Het betreffen hier inderdaad met name aanvragen van windturbine-exploitanten. </antwoord>
      <antwoord nummer="2">Op het aanvraagformulier voor de MEP wordt gevraagd naar een datum van ingebruikname van de productie-installatie. Dit is de datum waarop de MEP subsidie gaat lopen. Deze datum dient te worden onderbouwd met bewijsstukken. De bewijsstukken die in de betreffende gevallen aan EnerQ zijn toegezonden, onderbouwen echter de opgegeven datum niet of onvoldoende. In de meeste gevallen zijn de bewijsstukken niet toereikend en is aanvulling nodig; in andere gevallen ondersteunt het meegezonden bewijs een andere datum dan opgegeven (bijvoorbeeld de datum waarop de vergunning Wet milieubeheer is afgegeven). In dat laatste geval kan het gebruik van de bewijsstukken nadelig zijn voor de exploitant, omdat de lengte van de periode waarover de subsidie wordt verstrekt dan wordt verkort. Dit komt doordat de vergunning vaak ruim voor de feitelijke datum van ingebruikname is afgegeven. Een en ander betekent dat de aanvragen onvolledig zijn en moeten worden aangevuld door de exploitant. Om die reden is de termijn voor het nemen van de beschikking verlengd. </antwoord>
      <antwoord nummer="3">In overleg met mijn Ministerie heeft EnerQ haar beleid ten aanzien van acceptatie van bewijsstukken voor de datum van ingebruikname van duurzame energie-installaties verruimd door in plaats van een enkel bewijsstuk nu ook een combinatie van bewijsstukken te accepteren. Op 12 september jl. heeft zij dit beleid gepubliceerd op de website http://www.enerq.nl/nieuws/. Een exploitant mag voortaan een combinatie van op de website genoemde bewijsstukken gebruiken om de datum van ingebruikname aan te tonen. Hierdoor zullen de problemen grotendeels zijn ondervangen. Een gering aantal kleinere en oudere windturbines kan mogelijk ook niet aan de verruimde bewijslast mogelijkheden voldoen en vallen dientengevolge terug op de oorspronkelijke regeling. </antwoord>
      <antwoord nummer="4">Neen. De grondslag van de MEP-subsidie ligt in de Elektriciteitswet 1998. Deze wet biedt geen mogelijkheid om, vooruitlopend op een beschikking tot subsidieverlening reeds voorschotten te betalen. Nu helder is welke andere bewijsstukken ten aanzien van de datum van ingebruikname zullen worden geaccepteerd verwacht ik dat de problemen snel zullen worden opgelost. Al met al verwacht ik dat als gevolg van de onduidelijkheid een relatief gering aantal exploitanten van windturbines enige vertraging in de uitbetaling van MEP subsidie kunnen ondervinden, doch met nadruk wijs ik erop dat er geen sprake van is dat exploitanten erdoor buiten de boot vallen. Bovendien zal de subsidie met terugwerkende kracht worden uitbetaald tot de datum van aanvraag, of een door de aanvrager aangegeven later tijdstip. Dit kan ook een eerder tijdstip zijn, want er geldt een overgangsperiode tot het einde van dit jaar waarbinnen subsidie kan worden aangevraagd, gerekend vanaf de datum waarop MEP van start ging: 1 juli 2003. </antwoord>
      <antwoord nummer="5">Indien een eigenaar van een zonne-energiesysteem elektriciteit op het net levert, dan dient deze – om in aanmerking te komen voor MEP subsidie – groencertificaten te kunnen overleggen. Voor het verkrijgen van groencertificaten moet de op het net, of op een installatie ingevoede elektriciteit meetbaar zijn aan de hand van een meter die voldoet aan de eisen van de Meetcode. Soms is daarbij de bestaande meter geschikt, maar veelal moet een nieuwe meter worden geïnstalleerd. Indien de eigenaar van een zon-pv systeem wil dat ook zijn eigen verbruik (dat niet op het net wordt geleverd) voor subsidie in aanmerking komt, dan moet daarvoor in het algemeen een extra meter worden geïnstalleerd. Ik wijs er overigens volledigheidshalve op dat particuliere eigenaren van zon-pv systemen hun zelf geproduceerde elektriciteit kunnen waarderen voor dezelfde prijs als het energiebedrijf voor geleverde elektriciteit rekent (incl. eventuele REB en transportkosten), gemiddeld zo’n 18 ct per kilowattuur. Het gaat immers om vermeden stroominkoopkosten. </antwoord>
      <antwoord nummer="6">De huurprijs van elektriciteitsmeters wordt bepaald door de regionale netbeheerders; de huurprijs verschilt per netbeheerder c.q. regio. In zijn algemeenheid kan ik zeggen dat de kosten van de huur van een meter waarmee de teruglevering van elektriciteit kan worden gemeten, de kosten van meteropname en de deelname aan de MEP opgeteld per jaar tussen de 100 en 250 euro per jaar bedragen. </antwoord>
      <antwoord nummer="7">De effectiviteit van de MEP-subsidie is laag voor kleine duurzame energie-installaties met een relatief lage energieopbrengst per eenheid geïnstalleerd vermogen, zoals zon-pv. Dat komt doordat de vaste kosten van bemetering, certificering e.d. die bij het doen van een MEP subsidieaanvraag voor een duurzame energie-installatie nodig zijn, moeten worden «terugverdiend» via een relatief laag aantal kilowatturen energieopbrengst. </antwoord>
      <antwoord nummer="8">Neen. Uit het oogpunt van kosteneffectiviteit van de regeling ben ik daar geen voorstander van. De MEP-regeling richt zich op grotere installaties voor de opwekking van elektriciteit uit duurzame energie en warmtekracht. Om kleine systemen via de MEP te stimuleren zou ik een veel hogere MEP-subsidie per kilowattuur moeten gaan verstrekken dan het huidige maximum van 6,8 ct per kilowattuur. Bovendien is de duurzame energieopbrengst per geïnstalleerd vermogen relatief laag. Dat is geen kosteneffectieve oplossing. </antwoord>
      <noten afkomstig="antwoord"/>
   </antwoorden>
</kvr>
