<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de ministers van Justitie, van Volkshuisvesting, Ruimtelijke Ordening en Milieubeheer en van Verkeer en Waterstaat over het uitvaren van een schip met asbest. (Ingezonden 16 januari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31317
</item>
         <item attribuut="Inhoud">Vragen over het vertrek van het Russische schip de Nizhnevolzhskiy uit Nederland naar Rusland, terwijl er beslagen op het schip rusten vanwege de aanwezigheid van asbest aan boord. Hierdoor leidt het uitvaren tot een misdrijf in de zin van het Wetboek van Strafrecht.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Schepen)</item>
         <item attribuut="Trefwoorden">Gevaarlijke stoffen Schepen</item>
         <item attribuut="Vindplaats">Kamervragen met antwoord 2007-2008, nr. 1734, Tweede Kamer</item>
         <item attribuut="Vraagnr_bij_indiening">2070808560</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2008-03-20</item>
         <item attribuut="Datum_indiening">2008-01-16</item>
         <item attribuut="Document-id">KVR31317</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3531" allpagenumbers="3531 3532" vetnummer="2070808560" code="0708tkkvr1734" lopendefooter="Tweede Kamer, vergaderjaar 2007–2008, Aanhangsel" filenaam="KVR31317" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1734" onderwerp="" indiendatum="2008-01-16">
         <vrager partij="D66" oorsprong="parlement">Van der Ham</vrager>
         <vraagt-aan>de ministers van Justitie, van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="20 maart 2008), zie ook Aanhangsel Handelingen nr. 1235, vergaderjaar 2007–2008">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is het u bekend dat op 5 januari 2008 het schip Nizhnevolzhskiy vanuit Nederland naar Rusland is vertrokken? </vraag>
      <vraag nummer="2">Is het u bekend dat met verlof van de rechtbank in Haarlem civiele beslagen rusten op dit schip en dat het onttrekken aan dit beslag een misdrijf oplevert in de zin van artikel 198 van het Wetboek van Strafrecht? </vraag>
      <vraag nummer="3">Waarom hebben de Nederlandse autoriteiten het schip laten vertrekken terwijl er een beslag op rust waardoor vertrek tot een misdrijf heeft geleid? </vraag>
      <vraag nummer="4">Klopt het dat overheidsinstanties op de hoogte zijn en waren van de aanwezigheid van asbest aan boord van de Nizhnevolzhskiy, waardoor de bemanning van boord moest worden gebracht en dat dit asbest in Rusland op onverantwoordelijke wijze van het schip zal kunnen worden verwijderd? Deelt u de mening dat Nederland op geen enkele wijze mag bijdragen aan het onverantwoordelijk opruimen van asbest? Kunt u uw antwoord toelichten? </vraag>
      <vraag nummer="5">Is het u bekend dat de Nizhnevolzhskiy is aangetroffen bij het kanaal te Kiel in Duitsland en dat de Duitse autoriteiten op verzoek van de Nederlandse autoriteiten bereid zijn op te treden? Waarom hebben politie en het Openbaar Ministerie nagelaten dit verzoek te doen? Is het mogelijk om alsnog contact hierover op te nemen met de Duitse autoriteiten? </vraag>
      <vraag nummer="6">Welke stappen gaat u nemen om te voorkomen dat het asbest van de Nizhnevolzhskiy op onverantwoordelijke wijze wordt opgeruimd? </vraag>
      <vraag nummer="7">Bent u bereid te onderzoeken waarom de Nizhnevolzhskiy heeft kunnen vertrekken ondanks bovengenoemd beslag, welke Nederlandse autoriteiten hierbij betrokken waren en voorts welke consequenties het ontrekken aan dit beslag heeft voor deze en andere Nederlandse autoriteiten? </vraag>
      <vraag nummer="8">Hoe beoordeelt u bovengenoemde gang van zaken? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3 en 4">Op 10 augustus 2007 werd door een medewerker van de Milieudienst IJmond waargenomen dat in een afvalcontainer naast het schip Nizhnevolzhskiy, isolatiemateriaal lag, dat mogelijk asbest, dan wel asbesthoudend kon zijn. Tevens werd geconstateerd dat dit materiaal door de bemanning van dat schip in die container werd gedeponeerd. Op 13 augustus 2007 is duidelijk geworden dat het isolatiemateriaal zogenaamd losvezelig, niet hechtgebonden asbest betrof, dat schadelijk is voor de volksgezondheid. Ter voorkoming van verdere asbestbesmetting is door de Handhavingseenheid Amsterdam van het Functioneel Parket in de periode van 13 augustus 2007 tot 24 augustus 2007 een voorlopige maatregel opgelegd. Deze maatregel hield – kort samengevat – in, dat de kapitein en de onder zijn gezag staande bemanningsleden van het schip zich dienden te onthouden van elke activiteit, waarbij asbest zou vrijkomen of zou kunnen vrijkomen. De voorlopige maatregel is op 24 augustus 2007 opgeheven aangezien de bemanning van het schip toen vertrokken was. Door het Korps Landelijke Politiediensten (KLPD) is in samenwerking met het Regionaal Milieuteam Kennemerland een onderzoek ingesteld. Dit onderzoek heeft geresulteerd in een proces-verbaal wegens verdenking van overtreding van artikel 10,1 van de Wet milieubeheer. Op basis van dit proces-verbaal zal door het Functioneel Parket worden beoordeeld of vervolging wordt ingesteld ter zake van eventueel gepleegde milieudelicten. In het kader van het opsporingsonderzoek was strafrechtelijke beslaglegging op het schip niet opportuun. Voor strafrechtelijke beslaglegging terzake van de onttrekking van het schip aan het civielrechtelijk beslag bestond ook geen aanleiding, aangezien het schip niet nodig was in het kader van de waarheidsvinding, terwijl ook verbeurdverklaring of onttrekking aan het verkeer niet aan de orde was. Op 10 maart 2008 is aangifte gedaan van de onttrekking aan het civielrechtelijk beslag bij de hoofdofficier van justitie te Haarlem. In verband met de hoge kostprijs in Nederland voor zowel asbestreiniging als voor reparaties ten behoeve van classificering voor de zeevaart heeft de eigenaar van het schip besloten dit onderdeel van de werkzaamheden op een werf in Kaliningrad uit te voeren. Alle asbest die door de bemanning was verwijderd is door de Milieudienst IJmond afgevoerd. Tevens zijn de ruimtes die betreden moesten worden voor de reis naar Kaliningrad gereinigd. Andere ruimtes zijn niet gereinigd. Voorafgaande aan de overbrenging van het schip zijn bij luchtmetingen, in opdracht en op kosten van de eigenaar, in de ruimtes die gereinigd waren, geen overschrijdingen van de Nederlandse wettelijke asbestnorm meer aangetoond en lag er ook geen sloopasbest op of in het schip. </antwoord>
      <antwoord nummer="5">Op 9 januari 2008 heeft het KLPD contact opgenomen met het Functioneel Parket van het Openbaar Ministerie. Aanleiding daartoe was het feit dat het KLPD was benaderd door advocaten, met het bericht dat het schip was onttrokken aan het civiel beslag. Verzocht werd om beslag te leggen op het schip, dat toen kennelijk in Duitsland lag. Het Functioneel Parket heeft aan het KLPD medegedeeld dat betrokkenen aangifte konden doen terzake van onttrekking aan het beslag, maar dat aan de Duitse autoriteiten niet zou worden verzocht om strafrechtelijk beslag te leggen op het schip. Zoals ik in het antwoord op de vragen 3 en 4 heb aangegeven bestond hiertoe geen aanleiding, aangezien het schip niet nodig was in het kader van de waarheidsvinding, terwijl ook verbeurdverklaring of onttrekking aan het verkeer niet aan de orde was. </antwoord>
      <antwoord nummer="6">Ik heb geen reden om aan te nemen dat het asbest in Rusland op onverantwoordelijke wijze wordt opgeruimd. De reiniging en reparatie van het schip zullen onder de condities zoals die gelden in de Russische wetgeving, plaats vinden. </antwoord>
      <antwoord nummer="7 en 8">Op het schip lag slechts civielrechtelijk beslag, waarbij geen Nederlandse autoriteiten betrokken waren. Zoals reeds is gemeld in het antwoord op vraag 5, was er geen reden om strafrechtelijk beslag te (laten) leggen op het schip. In de informatie waarover ik beschik, die is neergelegd in de hiervoor vermelde antwoorden, zie ik geen aanleiding tot het instellen van een onderzoek. </antwoord>
      <noten afkomstig="antwoord"/>
   </antwoorden>
</kvr>
