<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Douma, Smeets en Crone (allen PvdA) aan de staatssecretaris van Financiën over betalingsregelingen met de fiscus voor bedrijven in moeilijkheden. (Ingezonden 13 september 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23884
</item>
         <item attribuut="Inhoud">De Indieners vragen onder meer of de minister kennis heeft genomen van het 'welhaast Kafkaëske' betalingsuitstelbeleid van de Belastingdienst, waarbij uitstel van betaling sinds 1 januari 2005 bijna onmogelijk wordt gemaakt en waardoor bedrijven en werkgelegenheid onnodig verloren gaan.</item>
         <item attribuut="Rubriek">Bedrijfsleven en industrie (Ondernemingen) Belastingen (Algemeen)</item>
         <item attribuut="Trefwoorden">Belastingen Ondernemingen</item>
         <item attribuut="Vindplaats">Kamervragen met antwoord 2004-2005, nr. 2427, Tweede Kamer</item>
         <item attribuut="Vraagnr_bij_indiening">2040521300</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Douma</persoon>
            <persoon partij="PvdA">Smeets</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">2005-09-14</item>
         <item attribuut="Datum_indiening">2005-09-13</item>
         <item attribuut="Document-id">KVR23884</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4893" allpagenumbers="4893 4894 4895" vetnummer="2040521300" code="0405tkkvr2427" lopendefooter="Tweede Kamer, vergaderjaar 2004–2005, Aanhangsel" filenaam="KVR23884" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2427" onderwerp="" indiendatum="2005-09-13">
         <vrager partij="PvdA" oorsprong="parlement">Douma</vrager>
         <vrager partij="PvdA" oorsprong="parlement">Smeets</vrager>
         <vrager partij="PvdA" oorsprong="parlement">Crone</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2005-09-14">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van het welhaast Kafkaëske betalingsuitstelbeleid van de Belastingdienst, waarbij uitstel van betaling sinds 1januari 2005 bijna onmogelijk wordt gemaakt en waardoor bedrijven en werkgelegenheid onnodig verloren gaan? <voetnoot nummer="1"/>
      </vraag>
      <vraag nummer="2">Is het waar dat de facto zekerheid moet worden gesteld voor de volledige uitstaande belastingschuld en dat tegelijkertijd aangetoond dient te worden dat het bedrijf geen krediet meer kan krijgen en dus geen zekerheid kan stellen? </vraag>
      <vraag nummer="3">Hoe vaak is sinds 1januari 2005 door de Belastingdienst betalingsuitstel verleend in het geval van een dreigend faillissement? </vraag>
      <vraag nummer="4">Hoeveel bedrijven zijn door dit starre beleid reeds onnodig ten onder gegaan en hoeveel zullen er nog ten onder gaan? Hoeveel werkgelegenheid gaat dit kosten? Hoeveel belastinginkomsten zal de overheid mislopen? </vraag>
      <vraag nummer="5">Is het waar dat in de «Leidraad Invorderingen», om af te wijken van de reguliere invordering, in artikel 4:84 van de Algemene wet bestuursrecht (Awb) wordt gesproken van «onevenredige gevolgen wegens bijzondere omstandigheden» en niet van een «belangenafweging» zoals bedoeld in artikel 3:4 Awb? Is het waar dat dit de mogelijkheden om te komen tot maatwerk op de werkvloer sterk beperkt? Zo neen, kunt u duidelijk en eenduidig aangeven in welke gevallen de inspecteur op de werkvloer mag of moet overgaan tot uitstel van betaling? </vraag>
      <vraag nummer="6">Hoe kunt u de mogelijkheden voor uitstel van betaling weer verruimen? Is hiervoor een wijziging van de Faillissementswet vereist? Zo ja, wanneer kan een voorstel hiertoe verwacht worden? Of is hiervoor een wijziging van de Leidraad Invordering afdoende? Zo ja, wanneer kan een voorstel hiertoe verwacht worden? </vraag>
      <vraag nummer="7">Wat vindt u van de suggestie om als leidend criterium voor uitstel te nemen de verwachting dat binnen een redelijke termijn tot betaling overgegaan wordt? Deelt u de mening dat twee maanden een redelijke termijn zou kunnen zijn? </vraag>
      <vraag nummer="8">Is het waar dat ambtenaren van de Belastingdienst zich in dit soort gevallen tegenover ondernemers opstellen als emotieloze uitvoerders van regels zonder enige bewegingsruimte en zonder enig begrip voor bedrijven in betalingsproblemen? Acht u dit wenselijk? </vraag>
      <vraag nummer="9">Is het waar dat de weinige bewegingsruimte die er nog is, door ambtenaren op de werkvloer niet wordt benut als gevolg van het drama rondom Vinkenslag? Is sindsdien iedere afwijking van het standaardbeleid een doodzonde? Hoe gaat u deze situatie doorbreken? </vraag>
      <vraag nummer="10">Bent u bereid deze vragen te beantwoorden vóór het algemeen overleg over de Belastingdienst op 15 september a.s.? </vraag>
      <noten afkomstig="vraag">
         <noot nummer="1" datum="2005-08-4" bron="Financieel Dagblad" titel="Betalingsuitstelbeleid Wijn «catch 22">Financieel Dagblad, 4 augustus 2005: «Betalingsuitstelbeleid Wijn «catch 22»</noot>
      </noten>
   </vragen>
   <antwoorden aantal="8">
      <antwoord nummer="1en 2">Ik heb kennisgenomen van het artikel in het Financieel Dagblad van 4 augustus jl. Anders dan in het artikel wordt vermeld, stelt de Belastingdienst bij de beoordeling van een verzoek om uitstel van betaling niet twee cumulatieve eisen – aantonen dat geen krediet kan worden verkregen en het stellen van zekerheid voor het volle bedrag van de openstaande belastingschuld – voor het verlenen van uitstel van betaling. De eis aan te tonen dat geen krediet kan worden verkregen zoals was neergelegd in artikel 25, par. 8, van de Leidraad Invordering 1990 is per 1januari 2005 vervallen. Het restrictieve uitstelbeleid dat door de Belastingdienst wordt (en werd) gevoerd, ziet – in dit verband – overigens alleen op onbetwiste c.q. onherroepelijk vaststaande zakelijk belastingaanslagen – loonbelasting, omzetbelasting – van ondernemers waarvoor zij feitelijk optreden als houder van door derden betaalde en (tijdelijk) aan hen toevertrouwde belastinggelden. De Belastingdienst verleent geen uitstel van betaling als bij de behandeling van een daartoe strekkend verzoek blijkt dat feitelijk geen betalingsproblemen bestaan. Dat beleid is neergelegd in artikel 25, par. 1, zesde lid, onder e, Leidraad Invordering 1990. Kennelijk wordt deze bepaling in het artikel in het Financieel Dagblad verward met de per 1januari 2005 afgeschafte eis aan te tonen dat geen krediet kan worden verkregen. Een voorbeeld ter illustratie. Een ondernemer betaalt zijn aangifte loonbelasting over het derde kwartaal 2005 niet. Er wordt aan hem een naheffingsaanslag opgelegd. Voor deze aanslag verzoekt hij om uitstel van betaling. De naheffingsaanslag wordt niet betwist en staat onherroepelijk vast. Als bij de behandeling van het verzoek blijkt dat die ondernemer zonder bezwaar de aanslag kan voldoen uit de nog beschikbare kredietruimte bij zijn bank of liquide middelen kan vrijmaken door bij voorbeeld de uitstaande vorderingen bij zijn debiteuren te innen, is er feitelijk geen betalingsprobleem en zal de ontvanger het verzoek afwijzen op grond van het in art. 25, par.1, zesde lid, neergelegde beleid. Als duidelijk is dat de naheffingsaanslag niet kan worden betaald uit nog beschikbare kredietruimte en ook uitstaande vorderingen geen soelaas bieden, is sprake van een betalingsprobleem. De ondernemer hoeft dan niet actief op zoek naar aanvullende kredietfaciliteiten, maar komt in beginsel in aanmerking voor een betalingsregeling van maximaal twaalf maanden. Het hiervoor beschreven uitstelbeleid onderscheidt zich overigens van het uitstelbeleid in het geval tegen een belastingaanslag een bezwaar- of beroepschrift is ingediend. Dan geldt een aanzienlijk minder restrictief beleid. Voor die categorie aanslagen geldt als uitgangspunt dat in beginsel ongeclausuleerd uitstel van betaling wordt verleend tot het bestreden deel van de aanslag. </antwoord>
      <antwoord nummer="3">In het kader van de bestuurlijke informatievoorziening worden geen gegevens verzameld met betrekking tot verleend uitstel van betaling in combinatie met een dreigend faillissement. Daarvoor zou een onderzoek op dossierniveau bij alle eenheden van de Belastingdienst noodzakelijk zijn. </antwoord>
      <antwoord nummer="4">In de eerste helft van 2005 zijn ruim 5.000 faillissementen uitgesproken, waarvan 109 op verzoek van de Belastingdienst. Overigens geldt voor slechts een zeer gering deel van deze 109 dat zij bij een ander beleid van de Belastingdienst wellicht (nog) niet zouden zijn gefailleerd. De Leidraad Invordering 1990 voorziet met betrekking tot de faillissementsaanvraag, in een toestemmingsprocedure. Deze procedure houdt in dat het ministerie toetst of bij de voorgenomen faillissementsaanvraag een zorgvuldige belangenafweging heeft plaatsgevonden onder andere ten aanzien van een mogelijk verlies aan werkgelegenheid. Indien na een zorgvuldige afweging en heroverweging onvoldoende vertrouwen bestaat dat de belastingschuld uiteindelijk zal worden betaald, zal toch toestemming worden verleend. Het thans geldende beleid zal ondernemers met een (deels) levensvatbare onderneming stimuleren om de problemen eerder aan te pakken. Dit vergroot de kans op een succesvolle doorstart. Bij niet-levensvatbare ondernemingen wordt de mogelijkheid kleiner om door het niet betalen van belastingen geld vrij te maken waarmee tegenover derden een schijn van kredietwaardigheid kan worden opgehouden. Hierdoor lopen de schulden van de onderneming in kwestie aan bijvoorbeeld leveranciers of afnemers niet langer nodeloos op. Dit maakt het mogelijk om bestaande bedrijven succesvoller te laten opereren. Hiermee ontstaat een evenwichtige mix tussen het belang van de Staat, de overige schuldeisers en het bedrijf in kwestie. Met betrekking tot de vraag hoeveel werkgelegenheid het uitstelbeleid gaat kosten en hoeveel belastinginkomsten de overheid zal mislopen zijn geen gegevens bekend. Het verdwijnen van werkgelegenheid bij een faillerend bedrijf is naar mijn oordeel overigens niet synoniem aan verlies van werkgelegenheid. Als bestaande bedrijven succesvoller kunnen opereren, zal dat ook een positief effect hebben op de werkgelegenheid bij die bedrijven. </antwoord>
      <antwoord nummer="5">In de Leidraad invordering 1990 is zowel voor particulieren als ondernemers nauwkeurig geregeld wanneer uitstel van betaling kan worden verleend. Toepassing van artikel 3:4 Awb is in die situatie niet aan de orde. Met deze voorschriftgeving – waarin duidelijk en eenduidig is aangegeven in welke gevallen de ontvanger moet of mag overgaan tot het verlenen van uitstel van betaling – wordt de rechtsgelijkheid bevorderd en concurrentieverstoring voorkomen. Dat neemt niet weg dat op uitvoeringsniveau de mogelijkheid van maatwerk blijft bestaan. In dat verband is in de Leidraad Invordering 1990 per 1 januari 2005 een verwijzing opgenomen naar het bepaalde in artikel 4:84 Awb. Ingevolge dit artikel handelt een bestuursorgaan overeenkomstig een beleidsregel, tenzij dat voor een belanghebbende gevolgen zou hebben die wegens bijzondere omstandigheden onevenredig zijn in verhouding tot met de beleidsregel te dienen doelen. Dit stelt de ontvanger in staat om tot maatwerk in de uitvoering te komen in situaties die zo bijzonder zijn dat zij niet model kunnen zijn geweest bij de opstelling van de beleidsregel. </antwoord>
      <antwoord nummer="6">De mogelijkheid tot het verlenen van uitstel van betaling is neergelegd in artikel 25 van de Invorderingswet 1990 en nader uitgewerkt in de Leidraad Invordering 1990. Voor een verruiming van het uitstelbeleid is een wijziging van de Faillissementswet niet nodig. Gezien de in de overige antwoorden weergegeven standpunten acht ik een wijziging van het uitstelbeleid in de Leidraad Invordering 1990 niet opportuun. </antwoord>
      <antwoord nummer="7">Een «redelijke termijn» van twee maanden waarbinnen tot betaling moet worden overgegaan, is reeds lange tijd verankerd in respectievelijk artikel 19 van de Algemene wet inzake rijksbelastingen en artikel 9 van de Invorderingswet 1990. Het huidige uitstelbeleid biedt ruimere mogelijkheden tot het verlenen van uitstel van betaling dan het voorstel om een redelijke termijn van twee maanden in acht te nemen. Indien de belastingschuldige in aanmerking komt voor uitstel van betaling kan hem voor maximaal twaalf maanden uitstel worden verleend. Indien het gevraagde uitstel niet wordt verleend en zelfs in de situatie dat geen uitstel wordt gevraagd, heeft de belastingschuldige in de praktijk meestal nog een periode van tenminste drie maanden voordat invorderingsmaatregelen – zoals het leggen van beslag – worden getroffen. Ook in de fase nadat de ontvanger beslag heeft gelegd op de bezittingen van de belastingschuldige bestaat nog ruimte om in overleg met de ontvanger naar een oplossing voor de financiële problemen te zoeken. De belastingdeurwaarder stelt bij het opmaken van het proces-verbaal van beslag een verkoopdatum vast. Als de ontvanger ervan overtuigd is dat betaling van de belastingschuld alsnog op zeer korte termijn plaats zal vinden, kan de ontvanger besluiten de verkoopdatum op te schorten tot (in totaal) maximaal vier maanden na de datum waarop het beslag is gelegd. Met deze mogelijkheid tot opschorting kan de ontvanger maatwerk verrichten. Hiermee wordt tevens tegemoet gekomen aan de «redelijke termijn» van twee maanden die in de vraag wordt voorgesteld. </antwoord>
      <antwoord nummer="8 en 9">Het beeld dat ambtenaren als emotieloze uitvoerders van regels zonder enige bewegingsruimte en zonder enig begrip voor bedrijven in betalingsproblemen optreden herken ik niet en van een verlammende situatie is al helemaal geen sprake. . Bij het onderzoek naar zogeheten contra legemhandelingen binnen de Belastingdienst in 2004, zie mijn brief aan de voorzitter van de Tweede Kamer der Staten-Generaal van 3 juni 2004, kenmerk DGB 2004-3005, werd door die uitvoerders de uitvoerbaarheid van het uitstelbeleid voor ondernemers vrij breed als knelpunt gesignaleerd. Het beleid zou onvoldoende zijn afgestemd op de praktijk en was niet eenduidig wat de uitvoerbaarheid niet ten goede kwam. In dat verband heb ik de Tweede Kamer in mijn eerder genoemde brief van 3 juni 2004, meegedeeld de Leidraad Invordering meer op de eisen van de tijd te zullen toesnijden. Bij de wijziging van de Leidraad Invordering 1990 per 1 januari 2005 is – uiteraard in samenspraak met de eerder bedoelde uitvoerders – het geldende uitstelbeleid voor ondernemers geherformuleerd vanuit de bedoeling een impuls te geven aan de uitvoerbaarheid van dat beleid. Overigens blijkt uit de antwoorden bij de vragen 5 en 7 dat voor de uitvoerders in de Belastingdienst voldoende ruimte overblijft voor het leveren van maatwerk. </antwoord>
      <antwoord nummer="10">Met de beantwoording van deze vragen is aan het in deze vraag neergelegde verzoek voldaan. </antwoord>
      <noten afkomstig="antwoord"/>
   </antwoorden>
</kvr>
