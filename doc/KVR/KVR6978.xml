<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over welvaartsgroei voor gehandicapten. (Ingezonden 7 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6978
</item>
         <item attribuut="Inhoud">Vragen naar aanleiding van de Rapportage Gehandicapten 1997 van het SCP, waaruit blijkt dat gehandicapten niet hebben geprofiteerd van de welvaartsgroei tussen 1983 en 1995. Zie ook de vragen van het lid Marijnissen over dit onderwerp (kamervragen 1997-1998, nr. 1126).</item>
         <item attribuut="Rubriek">Inkomen en rechtspositie (Inkomens) Welzijn (Lichamelijk gehandicapten)</item>
         <item attribuut="Trefwoorden">Besteedbaar inkomen Gehandicapten</item>
         <item attribuut="Vindplaats">Kamervragen met antwoord 1997-1998, nr. 1125, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-04-21</item>
         <item attribuut="Datum_indiening">1998-04-07</item>
         <item attribuut="Document-id">KVR6978</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2303" allpagenumbers="2303 2304" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6978" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1125" onderwerp="" indiendatum="1998-04-7">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1998-04-21">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Deelt u de conclusie van het Sociaal en Cultureel Planbureau in de Rapportage Gehandicapten 1997 dat gehandicapten niet hebben geprofiteerd van de welvaartsgroei tussen 1983 en 1995? </vraag>
      <vraag nummer="2">Wat is uw oordeel over het gegeven dat de inkomensgroei van mensen zonder handicap over deze periode bijna het dubbele bedroeg van de inkomensgroep van gehandicapten? Is deze uitkomst te rijmen met het beleid van dit kabinet, dat een gelijkmatige inkomensontwikkeling zegt voor te staan? </vraag>
      <vraag nummer="3">Deelt u de mening dat het sociaal onaanvaardbaar is dat huishoudens van personen met een handicap twee maal zo vaak moeite hebben om rond te komen als huishoudens van personen zonder handicap? </vraag>
      <vraag nummer="4">Deelt u de mening dat in het inkomensbeleid maatregelen moeten worden getroffen ter bestrijding van de inkomensongelijkheid die zich, naar nu weer uit dit SCP-rapport blijkt, aftekent tussen personen met en zonder handicap? Zo ja, welke maatregelen zijn daarvoor geschikt en bent u bereid die zo spoedig mogelijk te treffen? </vraag>
      <vraag nummer="5">Wat is uw oordeel over de conclusie dat circa 250 000 huishoudens niet beschikken over een voor de gehandicapte geschikte woning? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Voor de beantwoording van deze vraag zij verwezen naar het antwoord op vraag 2 van het lid Marijnissen over hetzelfde onderwerp. </antwoord>
      <antwoord nummer="2" voetnoot="1">Het kabinet staat inderdaad een evenwichtige inkomensontwikkeling voor, zoals ook uit de feitelijke gegevens over het gevoerde beleid in de periode 1995–1998 blijkt. Het huidige kabinetsbeleid vindt evenwel geen weerslag in de door het SCP gepubliceerde onderzoeksuitkomsten omdat het om een andere periode gaat. Het tijdsbestek, waarover het SCP in dit verband rapporteert houdt immers op in 1995, het begin van de huidige kabinetsperiode. Voor een uitgebreidere reactie op deze vraag zij verwezen naar het antwoord op vraag 4 van het lid Marijnissen over hetzelfde onderwerp. <voetnoot nummer="1"/>
      </antwoord>
      <antwoord nummer="3">Vanzelfsprekend, met inachtneming van de kanttekeningen bij het SCP-rapport, zoals geplaatst bij de beantwoording van vraag 2 van het lid Marijnissen over hetzelfde onderwerp. </antwoord>
      <antwoord nummer="4">Zie het antwoord op vraag 4 van het lid Marijnissen over hetzelfde onderwerp. </antwoord>
      <antwoord nummer="5">In het SCP-rapport wordt op blz. 148 (samenvatting) geconstateerd dat circa 250 000 huishoudens met ernstige motorische beperkingen in een slecht toegankelijke woning wonen, dat wil zeggen in een woning met een buiten- of binnentrap. Hieruit mag niet zonder meer worden geconcludeerd dat deze huishoudens in een voor hen ongeschikte woning wonen, omdat ook de aanwezigheid van (bouwtechnische) woningaanpassingen, zoals een traplift, aanpassingen in badkamer of toilet en verbrede deuren, een rol spelen. Het SCP constateert dan ook (blz. 136 en 137) dat het genoemde aantal huishoudens mogelijk in een voor hen ongeschikte woning verblijft. Bij de tweede evaluatie van de Wet voorzieningen gehandicapten (Wvg) komen de onderzoekers op basis van een grootschalige cliëntenquête overigens tot de bevinding, dat van de ondervraagden met veel resp. zeer veel beperkingen 43 resp. 48% beschikt over een woning waar een woningaanpassing is getroffen. («Een verstrekkende wet II» (blz. 164 e.v.)) Tenslotte zij nogmaals opgemerkt, dat de cijfers van het SCP-onderzoek het jaar 1995 betreffen. Uit de Wvg-evaluatie blijkt dat het aantal toekenningen van woningaanpassingen een stijgende lijn vertoont. Van 1995 tot 1996 groeide het aantal toekenningen per jaar van 24 000 tot 46 000. Terugdringing van niet-gebruik van voorzieningen, waaronder aanpassing van woningen is overigens voor het kabinet een hoofdzaak in het beleid gericht op armoedebestrijding en integratie van gehandicapten. Los van het exacte cijfermateriaal is het kabinetsbeleid erop gericht zodanige randvoorwaarden te creëren, dat op lokaal niveau huishoudens passend kunnen worden gehuisvest, rekening houdend met de specifieke mogelijkheden en behoeften. Om (beter) tegemoet te komen aan de woningbehoefte van gehandicapten (waaronder ouderen) wordt beleid gevoerd op de toewijzing van (bestaande) geschikte woningen (mogelijkheden in de Huisvestingswet), het nieuw bouwen van aanpasbare woningen (per 1 juli verplichtend in het Bouwbesluit) en het aanpassen van bestaande woningen (Wvg en Subsidieregeling van de Ziekenfondsraad) en ten slotte de betaalbaarheid (onder meer huursubsidie). De eigen bijdragen voor woningaanpassingen van meer dan 45 000 gulden worden met terugwerkende kracht vanaf 1 april 1996 verlaagd naar het niveau van de eigen bijdragen voor goedkopere woningaanpassingen. Dit houdt in dat bij een woningaanpassing van f 80 000,– de eigen bijdrage verlaagd wordt van f 20 000,– naar circa f 1 000,–. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1126">Aanhangsel Handelingen, nr. 1126, Vergaderjaar 1996–1997.</noot>
      </noten>
   </antwoorden>
</kvr>
