<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Thieme (PvdD) aan de minister van Landbouw, Natuur
en Voedselkwaliteit over jacht op verwilderde duiven. (Ingezonden 18 maart
2008); Antwoord</item>
         <item attribuut="Bestand">18Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31919</item>
         <item attribuut="Inhoud">Vragen over jacht op verwilderde duiven naar aanleiding van een
artikel in Blik op het Nieuws van 4 maart 2008. De indiener vraagt aan de
minister of hij bereid is de verleende ontheffingen te heroverwegen, dan wel
in te trekken en gemeenten aan te sporen andere maatregelen te treffen,
waarbij verwilderde duiven niet gedood hoeven worden.
</item>
         <item attribuut="Rubriek">Natuur (Dierenbescherming)
Natuur (Fauna)
Natuur (Jacht)</item>
         <item attribuut="Trefwoorden">Dierenwelzijn
Jacht
Natuurbescherming
Vergunningen</item>
         <item attribuut="Vindplaats">Kamervragen met antwoord 2007-2008, nr. 2293, Tweede Kamer</item>
         <item attribuut="Vraagnr_bij_indiening">2070814950</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2008-05-09</item>
         <item attribuut="Datum_indiening">2008-03-18</item>
         <item attribuut="Document-id">KVR31919</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4695" allpagenumbers="4695 4696" vetnummer="2070814950" code="0708tkkvr2293" lopendefooter="Tweede Kamer, vergaderjaar 2007–2008, Aanhangsel" filenaam="KVR31919" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2293" onderwerp="" indiendatum="2008-03-18">
         <vrager partij="PvdD" oorsprong="parlement">Thieme</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="9 mei 2008, zie ook Aanhangsel Handelingen nr. 1970, vergaderjaar 2007–2008">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht «Ophokgebod postduiven»? <voetnoot nummer="1"/>
      </vraag>
      <vraag nummer="2">Hoeveel verwilderde duiven gaan er in de periode van vrijdag 21 maart tot en met vrijdag 9 mei 2008 in dit gebied afgeschoten worden? </vraag>
      <vraag nummer="3">Hoe vaak vinden dergelijke «opruimacties» per jaar gemiddeld plaats in Nederland? </vraag>
      <vraag nummer="4">Bent u van mening dat gemeenten voldoende maatregelen treffen om overlast van duiven op een diervriendelijke manier op te lossen? Zo ja, wat zijn in uw ogen diervriendelijke maatregelen? Zo neen, deelt u de mening dat (verwilderde) duiven niet afgeschoten mogen worden totdat voldoende diervriendelijke methoden zijn onderzocht? </vraag>
      <vraag nummer="5">Deelt u de mening dat de aanwezigheid van straatvuil en het bijvoeren van duiven, gecombineerd met de hoge vruchtbaarheid van deze dieren de oorzaken zijn van grote populaties in steden? Zo ja, kunt u aangeven of en op welke wijze uw beleid erop gericht is om een sterke populatiegroei te voorkomen? Zo neen, kunt u dit toelichten? </vraag>
      <vraag nummer="6">Deelt u de mening dat het wegvangen en/of doden van verwilderde duiven geen duurzame, lange termijnoplossing vormt om overlast van grote populaties duiven tegen te gaan? Zo ja, bent u bereid om landelijk beleid te ontwikkelen voor diervriendelijk populatiebeheer van verwilderde duiven? Zo neen, kunt u dit toelichten? </vraag>
      <vraag nummer="7">Bent u bereid lering te trekken uit de verschillende beschikbare goede alternatieven, zoals het plaatsen van tillen op hoge daken en het vervangen van duiveneieren door kunsteitjes? Zo neen, waarom niet? </vraag>
      <vraag nummer="8">Bent u bereid de verleende ontheffingen te heroverwegen, dan wel in te trekken en gemeenten aan te sporen andere maatregelen te treffen, waarbij verwilderde duiven niet gedood hoeven worden? Zo ja, op welke wijze en op welke termijn? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-03-4" bron="Blik op het Nieuws">Blik op het Nieuws, 4 maart 2008</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De lokale wildbeheereenheid schat dat in de genoemde periode er naar schatting circa 100 duiven worden geschoten in dit gebied. </antwoord>
      <antwoord nummer="3">Het ophokgebod is één keer per jaar tijdens de zaaiperiode, als de landbouw kwetsbaar is voor schade door duivenvraat. Duiven mogen het jaar rond geschoten worden, maar de acties concentreren zich in de periode van het ophokgebod. Dit ter voorkoming dat gehouden duiven ook worden geschoten. </antwoord>
      <antwoord nummer="4">Ik heb geen aanwijzingen dat gemeenten onvoldoende maatregelen treffen om overlast van duiven op een diervriendelijke manier op te lossen. Diervriendelijke maatregelen om overlast te voorkomen, kunnen het eenvoudigst worden toegepast in de bebouwde kom, bijvoorbeeld door niet te voederen en het nestelen tegen te gaan. Verder kan de overlast geconcentreerd en beperkt worden door duiventillen op hoge plekken te plaatsen en in de duiventil de eieren door kunsteieren te vervangen. In het buitengebied is het lastig om bovengeschreven methoden toe te passen, vandaar dat er wordt overgegaan tot afschot. Wat de beste oplossing is voor overlast veroorzakende verwilderde duiven is sterk afhankelijk van de lokale omstandigheden en vergt maatwerk. Ik vertrouw erop dat gemeentes hier zelf een goede afweging in maken. </antwoord>
      <antwoord nummer="5">De aanwezigheid van straatvuil en het bijvoeren van duiven, gecombineerd met de hoge vruchtbaarheid van deze dieren zijn inderdaad de belangrijkste oorzaken van grote populaties in steden. Het voorkomen van overlast door verwilderde duiven is de verantwoordelijkheid van de gemeentes. Het Kenniscentrum Dierplagen kan gemeentes hierin adviseren. Zie ook het antwoord op vraag 4. </antwoord>
      <antwoord nummer="6">Het wegvangen en/of doden van verwilderde duiven zal altijd gecombineerd moeten worden met andere maatregelen, die voorkomen dat er nieuwe, grote populaties duiven ontstaan. Ik vind dat de nota Dierenwelzijn gemeentes een goed kader geeft voor het ontwikkelen van zo diervriendelijk mogelijk plaagdierbeleid. Op dit moment vind ik het niet nodig om specifieker, landelijk beleid te ontwikkelen. </antwoord>
      <antwoord nummer="7">Zie het antwoord op vragen 4 en 6. </antwoord>
      <antwoord nummer="8" voetnoot="1">De verwilderde duif is geen beschermde soort en dit betekent dat de verbodsbepalingen <voetnoot nummer="1"/>van de Flora- en faunawet (Ff-wet) niet van toepassing zijn. Voor afschot van verwilderde duiven is dan ook geen ontheffing nodig. </antwoord>
      <noten afkomstig="antwoord">
         <noot nummer="1">In de Flora-en faunawet is bepaald dat het verboden is planten en dieren, die tot een beschermde soort behoren, te plukken, te beschadigen, te doden te vangen en te verontrusten</noot>
      </noten>
   </antwoorden>
</kvr>
