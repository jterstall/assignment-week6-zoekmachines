<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) over het in hechtenis nemen van de heer S. M. C. wegens doodslag. (Ingezonden 16 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5447
</item>
         <item attribuut="Inhoud">Betreft het opheffen van de voorlopige hechtenis van de verdachte in de zaak van het vermoorde echtpaar Schuiten.</item>
         <item attribuut="Rubriek">Strafrecht en strafprocesrecht (Straffen) Strafrecht en strafprocesrecht (Vervolging) Strafrecht en strafprocesrecht (Voorlopige hechtenis)</item>
         <item attribuut="Trefwoorden">Straffen Strafvervolging Voorlopige hechtenis</item>
         <item attribuut="Vindplaats">Kamervragen met antwoord 1996-1997, nr. 1670, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1997-08-07</item>
         <item attribuut="Datum_indiening">1997-06-16</item>
         <item attribuut="Document-id">KVR5447</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3413" allpagenumbers="3413 3414" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1670" onderwerp="" indiendatum="1997-06-16">
         <vrager partij="D66" oorsprong="parlement">Dittrich</vrager>
         <vraagt-aan/>
      </vraagdata>
      <antwoorddata antwoorddatum="7 augustus 1997), zie ook Aanhangsel Handelingen nr. 1556, vergaderjaar 1996–1997">
         <antwoorder functie="minister" ministerie="Justitie a.i">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de zaak van het vermoorde echtpaar Schuiten, waarin de dader, de heer S. M. C., door de rechtbank Leeuwarden op 14 mei 1996 wegens doodslag werd veroordeeld tot 15 jaar gevangenisstraf en op 11 maart 1997 door het Gerechtshof te Leeuwarden in hoger beroep wegens moord, meermalen gepleegd, tot een gevangenisstraf van 18 jaar? <voetnoot nummer="1"/>
      </vraag>
      <vraag nummer="2">Om welke redenen heeft de raadkamer van de rechtbank de voorlopige hechtenis van de – toen nog verdachte heer C. – opgeheven? Om welke redenen is een later verzoek tot voorlopige hechtenis door de rechter afgewezen? Kunt u zich voorstellen dat een dergelijke beslissing voor de nabestaanden onbegrijpelijk is? </vraag>
      <vraag nummer="3">Waarom heeft het Openbaar Ministerie niet opnieuw voorlopige hechtenis gevorderd, bijvoorbeeld op grond van art. 75 Wetboek van Strafvordering, nadat de heer S. M. C. door de rechtbank tot een onvoorwaardelijke gevangenisstraf van 15 jaar was veroordeeld? </vraag>
      <vraag nummer="4">Waarom heeft het Gerechtshof niet ambtshalve in het kader van het hoger beroep de voorlopige hechtenis van de heer S. M. C. bevolen? </vraag>
      <vraag nummer="5">Deelt u de mening, dat er als gevolg van de veroordeling door de rechtbank sprake is van nieuwe ernstige bezwaren tegen de heer S. M. C., gelet op onder meer het gevaar voor vlucht? </vraag>
      <vraag nummer="6" voetnoot="2">Herinnert u zich uw antwoorden op mijn vragen <voetnoot nummer="2"/>inzake de Bende van Venlo, waarin u een uitspraak van het Gerechtshof Den Haag van 3 juni 1996 aanhaalt, dat geen nieuwe bezwaren nodig zijn om gevangenneming tijdens de behandeling in hoger beroep te kunnen verlenen? Waarom is dat standpunt hier niet door het OM en door de rechter gevolgd? </vraag>
      <vraag nummer="7">Bent u nog steeds van mening dat art. 75 Wetboek van Strafvordering voor de rechters voldoende duidelijk is geredigeerd? </vraag>
      <vraag nummer="8">Hoeveel zaken zijn er sedert de beantwoording van de kamervragen onder vraag 6 aangehaald, op instigatie van het college van procureurs-generaal, aan de rechter voorgelegd? </vraag>
      <noten afkomstig="vraag">
         <noot nummer="1">Parketnummer: 24 – 000803 – 96</noot>
         <noot nummer="2" documenttype="Kamervragen" documentnummer="74" documentjaargang="1996-1997">Aanhangsel Handelingen, nr. 74, vergaderjaar 1996–1997.</noot>
      </noten>
   </vragen>
   <antwoorden aantal="4">
      <antwoord nummer="1">Ja </antwoord>
      <antwoord nummer="2, 3 en 5">Op 11 september 1995 werd S. M. C. aangehouden op verdenking van moord/doodslag subsidiair gekwalificeerde doodslag op het echtpaar Schuiten te Sneek. Na de inverzekeringstelling volgde op 14 september 1995 de vordering tot inbewaringstelling. De door de officier van justitie te Leeuwarden aangevoerde gronden voor de voorlopige hechtenis waren het onderzoeksbelang, het recidivegevaar, de zogenaamde 12-jaarsgrond en het ernstig gevaar voor vlucht. De rechter-commissaris heeft vervolgens alle aangevoerde gronden overgenomen en de bewaring van S. M. C. bevolen. Op 20 september 1995 heeft de rechtbank de gevangenhouding bevolen en op 18 oktober 1995 de gevangenhouding verlengd. Tegen laatstgenoemde beslissing heeft S. M. C. beroep ingesteld, waarna het Gerechtshof te Leeuwarden de beschikking van de rechtbank heeft bevestigd. Inmiddels liep het onderzoek ten einde. Alhoewel de verdenkingen uitsluitend wezen in de richting van S. M. C. was ten tijde van de eerstvolgende raadkamerbehandeling op 15 november 1995 de bewijspositie van het OM voornamelijk gebaseerd op indirect bewijs, terwijl S. M. C. bleef ontkennen. De voorzitter van de raadkamer besloot daarop de zaak een week later opnieuw op de rol te plaatsen. Tijdens deze behandeling, die plaatsvond op 22 november 1995, besloot de raadkamer het bevel voorlopige hechtenis op te heffen met de overweging dat «de redenen welke aan het bevel voorlopige hechtenis ten grondslag zijn gelegd, thans niet meer bestaan». Het OM is van deze beslissing in appèl gegaan bij het Gerechtshof. Het Gerechtshof heeft deze beslissing vervolgens in stand gelaten. Ik kan mij overigens goed voorstellen dat deze beslissing bij de nabestaanden van het echtpaar Schuiten moeilijk is te aanvaarden. Vanzelfsprekend is voorafgaand aan de strafzitting in eerste aanleg en in een later stadium bij de behandeling in hoger beroep door het openbaar ministerie bezien of er mogelijkheden waren verdachte wederom preventief te hechten. De behandelend officier van justitie en advocaat-generaal waren echter beiden van oordeel dat er na opheffing van de voorlopige hechtenis door de rechtbank niet alsnog nieuwe ernstige bezwaren tegen S. M. C. waren gerezen. Immers, in de zaak waren geen nieuwe feiten en omstandigheden aan het licht gekomen. Om deze reden is geen nieuwe vordering van een bevel tot gevangenneming gedaan. Een bevel tot gevangenneming zou moeten steunen op nieuwe, niet eerder bekend geworden, feiten en omstandigheden die nog niet eerder in de procedure gebruikte gronden opleveren voor toepassing van voorlopige hechtenis. </antwoord>
      <antwoord nummer="4">De rechtbank en het Gerechtshof te Leeuwarden hebben niet ambtshalve in het kader van het hoger beroep de gevangenneming bevolen ingevolge respectievelijk artikel 65, tweede lid Wsv en artikel 75, tweede lid Wsv. </antwoord>
      <antwoord nummer="6, 7 en 8">Ja. De uitspraak van het gerechtshof te ’s-Gravenhage van 3 juni 1996, waaruit afgeleid zou kunnen worden dat geen nieuwe bezwaren nodig zijn ingevangenneming in hoger beroep te verlenen, had betrekking op een zaak waarin de rechtbank de verdachte had vrijgesproken, bij gelegenheid waarvan de verdachte op vrije voeten was gesteld. Het Gerechtshof te Den Haag overwoog in die zaak dat het hoger beroep tegen het vrijsprekend vonnis, met zich meebrengt dat de beslissing van de rechtbank tot opheffing van de voorlopige hechtenis mede aan het oordeel van het Hof is onderworpen. Het Gerechtshof te Den Haag was overigens ook van oordeel dat na de aanvang van het onderzoek ter terechtzitting was gebleken dat uit feiten en omstandigheden bleek van ernstige bezwaren tegen de verdachte dat hij zich aan het hem telasteglegde had schuldig gemaakt en dat ernstig gevaar voor vlucht aanwezig was. In laatstgenoemde zaak was het de behandelend advocaat-generaal en het Gerechtshof bekend dat de verdachte naar het buitenland was gereisd. Uit de antwoorden op de vragen 2, 3 en 5 is reeds gebleken dat in de zaak tegen S. M. C niet van nieuwe feiten of omstandigheden sprake was. In de onderhavige zaak was de uitgangspositie in hoger beroep anders aangezien de raadkamer van de rechtbank al in een eerder stadium de voorlopige hechtenis had opgeheven en de rechtbank vervolgens tot een veroordelend vonnis was gekomen van 15 jaar gevangenisstraf en geen aanleiding aanwezig vond om ambtshalve de gevangenneming van de veroordeelde S. M. C. te bevelen. De beslissing om de voorlopige hechtenis op te heffen is in hoger beroep door de raadkamer van het Gerechtshof getoetst en in stand gebleven. Om die reden was deze zaak naar het oordeel van het Openbaar Ministerie minder geschikt voor het indienen van een vordering gevangenneming. Achteraf bezien ben ik van oordeel dat het belang van jurisprudentievorming bij de besluitvorming binnen het Openbaar Ministerie wellicht zwaarder had kunnen wegen. Overigens hebben zich nog geen zaken voorgedaan die geschikt waren voor in bovengenoemde vragen bedoelde jurisprudentievorming. Bij brief van 15 juli jl. heeft de voorzitter van het College, mede naar aanleiding van de onderhavige zaak, het belang van jurisprudentievorming op dit punt onder de aandacht van de plaatsvervangend procureurs-generaal gebracht. Tevens is mij nogmaals verzekerd dat indien zich geschikte gevallen voordoen, jurisprudentie zal worden uitgelokt. </antwoord>
      <noten afkomstig="antwoord"/>
   </antwoorden>
</kvr>
