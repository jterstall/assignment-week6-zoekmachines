<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Jager en Van Haersma Buma (beiden CDA) aan de minister van Justitie over het ontlopen door duizenden veroordeelden van de cel. (Ingezonden 8 juli 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20773
</item>
         <item attribuut="Inhoud">Vragen naar aanleiding van berichten, dat 10% van de door de rechter tot celstraf veroordeelden nimmer hun straf hoeven uit te zitten, onder meer vanwege het bewust door Justitie laten verlopen van executietermijnen wegens plaatsgebrek.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Vervolging)</item>
         <item attribuut="Trefwoorden">Gevangeniswezen Gratieverlening Strafvervolging</item>
         <item attribuut="Vindplaats">Kamervragen met antwoord 2003-2004, nr. 1976, Tweede Kamer</item>
         <item attribuut="Vraagnr_bij_indiening">2030417620</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Jager</persoon>
            <persoon partij="CDA">Van Haersma Buma</persoon>
         </item>
         <item attribuut="Datum_reaktie">2004-07-21</item>
         <item attribuut="Datum_indiening">2004-07-08</item>
         <item attribuut="Document-id">KVR20773</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4179" allpagenumbers="4179 4180" vetnummer="2030417620" code="0304tkkvr1976" lopendefooter="Tweede Kamer, vergaderjaar 2003–2004, Aanhangsel" filenaam="KVR20773" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1976" onderwerp="" indiendatum="2004-07-8">
         <vrager partij="CDA" oorsprong="parlement">Jager</vrager>
         <vrager partij="CDA" oorsprong="parlement">Van Haersma Buma</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-07-21">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het artikel «Duizenden ontlopen cel»? <voetnoot nummer="1"/>
      </vraag>
      <vraag nummer="2">Klopt het bericht dat van alle veroordeelden die van de rechter een celstraf moeten uitzitten één op de tien nimmer achter de tralies komt? </vraag>
      <vraag nummer="3">Deelt u de mening dat een dergelijk percentage een slecht signaal is voor burgers om wet- en regelgeving na te leven? </vraag>
      <vraag nummer="4">Klopt het bericht dat door Justitie, nog voordat de executie van de straf is begonnen, gratie aan veroordeelden is verleend? In hoeveel gevallen is dit gebeurd? </vraag>
      <vraag nummer="5">Kunt u aangeven of er sprake is van het welbewust laten verstrijken van executietermijnen door Justitie wegens plaatsgebrek? </vraag>
      <vraag nummer="6">Kunt u een overzicht geven over de afgelopen jaren van de verschillende categorieën veroordeelden en de verschillende oorzaken op grond waarvan deze verschillende categorieën veroordeelden hun straf ontlopen? </vraag>
      <noten afkomstig="vraag">
         <noot nummer="1" datum="2004-07-7" bron="De Telegraaf">De Telegraaf, 7 juli 2004</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 6">Het bericht is gebaseerd op informatie uit het jaarverslag 2003 van het Centraal Justitieel Incassobureau (CJIB). In 2003 zijn door het CJIB 29.248 vonnissen waarbij een vrijheidsstraf was opgelegd, afgedaan. Hiervan werd 36,5 procent afgedaan door middel van arrestatie, 6,3% als gevolg van de oproepprocedure, 46,3 procent door middel van aansluitende executie en 3,9 procent als gevolg van het indienen van een gratieverzoek. Het restant, bijna 7 procent, is afgedaan als gevolg van expiratie of opleggen ter verjaring door het Openbaar Ministerie. Bij deze 7 procent gaat het in hoofdzaak om veroordeelden die geen bekende woon- of verblijfplaats hebben, verhuisd zijn naar het buitenland, een maatregel in het kader van de Strafrechtelijke Opvang Verslaafden ondergaan of zijn overleden. De veroordeelden die geen bekende woon- of verblijfplaats hebben, danwel zijn verhuisd naar het buitenland worden in het opsporingsregister opgenomen. Een deel van deze veroordeelden wordt op een later tijdstip alsnog gearresteerd en zit dan zijn straf uit. Een ander deel van deze veroordeelden wordt niet – voordat de aan hen opgelegde vrijheidsstraf is verjaard – gearresteerd, zodat zij hun straf uiteindelijk niet behoeven uit te zitten. De conclusie dat van alle veroordeelden die van de rechter een celstraf moeten uitzitten één op de tien nimmer achter de tralies komt, kan ik derhalve niet onderschrijven. Dit beeld wordt door de interpretatie die in het bericht wordt gegeven aan de cijfers uit het jaarverslag 2003 van het CJIB helaas wel opgeroepen. Een overzicht over de afgelopen jaren van de verschillende categorieën veroordeelden en de verschillende oorzaken op grond waarvan deze verschillende categorieën veroordeelden hun straf ontlopen kan ik u niet verstrekken. Dergelijke informatie is niet in de registratie van het CJIB opgenomen. Verjaring als gevolg van het niet kunnen traceren van veroordeelden is veelal de oorzaak waarom de aan hen opgelegde vrijheidsstraf niet kan worden tenuitvoergelegd. Het gaat daarbij, leert de ervaring, meestal om veroordeelden die geen bekende woon- of verblijfplaats hebben, danwel zijn verhuisd naar het buitenland. </antwoord>
      <antwoord nummer="3 en 5">Het Openbaar Ministerie is er ingevolge artikel 553 van het Wetboek van Strafvordering verantwoordelijk voor dat rechterlijke beslissingen, waaronder opgelegde vrijheidsstraffen, ten uitvoer worden gelegd. Bij het uitvoeren van deze taak heeft het CJIB een belangrijke, dat wil zeggen coördinerende rol. Het Openbaar Ministerie en het CJIB hebben er sinds halverwege de jaren negentig van de vorige eeuw voor gezorgd dat de tenuitvoerlegging van rechterlijke beslissingen, waaronder opgelegde vrijheidsstraffen, op een meer effectieve en efficiënte wijze plaatsvindt. Dit is voor de geloofwaardigheid van de rechtshandhaving van groot belang. Van het welbewust laten verstrijken van executietermijnen door Justitie wegens plaatsgebrek is geen sprake. Wel komt het voor dat het enige tijd kan duren voordat met de tenuitvoerlegging van zogenaamde «lopende vonnissen» kan worden begonnen, omdat met de beschikbare celcapaciteit rekening dient te worden gehouden. In de derde voortgangsrapportage over de uitvoering van het Veiligheidsprogramma is aan u gemeld dat het aantal gereserveerde cellen voor arrestanten – binnen de beschikbare capaciteit – is gestegen naar 600 en dat aan een verdere uitbreiding naar 1200 plaatsen wordt gewerkt. Deze uitbreiding is inmiddels gerealiseerd. </antwoord>
      <antwoord nummer="4">Doorgaans worden gratieverzoeken ingediend op het moment dat de tenuitvoerlegging van de straf al is aangevangen. Er worden echter ook gratieverzoeken ingediend voordat met de executie van de straf is begonnen. Gratieverzoeken worden op basis van de criteria genoemd in artikel 2 van Gratiewet beoordeeld. Dit artikel bepaalt onder meer dat gratie kan worden verleend indien aannemelijk is geworden dat met de tenuitvoerlegging van de rechterlijke beslissing of de voortzetting daarvan geen met de strafrechtstoepassing na te streven doel in redelijkheid wordt gediend. In de praktijk moet daarbij onder meer worden gedacht aan veroordeelden die na veel problemen een normaal bestaan hebben weten op te bouwen en veroordeelden die het strafbare feit een behoorlijke tijd geleden hebben begaan en nadien geen strafbare feiten meer hebben gepleegd. Van (nieuwe) omstandigheden die het verlenen van gratie kunnen rechtvaardigen moet degene die om gratie verzoekt bewijsstukken overleggen, zoals rapporten van de reclassering of de verslavingszorg. Alle gratieverzoeken worden voor advies voorgelegd aan het gerecht dat de oorspronkelijke veroordeling heeft uitgesproken. Aan het Openbaar Ministerie worden voor advies voorgelegd de gratieverzoeken die betrekking hebben op uitspraken gewezen door de meervoudige kamer of in zaken waarbij het Openbaar Ministerie de aantekening heeft geplaatst dat het wil adviseren. Gratie wordt in beginsel slechts verleend indien het gerecht en – indien ook om advies gevraagd – het Openbaar Ministerie positief adviseren. Vaak wordt bij het verlenen van gratie slechts een deel van de (vrijheids)straf kwijtgescholden. Ook wordt in de meerderheid van de gevallen waarin gratie wordt verleend dit aan een voorwaarde verbonden. Vaak is dat de voorwaarde dat een werkstraf zal worden verricht. In 2003 zijn 4200 gratieverzoeken ingediend, waarvan er 800 buiten behandeling zijn gebleven. Deze verzoeken hebben niet alleen betrekking op opgelegde vrijheidsstraffen, maar onder meer ook op geldboetes en op de maatregel van ontzegging van de rijbevoegdheid. Van de 3400 in behandeling genomen gratieverzoeken zijn er 2200 afgewezen. Er is dus in 1200 gevallen gratie verleend en dat is in 800 gevallen onder voorwaarden gebeurd. Niet bekend is in hoeveel van de 1200 gevallen waarin gratie is verleend het ging om veroordeelden, waarbij met de executie van de straf nog niet was begonnen. </antwoord>
      <noten afkomstig="antwoord"/>
   </antwoorden>
</kvr>
