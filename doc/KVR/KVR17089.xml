<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wiersma (LPF) aan de ministers van Justitie en van Binnenlandse Zaken en Koninkrijksrelaties over El-Moumni. (Ingezonden 17 december 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17089
</item>
         <item attribuut="Inhoud">Vragen over de (mogelijk ontoereikende) handelwijze van politie en openbaar ministerie in de 'El-Moumni-zaak', naar aanleiding van een publicatie in de Gay Krant over de heer El-Moumni.</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Vervolging)</item>
         <item attribuut="Trefwoorden">Discriminatie Godsdiensten Homoseksuelen Strafvervolging</item>
         <item attribuut="Vindplaats">Kamervragen met antwoord 2002-2003, nr. 695, Tweede Kamer</item>
         <item attribuut="Vraagnr_bij_indiening">2020304700</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Wiersma</persoon>
         </item>
         <item attribuut="Datum_reaktie">2003-01-30</item>
         <item attribuut="Datum_indiening">2002-12-17</item>
         <item attribuut="Document-id">KVR17089</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1463" allpagenumbers="1463 1464" vetnummer="2020304700" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17089" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="695" onderwerp="" indiendatum="2002-12-17">
         <vrager partij="LPF" oorsprong="parlement">Wiersma</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-01-30">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de publicatie in de Gay Krant over het hoger beroep tegen de heer El-Moumni? <voetnoot nummer="1"/>
      </vraag>
      <vraag nummer="2">Is het u bekend dat veel meer mensen aangifte hebben proberen te doen tegen de uitspraken van El-Moumni, en dat deze aangiftes in veel gevallen door de politie niet in behandeling zijn genomen? </vraag>
      <vraag nummer="3">Hebt u kennisgenomen van de uitspraken in dezelfde editie van de Gay Krant van oud-hoofdofficier van Justitie, mr. Jan-Wolter Wabeke, dat de handelwijze van de advocaat- generaal bij het hoger beroep aantoont dat de leiding van het OM de regie kwijt is? </vraag>
      <vraag nummer="4">Hebt u bovendien gelezen dat het hoofd voorlichting van het parket- generaal in het bewuste artikel meldt dat de werkwijze van het OM «beter had gekund» en dat het «boeiend is om uit te zoeken waarom de advocaat-generaal haar zaak niet gewoon heeft ingetrokken»? </vraag>
      <vraag nummer="5">Bent u van mening dat het OM kansen heeft laten liggen door niet de meest vergaande uitspraken van El-Moumni in deze zaak mee te nemen en al tijdens de zitting zelf te pleiten voor vrijspraak? </vraag>
      <vraag nummer="6">Hoe kan dit beleid worden uitgelegd? </vraag>
      <vraag nummer="7">Wat denkt u te doen om deze handelwijze van politie en OM in de toekomst te verbeteren? </vraag>
      <vraag nummer="8">Hoe kan sturing worden gegeven aan de discussie over de rangorde van grondrechten zoals nondiscriminatie in relatie tot de vrijheid van godsdienst en de vrijheid van meningsuiting? </vraag>
      <noten afkomstig="vraag">
         <noot nummer="1">Zie internetsite Gay Krant</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De korpsen zijn naar mijn overtuiging doordrongen van het belang van het doen van aangifte door de burgers. Het is wettelijk geregeld dat opsporingsambtenaren verplicht zijn tot het ontvangen van aangiften van een strafbaar feit. Indien een politiefunctionaris weigert, bijvoorbeeld omdat hij van mening is dat het feit waarvan aangifte wordt gedaan niet strafbaar is, aangifte op te nemen kan de burger een klacht indienen tegen de weigerachtige functionaris. </antwoord>
      <antwoord nummer="3 en 4">Ik heb kennisgenomen van de publicatie in de Gay Krant over het hoger beroep tegen de heer El-Moumni, waarin betrokkenen kennelijk worden geciteerd. Volgens informatie van het College van procureurs-generaal heeft het hoofd van de voorlichtingsdienst van het openbaar ministerie zich niet in de geciteerde termen uitgelaten over deze zaak. In voorlichtende zin en in een algemeen kader is door hem aangegeven dat het kan voorkomen dat het OM in de eerste lijn een ander standpunt inneemt dan het OM in de tweede lijn. Hij gaf daarbij aan dat er sprake kan zijn van een andere beoordeling in de tweede lijn of van nieuwe omstandigheden die eerder bij de eerste lijn niet bekend waren. De journalist en niet de heer Stolwijk gaf toen aan het boeiend te vinden uit te zoeken waarom de advocaat-generaal de zaak niet heeft ingetrokken. </antwoord>
      <antwoord nummer="5 en 6">Strafzaken worden ter zitting behandeld door individuele leden van het openbaar ministerie. De officier van justitie of de advocaat-generaal beoordeelt de strafzaak op zijn juridische merites, met inachtneming van de beleidskaders die door het College van procureurs-generaal zijn gesteld. In die beoordeling heeft het lid van het openbaar ministerie een eigen verantwoordelijkheid in het presenteren van de zaak aan de rechter, het wegen van de juridische aspecten van de zaak en het formuleren van de eis ter zitting. Dat is ook in deze zaak zo geschied. Een en ander impliceert overigens dat de Minister van Justitie in beginsel niet treedt in de beoordeling van individuele zaken. Gelet op de grote commotie die was ontstaan door de uitspraken van de imam El Moumni, op de vele aangiften en op het principiële karakter van de zaak heeft de officier van justitie besloten om El Moumni te vervolgen en een straf te eisen ter zitting. Het vrijsprekend vonnis van de rechter in eerste aanleg was mede gebaseerd op het oordeel van een islamdeskundige. De advocaat-generaal heeft in het door het OM ingestelde hoger beroep, het oordeel ingewonnen van een tweede deskundige. In zijn rapport, dat een paar dagen voor de zitting in hoger beroep gereed en beschikbaar was, bevestigde de tweede deskundige de conclusies van de eerste deskundige. De advocaat-generaal heeft zich een oordeel gevormd op basis van het gehele dossier, inclusief dit tweede deskundigenrapport, en heeft op basis van dat dossier en hetgeen ter zitting is verhandeld, gemotiveerd gerequireerd tot vrijspraak. Ik acht de door het OM in deze zaak gekozen aanpak verantwoord. </antwoord>
      <antwoord nummer="7">Voor maatregelen om het optreden van politie en OM te verbeteren, zoals door u gevraagd, zie ik geen aanleiding. </antwoord>
      <antwoord nummer="8">Het kabinet bereidt thans een notitie voor over het spanningveld tussen de vrijheid van meningsuiting, godsdienstvrijheid en non-discriminatie. Daarmee wordt beoogd inzicht te geven in hoe de desbetreffende grondrechten zich tot elkaar verhouden. Ook zullen er handvatten in worden aangereikt voor de wijze waarop in concrete gevallen genoemd spanningsveld kan worden benaderd. De voorbereiding van de notitie zal op korte termijn gereed zijn, opdat een nieuw kabinet spoedig na zijn aantreden kan beslissen over de inhoud en het uitbrengen ervan. </antwoord>
      <noten afkomstig="antwoord"/>
   </antwoorden>
</kvr>
