<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Linden (CDA) over de vernietiging van biggen. (Ingezonden 2 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6013
</item>
         <item attribuut="Inhoud">Vrahen over een mogelijke competentiestrijd tussen de RVV, de A.I.D. en Laser.</item>
         <item attribuut="Rubriek">Veeteelt (Varkens) Veeteelt (Veeziekten)</item>
         <item attribuut="Trefwoorden">Varkenspest</item>
         <item attribuut="Vindplaats">Kamervragen met antwoord 1997-1998, nr. 295, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van der Linden</persoon>
         </item>
         <item attribuut="Datum_reaktie">1997-11-18</item>
         <item attribuut="Datum_indiening">1997-10-02</item>
         <item attribuut="Document-id">KVR6013</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="599" allpagenumbers="599 600" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6013" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="295" onderwerp="" indiendatum="1997-10-2">
         <vrager partij="CDA" oorsprong="parlement">Van der Linden</vrager>
         <vraagt-aan/>
      </vraagdata>
      <antwoorddata antwoorddatum="1997-11-18">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van het artikel «Machtsstrijd bij vernietiging van biggen»? <voetnoot nummer="1"/>
      </vraag>
      <vraag nummer="2">Was c.q. is er sprake van een competentie-strijd tussen de RVV, de A.I.D. en Laser en heeft dit geleid tot grote verspilling van geld en mogelijke verspreiding van het pestvirus als gevolg van gebrekkige hygiëne en onvoldoende ontsmetting? </vraag>
      <vraag nummer="3">Kunt u bevestigen dat de genoemde diensten deels langs elkaar heen werkten, elkaar niet c.q. slecht informeerden en dat er ook deels sprake was c.q. is van dubbele controle? </vraag>
      <vraag nummer="4">Zijn hierdoor ook enorme bergen dode biggen ontstaan en lange rijen wachtende vrachtauto’s? Zijn als gevolg hiervan overtredingen geconstateerd van het rijtijdenbesluit, overladingen en verlopen rit-ontheffingen? </vraag>
      <vraag nummer="5">Hebben deze competentiestrijd, slechte logistieke organisatie en planning een onderbenutting van de maximale destructiecapaciteit veroorzaakt? Wilt u de Kamer cijfermatig inzicht geven in de beschikbare capaciteit en de benutte capaciteit over de periode maart tot en met september? </vraag>
      <vraag nummer="6">Zijn dierenartsstudenten ingezet bij het doodspuiten van biggen? Zo ja, is dit in overeenstemming met de wettelijke regels en heeft de arbeidsinspectie hierbij een rol gespeeld? </vraag>
      <vraag nummer="7">Wanneer mag de Kamer de tussentijdse evaluatie met betrekking tot de gang van zaken van de varkenspest, zoals toegezegd, tegemoet zien? Wordt deze evaluatie door externe deskundigen opgemaakt? </vraag>
      <vraag nummer="8">Deelt u de opvatting dat ten behoeve van een grondige discussie over de herstructurering van de varkenshouderij inzicht in oorzaken gevolgen en consequenties van de varkenspest noodzakelijk is, temeer omdat u zelf onder meer deze relatie gelegd heeft? </vraag>
      <noten afkomstig="vraag">
         <noot nummer="1" datum="1997-09-26" bron="Agrarisch Dagblad">Agrarisch Dagblad, 26 september 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3">Neen. Dagelijks vond (en vindt nog steeds) in de regio overleg plaats tussen de RVV, de AID en LASER onder leiding van de Directeur Zuid van LNV. In dit overleg vindt afstemming plaats tussen de werkzaamheden van de uitvoerende diensten. De Directeur Zuid participeert tevens in het reguliere departementale afstemmingsoverleg onder leiding van de Secretaris-Generaal van LNV, waarbij alle betrokken diensten en beleidsdirecties aanwezig zijn. Een goede samenwerking tussen de verschillende diensten en onderlinge afstemming, zowel centraal als regionaal, is hiermee gewaarborgd. In het kader van de uitvoering van de opkoopregeling zijn heldere afspraken gemaakt over de werkwijze, met inbegrip van de verdeling van verantwoordelijkheden tussen de verschillende diensten. Deze afspraken zijn neergelegd in protocollen waar alle betrokkenen over beschikken. Ik sluit evenwel niet uit dat zich incidenteel situaties hebben voorgedaan waarin de communicatie tussen medewerkers niet optimaal was. Dat is gezien de grote druk waaronder gedurende langere tijd gewerkt moest worden, mijns inziens niet verwonderlijk. </antwoord>
      <antwoord nummer="4">In de periode mei–juni zijn incidenteel achterstanden in de verwerking van biggen ontstaan. Dit was het gevolg van het niet tijdig arriveren van de destructiewagen. Eveneens incidenteel kwamen in die periode lange rijen wachtende auto’s voor. Dit kwam hetzij door technische storingen bij de elektrocutie hetzij door het feit dat transporteurs vroeger dan gepland aanleverden. De ritontheffingen waren dusdanig ruim gesteld dat wel binnen de ontheffingstijd werd aangevoerd. Overtredingen van de ritontheffingen in dat kader zijn dan ook niet vastgesteld. Wel zijn bij geconstateerde te vroege aanvoer de betrokken transporteurs steevast daarop aangesproken. Tijdens het ontstaan van de wachtrijen is ter plaatse incidenteel (door de AID) op overbelading van biggen gecontroleerd, doch hierbij zijn geen overtredingen vastgesteld. De controle op het rijtijdenbesluit wordt verricht door de Rijksverkeersinspectie. Blijkens navraag heeft de RVI tot nu toe slechts 1 overtreding van een veetransport op het rijtijdenbesluit geconstateerd. Deze constatering vond buiten de toezichtsgebieden plaats. </antwoord>
      <antwoord nummer="5">Het tekort aan destructiecapaciteit was zeker in de periode mei–juni de grote bottle-neck bij de verwerking van dieren. Er heeft zich dan ook niet een situatie voorgedaan, waarin wegens gebrek aan aanvoer van materiaal destructiecapaciteit onbenut is gebleven. Wel varieerde de feitelijk beschikbare destructiecapaciteit van dag tot dag. Dit werd veroorzaakt door het volgende. De voor de opkoop beschikbare destructiecapaciteit in Nederland was dagelijks afhankelijk van de omvang van de (preventieve) ruimingen. Deze hadden en hebben voorrang bij de destructor. In het buitenland (Duitsland en België) werd gebruik gemaakt van de restruimte bij destructors. Die was voortdurend aan wijziging onderhevig vanwege de storingen bij installaties, verhoogde aanvoer van regulier materiaal (hete zomer leidde bijv. tot verhoogde sterfte) en uitbraken varkenspest. Dit maakte de planning buitengewoon lastig, maar deze was er voortdurend op gericht de beschikbare destructiecapaciteit zo goed mogelijk te benutten. </antwoord>
      <antwoord nummer="6">Het doden van zeer jonge biggen op de boerenbedrijven is uitsluitend door dierenartsen geschied. Voor het doden van de dieren op de locatie Helmond werd gebruik gemaakt van elektrocutiewagens. Incidenteel kan het, zeker bij jonge dieren, voorkomen dat een dier niet dood is na het passeren van de elektrocutiewagen. Om die reden werd controle uitgevoerd op de doding en werd zo nodig een aanvullende maatregel getroffen (elektrocutie met tang of injectie). Deze controle is door dierenartsen uitgevoerd. Bij uitzondering hebben ook dierenartsstudenten dit werk gedaan om praktijkervaring op te doen, echter steeds onder toezicht van een dierenarts. Ingevolge de wettelijke regels zijn dierenartsstudenten niet bevoegd tot het doodspuiten van biggen. Er zij evenwel op gewezen dat in bovengeschetste situatie het ging om door elektrocutie verdoofde, bewusteloze dieren. Desalniettemin zal ik erop toezien dat in de toekomst, wanneer een bovenomschreven dodingsoperatie onverhoopt opnieuw zou moeten worden ingezet, geen studenten meer voor dit werk (de dodingscontrole) worden ingezet. De arbeidsinspectie is hier niet bij betrokken geweest. </antwoord>
      <antwoord nummer="7">Medio december a.s. zal ik u de evaluatie van de eerste fase (de periode tot 10 april jl.) doen toekomen. Bij deze evaluatie, die onder verantwoordelijkheid van mijn departement wordt uitgevoerd, zijn externe deskundigen betrokken. </antwoord>
      <antwoord nummer="8">Ik ben van mening dat een herstructurering van de varkenshouderij nodig is, niet alleen om redenen van diergezondheid maar ook uit een oogpunt van dierenwelzijn en milieu. De nu opgedane ervaringen rond de varkenspest onderstrepen die noodzaak. </antwoord>
      <noten afkomstig="antwoord"/>
   </antwoorden>
</kvr>
