<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schimmel (D66) over de procedure bij het verlenen van ontslagvergunningen. (Ingezonden 11 oktober 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4119
</item>
         <item attribuut="Inhoud">Betreft vragen over de mogelijkheid van bedrijfsverenigingen om de eis van ontslagvergunningen achterwege te laten en de voorwaarden waaronder dat kan plaats vinden.</item>
         <item attribuut="Rubriek">Inkomen en rechtspositie (Ontslagen) Sociale zekerheid (Bedrijfsverenigingen)</item>
         <item attribuut="Trefwoorden">Bedrijfsverenigingen Ontslagen</item>
         <item attribuut="Vindplaats">Kamervragen met antwoord 1996-1997, nr. 445, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Schimmel</persoon>
         </item>
         <item attribuut="Datum_reaktie">1996-12-20</item>
         <item attribuut="Datum_indiening">1996-10-11</item>
         <item attribuut="Document-id">KVR4119</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="915" allpagenumbers="915 916" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="445" onderwerp="" indiendatum="1996-10-11">
         <vrager partij="D66" oorsprong="parlement">Schimmel</vrager>
         <vraagt-aan/>
      </vraagdata>
      <antwoorddata antwoorddatum="20 december 1996) zie ook Aanhangsel Handelingen nr. 354, vergaderjaar 1996–1997">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Is de Bedrijfsvereniging voor de Metaalindustrie en de Elektronische Industrie bereid een persoon die geen ontslagvergunning heeft hem of haar dat niet aan te rekenen in het kader van de werkloosheidswet en derhalve op die grond niet te stellen, dat de betreffende persoon verwijtbaar werkloos is geworden op grond van de wet boeten, maatregelen en terug- en invordering sociale zekerheid? </vraag>
      <vraag nummer="2">Is het mogelijk, dat een bedrijfsvereniging de eis van een ontslagvergunning achterwege laat mits er aan de criteria welke door de Directeur van het RBA plegen te worden gehanteerd in het kader van ontslagprocedures is voldaan? Zo ja, onder welke voorwaarden mag een bedrijfsvereniging dit dan doen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Ja, onder bepaalde voorwaarden: zie antwoord op vraag 2. </antwoord>
      <antwoord nummer="2">Het ontbreken van toestemming van de Regionaal Directeur voor de Arbeidsvoorziening (RDA) voor de beëindiging van het dienstverband door de werkgever leidt niet automatisch tot de conclusie dat de ontslagen werknemer verwijtbaar werkloos is. De WW bevat de bepaling dat de werknemer dient te voorkomen dat hij verwijtbaar werkloos wordt. Met de inwerkingtreding van de Wet boeten, maatregelen en terug- en invordering sociale zekerheid (Wet BM) per 1 augustus jl. is de omschrijving van verwijtbare werkloosheid gewijzigd. Artikel 24, tweede lid, onder b WW bepaalt thans dat de werknemer verwijtbaar werkloos is geworden indien de dienstbetrekking eindigt of is beëindigd zonder dat aan de voortzetting ervan zodanige bezwaren zijn verbonden, dat deze voortzetting niet van hem zou kunnen worden gevergd. Hiermee is bewerkstelligd dat de werknemer, die onnodig actief of passief meewerkt aan de beëindiging van zijn dienstverband, als verwijtbaar werkloos wordt aangemerkt, hetgeen in beginsel dient te leiden tot een blijvend gehele weigering van de WW-uitkering. Vóór de inwerkingtreding van de Wet BM betekende het onnodig actief of passief medewerken door de werknemer aan de beëindiging van het dienstverband overigens ook een overtreding van de WW-voorschriften, te weten de verplichting zich zodanig te gedragen dat hij door zijn doen en laten het Awf of de bedrijfsvereniging niet benadeelt. De met de Wet BM doorgevoerde wijziging in artikel 24, tweede lid, onder b heeft niet de bedoeling om een nieuwe verplichting in de WW te introduceren, maar om het sanctiebeleid van de bedrijfsverenigingen op dit punt te informeren en aan te scherpen. Zoals in de toelichting bij de nota van wijziging van de Wet BM (23 909, nummer 8) reeds is vermeld zal in een aantal gevallen, waarin van de werkgever niet kan worden gevergd dat de dienstbetrekking wordt voortgezet, dit ook van de werknemer niet kunnen worden gevergd. In de toelichting is aansluiting gezocht bij de jurisprudentie van de Centrale Raad van Beroep inzake de benadelingshandeling «in arbeidsrechtelijke zin». Kort weergegeven komt deze jurisprudentie erop neer dat een werknemer gebruik dient te maken van zijn arbeidsrechtelijke mogelijkheden om zich tegen een (voorgenomen) ontslag te verweren, tenzij de kansen op succes van dat verweer als kwestieus, in elk geval niet als overwegend positief moeten worden ingeschat. Hierbij is het voorbeeld genoemd van een om bedrijfseconomische redenen noodzakelijke beëindiging van het dienstverband, waarbij de werkgever de van toepassing zijnde regels in acht heeft genomen. Indien derhalve voldaan is aan de ontslagcriteria, welke de RDA pleegt te hanteren bij de beoordeling van de noodzaak voor de beëindiging van een dienstverband en aan de criteria voor de selectie van de voor ontslag voorgedragen werknemers, zullen de kansen op succes niet als overwegend positief kunnen worden ingeschat. Deze criteria zijn neergelegd in het delegatiebesluit op grond van artikel 6 van het Buitengewoon Besluit Arbeidsverhoudingen 1945 en derhalve voor de bedrijfsverenigingen kenbaar. Het Ctsv dient, in het kader van haar toezichthoudende functie, toe te zien op de rechtmatigheid van de bij de bepalingen van de verwijtbaarheid van het ontslag door de uitvoering gehanteerde kaders. Overigens is het zo dat thans door de arbeidsvoorziening aan mijn ministerie periodiek gegevens worden aangeleverd op grond waarvan inzicht kan worden verkregen in de ontwikkelingen met betrekking tot de verzoeken om een ontslagvergunning. Ik streef ernaar om in de toekomst, in overleg met het Landelijk instituut sociale verzekering, te komen tot een soortgelijke gegevensuitvraag bij de uitvoeringsorganen. </antwoord>
      <noten afkomstig="antwoord"/>
   </antwoorden>
</kvr>
