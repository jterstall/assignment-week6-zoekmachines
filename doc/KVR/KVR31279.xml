<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Landbouw, Natuur en Voedselkwaliteit en van Volksgezondheid, Welzijn en Sport over ernstige geldtekorten en de effecten op de handhaving door de Voedsel en Warenautoriteit (VWA). (Ingezonden 19 februari 2008);Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31279
</item>
         <item attribuut="Inhoud">Vragen naar aanleiding van een brief van 8 oktober 2007 van de Voedsel en Warenautoriteit (VWA) (kenmerk VWA/2007/43695) over ernstige geldtekorten en de effecten op de handhaving door de VWA. De indiener vraagt aan de ministers of zij van mening zijn dat de VWA die regelgeving moet handhaven om voedselveiligheid te bewaken geen financiële tekorten zou mogen hebben en zo ja, welke maatregelen zij gaan treffen om dit te voorkomen.</item>
         <item attribuut="Rubriek">Consument (Levensmiddelenkeuring) Consument (Voedings- en productveiligheid) Rijksbegrotingen (Landbouw, Natuur en Voedselkwaliteit) Rijksbegrotingen (Volksgezondheid, Welzijn en Sport)</item>
         <item attribuut="Trefwoorden">Landbouw Natuur en Voedselkwaliteit (ministerie) Levensmiddelenkeuring Volksgezondheid Welzijn en Sport (ministerie)</item>
         <item attribuut="Vindplaats">Kamervragen met antwoord 2007-2008, nr. 1699, Tweede Kamer</item>
         <item attribuut="Vraagnr_bij_indiening">2070812100</item>
         <item attribuut="Afkomstig_van">Landbouw, Natuur en Voedselkwaliteit (LNV) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2008-03-17</item>
         <item attribuut="Datum_indiening">2008-02-19</item>
         <item attribuut="Document-id">KVR31279</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3455" allpagenumbers="3455 3456 3457" vetnummer="2070812100" code="0708tkkvr1699" lopendefooter="Tweede Kamer, vergaderjaar 2007–2008, Aanhangsel" filenaam="KVR31279" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1699" onderwerp="" indiendatum="2008-02-19">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Landbouw, Natuur en Voedselkwaliteit en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-03-17">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Is het waar dat de VWA dit jaar en de komende jaren te maken krijgt met financiële tekorten, mede doordat de bijdragen vanuit de sector vooralsnog niet toereikend zijn? <voetnoot nummer="1"/>Sinds wanneer bent u hiervan op de hoogte en waarom heeft u hierover op geen enkel moment de Kamer ingelicht? </vraag>
      <vraag nummer="2">Deelt u de mening dat dit een alarmerende brief is? Welke maatregelen heeft u getroffen toen u deze alarmerende brief onder ogen kreeg? </vraag>
      <vraag nummer="3">Sinds wanneer kampt de VWA met financiële tekorten? Deelt u de mening dat een autoriteit die regelgeving moet handhaven om de voedselveiligheid en de volksgezondheid te bewaken geen financiële tekorten zou mogen hebben? </vraag>
      <vraag nummer="4">Bent u op de hoogte van de Europese verordening 882/2004 artikel 26 waarin de verplichtingen van een lidstaat staan met betrekking tot de controles op voedselveiligheid, diergezondheid, dierenwelzijn, namelijk: Member States shall ensure that adequate financial resources are available to provide the necessary staff and other resources for official controls by whatever means considered appropriate, including through general taxation or by establishing fees or charges? Deelt u de mening dat budgettekorten op handhaving van voedselveiligheid-, diergezondheid- en dierenwelzijnsregelgeving in strijd zijn met deze verordening? Zo ja, welke maatregelen gaat u treffen om aan de maatregelen te voldoen? Zo neen, waarom dan niet? </vraag>
      <vraag nummer="5">Is het waar dat door het ontoereikende budget voor de VWA het toezicht op levende dieren en levende producten tot een minimum zal dalen? Zo ja, deelt u de mening dat dit onacceptabel is, mede gezien het uitgelekte evaluatierapport van de VWA «Modernisering Activiteiten Levende Dieren en Levende Producten»? Zo neen, waarom niet? </vraag>
      <vraag nummer="6">Is het waar dat het aantal verplichte monsters van diermeel voor diervoeders niet meer wordt genomen en het onderzoek additieven wordt beperkt tot een minimum? Is het verder waar dat van geïmporteerde partijen diervoeders slechts 25% van de door de EU voorgeschreven monsters wordt genomen en onderzocht? Zo ja, deelt u de mening dat dit onwenselijk is? Is het waar dat dit in strijd is met de Europese normen en dat het Voedsel en Veterinair Bureau van de EU hierover aan de alarmbel heeft getrokken? Zo neen, waarom niet? </vraag>
      <vraag nummer="7">Is het waar dat de inspectiefrequentie voor een aantal bedrijven de afgelopen jaren met meer dan 50% is afgenomen? Is het tevens waar dat de kwaliteit van de uitvoering problemen begint op te leveren? Zo ja, om welke bedrijven gaat het? Deelt u de mening dat dit onacceptabel is? Zo neen, waarom niet? </vraag>
      <vraag nummer="8">Is het waar dat de VWA nauwelijks activiteiten ontplooit op het terrein van certificering en samenstelling van levensmiddelen? Zo ja, waarom niet? Hangt dit samen met de budgettekorten? </vraag>
      <vraag nummer="9">Is het waar dat de taakstelling voor de VWA voor 2009 wordt verdubbeld? Zo ja, deelt u mijn mening dat dientengevolge de bovengenoemde problemen enkel zullen verergeren? Zo neen, waarom niet? Zo ja, bent u bereid maatregelen te nemen? </vraag>
      <vraag nummer="10">Kunt u aangeven wat de taakstelling voor de VWA voor 2007 was en welke gevolgen dit heeft gehad voor de handhaving? </vraag>
      <vraag nummer="11">Bent u bereid het jaarplan 2008 aan de Kamer te sturen? </vraag>
      <noten afkomstig="vraag">
         <noot nummer="1" titel="concept jaarplan VWA 2008">Brief van 8 oktober 2007 met als onderwerp «concept jaarplan VWA 2008» van de Inspecteur-Generaal van de VWA aan de Directeur Generaal van VWS (kenmerk VWA/2007/43695</noot>
      </noten>
   </vragen>
   <antwoorden aantal="9">
      <antwoord nummer="1 t/m 3">De Kamer is diverse malen geïnformeerd over de budgettaire problematiek van de VWA en de oorzaken daarvan: bij de Najaarsnota 2006 en 2007, de Voorjaarsnota 2007 en in de begroting 2008. De tekorten bij de VWA zijn bij wijziging van de begroting aangevuld. Ook in de bij brief van 16 oktober 2007 (TK 26 991, nr. 158) bent u geïnformeerd over het financiële tekort van de VWA, de oorzaken daarvan en welke maatregelen genomen worden om die tekorten op te lossen. Eén van de maatregelen betreft het geleidelijk kostendekkend maken van de tarieven voor het bedrijfsleven. Tijdens het Algemeen Overleg op 30 januari heeft de Kamer ingestemd met de retributieregelingen van de VWA. De retributieregelingen leiden niet meteen tot kostendekkende tarieven. Zoals in mijn brief van 16 oktober 2007 staat heeft dat te maken met de fasering van de tarieven naar kostendekkendheid voor de kleine bedrijven. Ik streef naar kostendekkende tarieven voor het bedrijfsleven in 2011, maar ook naar meer efficiency bij de VWA. Naar aanleiding van de in de brief gesignaleerde knelpunten zijn, in het kader van de vaststelling van het jaarplan 2008 van de VWA, afspraken gemaakt over de oplossing daarvan. Nadat het jaarplan van de VWA is goedgekeurd, heeft de VWA aangegeven een aantal inspectiefrequenties te willen opvoeren. Dat is niet ongebruikelijk. Hierover worden dan meerwerkafspraken gemaakt. Voor zover een baten-lastendienst kampt met een negatief resultaat dat leidt tot een negatief eigen vermogen, wordt dit aangevuld conform de regeling baten-lastendiensten 2007. Dat is dan ook gebeurd bij de VWA. Indien deze situatie zich weer voordoet, geldt dezelfde regeling. </antwoord>
      <antwoord nummer="4">Ingevolge artikel 26 van verordening (EG) nr. 882/2004 moeten de lidstaten – op een wijze die zij passend achten, inclusief door algemene belastingen of door het vaststellen van vergoedingen of heffingen – zorgdragen voor voldoende financiële middelen voor het benodigde personeel en andere middelen voor de officiële controles op het gebied van diervoeders, levensmiddelen, diergezondheid en dierenwelzijn. De financiering van de VWA vindt plaats uit de inkomsten gegenereerd door het opleggen van heffingen aan het bedrijfsleven en uit de algemene middelen. De tarieven van de heffingen zijn vastgelegd in diverse tariefregelingen. In de brief van 16 oktober 2007 is aangegeven hoe te komen tot kostendekkendheid van deze tarieven. Daar waar de tarieven op dit moment nog niet kostendekkend zijn, wordt dit vooralsnog aangevuld uit de algemene middelen. Met deze systematiek wordt voldaan aan voornoemd artikel 26. </antwoord>
      <antwoord nummer="5">Zoals u weet, loopt op dit moment het onderzoek van de heer Hoekstra. Wij wachten de uitkomsten van zijn onderzoek af. Daarna zullen wij ons standpunt bepalen. </antwoord>
      <antwoord nummer="6">Er is geen sprake van Europeesrechtelijk voorgeschreven aantallen monsternames of controles wat betreft diervoeders. Bij geïmporteerde partijen diervoeders geldt de eis dat stelselmatig documentcontrole plaatsvindt en steeksproefgewijs overeenkomst- en materiële controle. Die controle vindt plaats. </antwoord>
      <antwoord nummer="7">De sector dierlijke bijproducten omvat alle bedrijven of instellingen die dierlijke bijproducten die niet bestemd zijn voor menselijke consumptie hanteren. De inspectiefrequentie is in de afgelopen jaren afgenomen. Voor een aantal type bedrijven betreft dit een frequentieafname van meer dan 50%. Het huidige aantal inspecties is gebaseerd op een risicobeoordeling waarbij is betrokken welk type onderneming het betreft. Dit is overeenkomstig verordening nr. (EG) 1774/2002 waarin is voorgeschreven dat op gezette tijden inspecties worden uitgevoerd en dat de frequentie van de inspecties afhankelijk is van de grootte van het bedrijf, het type producten, de risicobeoordeling en de HACCP-garanties. </antwoord>
      <antwoord nummer="8">De VWA certificeert geen levensmiddelen indien daartoe geen Europese verplichting is. Daar waar het wel aan de orde is (producten van dierlijke oorsprong) wordt aan de verplichting voldaan. De IG-VWA schrijft in de brief van 8 oktober 2007 dat op het terrein van etikettering en samenstelling van levensmiddelen de VWA nauwelijks activiteiten ontplooit en dat het onderzoek zich beperkt tot de analyse van toevoegingen die schadelijk kunnen zijn voor de volksgezondheid. Deze keuze is in lijn met de keuze die de ministers van VWS en LNV hebben gemaakt als gevolg van de kortingen uit de motie-Dittrich van 22 september 2005. De korting is in overleg met de opdrachtgevers onder meer ten laste gekomen van het toezicht op de etikettering en samenstelling van levensmiddelen, voor zover dit geen relatie heeft met de volksgezondheid. Als gevolg hiervan is de inzet op zaken die te maken hebben met eerlijkheid in de handel verminderd. Het gaat dan bijvoorbeeld om controles op zaken als uitlekgewicht, echtheid amandelspijs en het gewicht van brood. De capaciteit op de vermelding van allergenen en chemisch onderzoek naar additieven is niet verminderd. Ook blijft de VWA alert op het gebruik van medische claims op voedingsmiddelen. De VWA blijft klachten van consumenten afhandelen. In 2007 is begonnen met een pilot voor eenvoudig etiketteren in de ambachtelijke sector. Bij het overleg over het conceptjaarplan is besloten deze beleidslijn in 2008 voort te zetten. Het toezicht op de samenstelling wordt nog slechts incidenteel en projectmatig uitgevoerd. </antwoord>
      <antwoord nummer="9">De financiële opgave waar de VWA voor staat neemt in 2009 toe, mede door het oplopend karakter van de taakstelling efficiency rijksdienst, opgelegd door het huidige kabinet. Om de financiële opgave het hoofd te bieden, hebben wij een maatregelenpakket opgesteld waarover u in de brief aan de Kamer van 16 oktober 2007 bent geïnformeerd. </antwoord>
      <antwoord nummer="10">De taakstelling van de VWA voor 2007 bedroeg circa € 6 mln. Dit bedrag is opgebouwd uit taakstellingen die zijn afgesproken in de kabinetten Balkenende I en II en uit Kamermoties, zoals de motie-Dittrich (TK 30 300, nr. 22) en Verhagen (TK 29 800, nr. 4). Door de opgelegde kostenreductie is het nodig dat de VWA op een andere manier werkt. Daar waar mogelijk wordt efficiënter gewerkt door de VWA conform het opgestelde planningskader. Daarnaast is de handhaving georganiseerd conform de principes van het rapport van de VWA «Handhaven met verstand en gevoel». </antwoord>
      <antwoord nummer="11">Het Jaarplan van de VWA wordt te zijner tijd gepubliceerd op de website van de VWA. </antwoord>
      <noten afkomstig="antwoord"/>
   </antwoorden>
</kvr>
