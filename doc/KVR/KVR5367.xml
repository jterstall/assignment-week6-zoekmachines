<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Lansink en Wolters (beiden CDA) over de eigen bijdragenregeling in de Ziekenfondswet. (Ingezonden 1 juli 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5367
</item>
         <item attribuut="Inhoud">Betreft vragen over de gevolgen van de eigen-bijdrageregeling ZFW voor grensarbeiders.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Eigen bijdrage Ziektekostenverzekeringen</item>
         <item attribuut="Vindplaats">Kamervragen met antwoord 1996-1997, nr. 1600, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Lansink</persoon>
            <persoon partij="CDA">Wolters</persoon>
         </item>
         <item attribuut="Datum_reaktie">1997-07-14</item>
         <item attribuut="Datum_indiening">1997-07-01</item>
         <item attribuut="Document-id">KVR5367</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3271" allpagenumbers="3271 3272" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1600" onderwerp="" indiendatum="1997-07-1">
         <vrager partij="CDA" oorsprong="parlement">Lansink</vrager>
         <vrager partij="CDA" oorsprong="parlement">Wolters</vrager>
         <vraagt-aan/>
      </vraagdata>
      <antwoorddata antwoorddatum="1997-07-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Was het u bij de invoering van de eigen bijdragenregeling in de Ziekenfondswet per 1 januari 1997 bekend, dat er zeer grote kans bestond op ongelijke behandeling van grensarbeiders, die gewoonlijk in het werkland verzekerd zijn, krachtens bedoelde regeling? Erkent u inmiddels de averechtse werking, die van bedoelde regeling op de grensarbeiders in België dan wel Duitsland is uitgegaan? </vraag>
      <vraag nummer="2">Was het u ook bekend, dat grensarbeiders voor zich zelf en hun gezinsleden tot 1 januari 1997 geen nominale premie voor de Ziekenfondswet behoefden te betalen en dat zij zelf met hun gezinsleden nu wel in aanmerking komen voor betaling van de eigen bijdrage voor de Ziekenfondswet? </vraag>
      <vraag nummer="3">Hebt u inmiddels al maatregelen ontworpen om de gevolgen van deze ongelijke behandeling van grensarbeiders alsnog met terugwerkende kracht tot 1 januari 1997 weg te nemen? Zo ja, hoe luiden die maatregelen dan? </vraag>
      <vraag nummer="4">Zijn deze grensarbeidersproblemen al eens ter sprake gekomen in het kabinet? Was hiertoe tot nu toe nog geen aanleiding gevonden in de berichtgeving in januari 1997 van de CZ-zorggroep over bovenbedoelde regelgeving aan o.m. de Tweede Kamer en de Ziekenfondsraad? Waren die problemen u ook niet eerder bekend gemaakt door de Vereniging van Europese Grenslandbewoners dan wel andere soortgelijke instellingen? Zo ja, welke zijn de resultaten terzake geweest? Zo neen, welke resultaten kan de Kamer dan nog voor 1 september 1997 tegemoet zien? </vraag>
      <vraag nummer="5">Zal van kabinetswege bij toekomstige wetgeving tijdig en in voldoende mate rekening worden gehouden met de belangen van Nederlandse onderdanen, op wie krachtens Europese regelingen (zoals verordening 1408/71) de Nederlandse wetgeving niet dan wel slechts gedeeltelijk van toepassing is? </vraag>
      <vraag nummer="6">Kunt u alsnog de per 1 januari 1997 ingetreden verschillende effecten van invoering van de eigen bijdragenregeling krachtens de Ziekenfondswet voor verplicht verzekerde Nederlanders en voor bedoelde grensarbeiders weergeven, al dan niet met toepassing van de geldende compensatiemaatregelen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">De positie van de grensarbeiders was ten tijde van de invoering van de eigen-bijdrageregeling ZFW bekend. In Nederland wonende en in het buitenland werkende grensarbeiders kunnen ten laste van hun werkland bij een Nederlandse zorgverzekeraar zijn ingeschreven. De grensarbeider is premie verschuldigd in het land waar hij verzekerd is (het werkland) en heeft recht op prestaties in Nederland (het woonland). Deze grensarbeiders zijn – overigens ook ná 1 januari 1997 – geen nominale premie voor de ziekenfondsverzekering verschuldigd. De sociale zekerheid in de Europese Unie is gecoördineerd. Coördinatie gaat minder ver dan harmonisatie. Van harmonisatie zou sprake zijn indien men overal in de Europese Unie onder gelijke condities aanspraak zou kunnen maken op dezelfde medische zorg. Aangezien van harmonisatie geen sprake is, kunnen grensarbeiders die in Nederland wonen en in België of Duitsland werken, ten opzichte van in Nederland wonende en werkende ziekenfondsverzekerden, te maken hebben met verschillen in premie en aanspraken. Dit geldt overigens ook voor buitenlanders die bij tijdelijk verblijf in Nederland aanspraak maken op medische zorg. Ook deze personen betalen geen nominale ziekenfondspremie en zijn de eigen bijdragen op grond van de per 1 januari 1997 ingevoerde eigen-bijdrageregeling ZFW verschuldigd. Voor grensarbeiders die in Nederland werken en in België of Duitsland wonen, geldt de omgekeerde situatie. Deze verzekerden betalen premie in Nederland, hebben recht op prestaties in het buitenland en zijn de in het buitenland van toepassing zijnde eigen bijdragen verschuldigd. </antwoord>
      <antwoord nummer="3 en 4">De vraagstelling gaat uit van ongelijke behandeling bij gelijke gevallen. Er is evenwel geen sprake van gelijke gevallen. De positie van in het buitenland werkende en in Nederland wonende grensarbeiders is niet gelijk aan de positie van in Nederland werkende en wonende ziekenfondsverzekerden. Van ongelijke behandeling is in casu geen sprake, tenzij geduid zou worden op het niet verschuldigd zijn van nominale premie. De bovengenoemde verschillen in premie en aanspraken zijn inherent aan het grensarbeiderschap en vormen geen aanleiding om extra compenserende maatregelen te treffen. De positie van grensarbeiders is niet (ook niet naar aanleiding van de berichtgeving van de CZ-zorggroep) in het kabinet ter sprake geweest, noch zijn reacties ontvangen van de Vereniging van Europese Grenslandbewoners of andere soortgelijke instellingen. Ik verwijs overigens naar het antwoord op vraag 5. </antwoord>
      <antwoord nummer="5">Op grond van de sociale zekerheidsverordening (nr. 1408/71) wordt aan personen die buiten Nederland wonen onder bepaalde voorwaarden medische zorg verleend ten laste van de Ziekenfondswet of de Algemene Wet Bijzondere Ziektekosten. De medische zorg wordt in dat geval verleend overeenkomstig de wettelijke regelgeving betreffende ziektekostenverzekering van het woonland alsof die persoon daar verzekerd is. Omdat de inhoud van het zorgpakket in het woonland kan verschillen van de inhoud van het zorgpakket in Nederland, is het gevolg van de aangehaalde zekerheidsverordening dat de rechten van een ziekenfondsverzekerde woonachtig in het buitenland niet dezelfde hoeven te zijn als die van een ziekenfondsverzekerde die in Nederland woont. Toekomstige nationale wetgeving brengt daarin geen wijziging. </antwoord>
      <antwoord nummer="6">Voor een aantal verstrekkingen uit het ziekenfondspakket zijn op grond van de algemene eigen-bijdrageregeling ZFW eigen bijdragen verschuldigd tot een maximum van f 200,– voor de hoofdverzekerde en de medeverzekerden tezamen. Voor bepaalde groepen uitkeringsgerechtigden en AOW-gerechtigden geldt een verlaagd maximum van f 100,–. De compensatie verloopt via een reductie van de nominale premie van (in 1997) ten minste f 110,– voor de hoofdverzekerde en f 110,– voor de medeverzekerde partner. Verzekerden voor wie een maximum eigen bijdrage van f 200,– van toepassing is en die niet al op een andere wijze geheel worden gecompenseerd, ontvangen van het ziekenfonds binnen acht weken na het bereiken van het maximum f 90,– retour. Omdat de in Nederland wonende en in het buitenland werkende grensarbeiders in Nederland eigen bijdragen verschuldigd zijn, geldt ook voor hen in voorkomende gevallen deze aanvullende compenserende maatregel. </antwoord>
      <noten afkomstig="antwoord"/>
   </antwoorden>
</kvr>
