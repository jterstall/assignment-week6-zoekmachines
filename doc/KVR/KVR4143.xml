<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rijpstra en Van Heemskerck Phillis-Duvekot (beiden VVD) over geweld van uitgeprocedeerde asielzoekers tegen de Koninklijke Marechaussee. (Ingezonden 8 november 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4143
</item>
         <item attribuut="Inhoud">Vragen over de (kennelijke) uitingen van geweld door asielzoekers tegen het personeel van de Marechaussee, de Vreemdelingendienst, de Centrale Opvang Assielzoekers en de Immigratie- en Naturalisatiedienst (IND). De miister geeft een overzicht van de (veelal) verbale geweldsincidenten, de onderdelen van de opleiding van het personeel die zich trainen op sociale en communicatieve vaardighen en het gebruik van wettelijke bevoegdheden en dwangmiddelen. In het antwoord verwijst de minister onder meer naar de beantwoording van eerdere Kamervragen over ditzelfde onderwerp (Aanhangsels Handelingen nr. 378. Vergaderjaar 1996-1997).</item>
         <item attribuut="Rubriek">Criminaliteit en openbare orde (Handhaving openbare orde) Staats- en bestuursrecht (Vreemdelingenrecht)</item>
         <item attribuut="Trefwoorden">Marechaussee Openbare orde en veiligheid Vluchtelingen</item>
         <item attribuut="Vindplaats">Kamervragen met antwoord 1996-1997, nr. 469, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Rijpstra</persoon>
            <persoon partij="VVD">Van Heemskerck Phillis-Duvekot</persoon>
         </item>
         <item attribuut="Datum_reaktie">1996-12-23</item>
         <item attribuut="Datum_indiening">1996-11-08</item>
         <item attribuut="Document-id">KVR4143</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="963" allpagenumbers="963 964" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="469" onderwerp="" indiendatum="1996-11-8">
         <vrager partij="VVD" oorsprong="parlement">Rijpstra</vrager>
         <vrager partij="VVD" oorsprong="parlement">Van Heemskerck Phillis-Duvekot</vrager>
         <vraagt-aan/>
      </vraagdata>
      <antwoorddata antwoorddatum="23 december 1996), zie ook Aanhangsel Handelingen nr. 378 Vergaderjaar 1996–1997">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder>de staatssecretaris van Defensie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het recente bericht over het geweld van uitgeprocedeerde asielzoekers en andere vreemdelingen tegen de Koninklijke Marechaussee? <voetnoot nummer="1"/>
      </vraag>
      <vraag nummer="2">Is er sprake van een toenemende agressie van uitgeprocedeerde asielzoekers en andere vreemdelingen tegen de Koninklijke Marechaussee? Om hoeveel incidenten gaat het dit jaar? Waar hebben deze incidenten plaatsgevonden? </vraag>
      <vraag nummer="3">In welke mate komt het voor dat uitgeprocedeerde asielzoekers en andere vreemdelingen zich bij hun uitzetting agressief tonen, zodat vliegtuigmaatschappijen weigeren deze personen te vervoeren? </vraag>
      <vraag nummer="4">Heeft personeel van de Immigratie- en Naturalisatiedienst, de Vreemdelingendiensten en de Centrale Opvang Asielzoekers ook met agressie van asielzoekers en andere vreemdelingen te maken? Zo ja, om hoeveel incidenten gaat het dit jaar? Waar hebben deze incidenten plaatsgevonden? </vraag>
      <vraag nummer="5">Wat vindt u van de uitspraken van dhr. A. Heerts, voorzitter van de Marchechausseevereniging, dat de menselijke behandeling die asielzoekers moeten krijgen, niet ten koste mag gaan van de veiligheid van het marechausseepersoneel? </vraag>
      <vraag nummer="6">Op welke wijze wordt het personeel van de Koninklijke Marechaussee, de Vreemdelingendiensten, de Centrale Opvang Asielzoekers en de IND opgeleid om met dit soort situaties om te gaan? Hoe luidt de instructie voor het personeel van deze diensten? </vraag>
      <vraag nummer="7">Welke (wettelijke) maatregelen bent u voornemens te treffen opdat de veiligheid van het personeel van de Koninklijke Marechaussee, de Vreemdelingendiensten, de Centrale Opvang Asielzoekers en de IND wordt gegarandeerd? </vraag>
      <vraag nummer="8">Bent u bereid de Tweede Kamer te rapporteren over de uitkomst van het overleg dat zal plaatsvinden tussen de Koninklijke Marechaussee en het Ministerie van Justitie? </vraag>
      <noten afkomstig="vraag">
         <noot nummer="1" datum="1996-11-7" bron="Algemeen Dagblad">Algemeen Dagblad, 7 november 1996</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ambtenaren van de Koninklijke Marechaussee worden regelmatig geconfronteerd met uitingen van agressie, zowel voor en tijdens het effectueren van uitzettingen als bij het presenteren van vreemdelingen bij diverse ambassades ter verkrijging van een laissez passer. Het gaat hierbij vaak om verbale bedreigingen, maar soms ook om fysiek verzet tegen de uitzetting. Mede door een professionele houding van de ambtenaren van de Koninklijke Marechaussee komt het echter zeer zelden tot escalatie. Tot en met oktober van dit jaar hebben in totaal 6 545 uitzettingen plaatsgevonden via Schiphol. In deze periode zijn in totaal 147 incidenten geregistreerd door de Koninklijke Marechaussee, waarbij het in de meeste gevallen verbale bedreigingen betreft. Deze incidenten hebben plaatsgevonden in Coevorden (4x), Ter Apel (5x), Arnhem-station (2x), Heerlen (2x) en Schiphol (134 x). De Koninklijke Marechaussee op Schiphol signaleert geen toename van de agressie ten opzichte van voorgaande jaren. </antwoord>
      <antwoord nummer="3">Tot dusver is het niet voorgekomen dat een uitzetting niet geëffectueerd kon worden wegens agressief gedrag van een vreemdeling. Wel is enkele malen een vreemdeling noodgedwongen niet per reguliere vlucht uitgezet, maar met een speciaal daarvoor gecharterd toestel. </antwoord>
      <antwoord nummer="4">IND-personeel dat direct in contact komt met vreemdelingen – het betreft hier hoofdzakelijk contactambtenaren – wordt zo nu en dan geconfronteerd met vreemdelingen die zich verbaal agressief uiten. Ook hier komt het echter, mede door een professionele houding van de contactambtenaren, zeer gelden tot escalatie. Voorzover bekend geldt eenzelfde beeld voor de vreemdelingendiensten. Ook personeel van het COA heeft af en toe te maken met agressie van asielzoekers. Het gaat hierbij om verbale agressie, bedreiging, vernieling en soms om fysiek geweld. In 1996 registreerde het COA (tot en met medio november) in totaal 27 gevallen in OC’s en AZC’s. Deze incidenten hebben plaatsgevonden in AZC Alkmaar (1), AZC Brunssum (1), AZC Budel-Dorplei (1), AZC Burgum (1), AZC Crailo (2), AZC De Eendracht (2), AZC Den Bosch (1), OC Haarlem (1), AZC Heerlen (1), OC Hoogeveen (1), OC Leiden (3), AVO (= aanvullende opvang) De Vennen (2), OC Prinsenbos (2), OC schalkhaar (1), AZC Schimmert (2), AZC Sneek (1), vertrekcentrum Ter Apel (1) en in AZC Waddinxveen (3). </antwoord>
      <antwoord nummer="5">Naar mijn mening moet aan beide aspecten zo veel mogelijk tegemoet gekomen worden. </antwoord>
      <antwoord nummer="6">Het personeel van de Koninklijke Marechaussee, van de IND, van de vreemdelingendiensten en van het COA wordt getraind om met dit soort situaties om te gaan. In de opleiding van de Koninklijke Marechaussee wordt veel aandacht besteed aan sociale en communicatieve vaardigheden. Daarnaast wordt ook relatief veel aandacht gegeven aan de theorie en praktijk van het gebruik van wettelijke bevoegdheden en dwangmiddelen. De opleiding is afgestemd op het correct toepassen van vaardigheden in moeilijke situaties. Voor ambtenaren van de Koninklijke Marechaussee en de politie zijn daarbij de Politiewet 1993 en de Ambtsinstructie voor de politie, de Koninklijke Marechaussee en de buitengewoon opsporingsambtenaar van toepassing (Besluit van 8 april 1994, Stb. 275, zoals laatstelijk gewijzigd bij Besluit van 11 november 1994, Stb. 825). Medewerkers van de IND wordt door intensieve gesprekstrainingen en het leren omgaan met conflicten getraind om conflicten niet te laten escaleren. Het COA-personeel volgt de speciaal voor het COA ontwikkelde training «agressie- en conflict-deëscalatie». Deze training, die inmiddels door bijna alle COA-medewerkers is gevolgd, heeft tot doel de medewerkers te leren hoe zij kunnen reageren in situaties waarin zij worden geconfronteerd met potentiële conflicten. </antwoord>
      <antwoord nummer="7 en 8">Tussen Justitie en Defensie is nog overleg gaande over de vraag of en zo ja welke extra veiligheidsmaatregelen nodig zijn. Waar toepassing van dwang of het uitvoeren van een veiligheidsfouillering nodig is, gebeurt dat thans binnen de kaders van de Politiewet 1993 en de daarop gebaseerde ambtsinstructie (zie antwoord op vraag 6). Er is onlangs een project gestart waarbinnen deze ambtsinstructie nog eens tegen het licht gehouden wordt. In dat kader zal bezien worden of aanpassingen nodig c.q. wenselijk zijn. Daarnaast wordt bezien of het gebruik van metaaldetectiepoorten kan bijdragen aan het voorkómen van incidenten als bedoeld in vraag 1. Over de uitkomsten van het overleg tussen Justitie en Defensie over voornoemde punten zal ik u te zijner tijd nader informeren. </antwoord>
      <noten afkomstig="antwoord"/>
   </antwoorden>
</kvr>
