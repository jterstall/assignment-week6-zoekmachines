<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en sport over de aanvullende tandverzekering van Menzis. (Ingezonden 24 april 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28177
</item>
         <item attribuut="Inhoud">Zorgverzekeraar Menzis vergoedt tandheelkundige behandelingen niet geheel, terwijl verzekerden met de duurste aanvullende tandverzekering wel deze verwachting hadden. Heeft Menzis de reclamecode overtreden?</item>
         <item attribuut="Rubriek">Gezondheidszorg (Tandheelkunde) Gezondheidszorg (Zorgverzekeringen)</item>
         <item attribuut="Trefwoorden">Tandheelkunde Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 1589, Tweede Kamer</item>
         <item attribuut="Vraagnr_bij_indiening">2060713340</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2007-05-15</item>
         <item attribuut="Datum_indiening">2007-04-24</item>
         <item attribuut="Document-id">KVR28177</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3369" allpagenumbers="3369 3370" vetnummer="2060713340" code="0607tkkvr1589" lopendefooter="Tweede Kamer, vergaderjaar 2006–2007, Aanhangsel" filenaam="KVR28177" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1589" onderwerp="" indiendatum="2007-04-24">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en sport</vraagt-aan>
      </vraagdata>
      <antwoorddata antwoorddatum="2007-05-15">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht dat zorgverzekeraar Menzis tandheelkundige behandelingen niet geheel vergoedt vanuit de duurste aanvullende tandverzekering, terwijl verzekerden wel deze verwachting hadden? <voetnoot nummer="1"/>Wat is uw oordeel over de handelswijze van Menzis? </vraag>
      <vraag nummer="2">Erkent u dat verzekerden van Menzis worden misleid, omdat zowel in de reclame-uitingen als in de polisvoorwaarden de illusie wordt gewekt dat alle handelingen die bij de behandeling horen vergoed worden? Zo ja, bent u bereid de Nederlandse Zorgautoriteit (Nza) hier onderzoek naar te laten doen? Zo neen, waarom niet? </vraag>
      <vraag nummer="3">Deelt u de mening dat Menzis hiermee de reclamecode overtreedt? Zo neen, waarom niet? </vraag>
      <vraag nummer="4">Heeft de Nza het afgelopen jaar ingegrepen bij overtredingen van de reclamecode door zorgverzekeraars? Zo ja, kunt u de Kamer hiervan een overzicht geven? </vraag>
      <vraag nummer="5">Heeft de Nza bij het controleren van de polisvoorwaarden van zorgverzekeringen voor het jaar 2007 zorgverzekeraars gevraagd de polisvoorwaarden aan te passen? Zo ja, kunt u hiervan een overzicht geven? </vraag>
      <vraag nummer="6">Deelt u de mening dat de NZa deze polisvoorwaarden van de betreffende aanvullende tandverzekering van Menzis niet had mogen goedkeuren? Zo ja, welke maatregelen gaat u nemen zodat er beter toezicht wordt gehouden op de polisvoorwaarden en dus op de zorgverzekeraars? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-04-21" bron="Uitzending Kassa">Uitzending Kassa, 21 april 2007</noot>
      </noten>
   </vragen>
   <antwoorden aantal="4">
      <antwoord nummer="1 t/m 3">In algemene zin, dus zonder een oordeel uit te spreken over de aanvullende verzekering van Menzis, ben ik van mening dat de informatie die een verzekeraar verstrekt en de polisvoorwaarden duidelijk moeten zijn over de dekking van een verzekering. De NZa heeft via een persbericht van 24 april laten weten nader onderzoek te doen naar de vergoedingsoverzichten en aanvullende verzekeringen van alle ziektekostenverzekeraars. Zaterdag 28 april heeft zij een toelichting in het programma Kassa gegeven over het onderzoek. Voor dit onderzoek heeft de NZa een meldpunt geopend, waar consumenten klachten over onduidelijke en onjuiste vergoedingsoverzichten kunnen melden. Als uit het onderzoek blijkt dat er sprake is van misleiding dan grijpt de NZa als toezichthouder in en moeten de betreffende ziektekostenverzekeraars hun voorlichtingsmateriaal aanpassen. </antwoord>
      <antwoord nummer="4">De NZa heeft in de overstapperiode 2006–2007 een aantal signalen ontvangen over misleidende informatie. De belangrijkste zijn: – Uit onderzoek van de NZa naar onder meer de naleving van het Richtsnoer Informatieverstrekking (2006) blijkt dat de informatieverstrekking door ziektekostenverzekeraars nog voor verbetering vatbaar is. Veel ziektekostenverzekeraars verstrekten onvoldoende tot geen informatie over een koop op afstand (24), de klachtenprocedure (16), de wijze van opzeggen en de opzegtermijn (15). Een aantal zorgverzekeraars profileerde zich met uitingen als «bij ons zijn kinderen onder de 18 gratis verzekerd voor de basisverzekering» of «iedereen wordt bij ons geaccepteerd voor de basisverzekering». Dergelijke uitingen suggereren dat de zorgverzekeraar een onderscheidend voordeel biedt, terwijl dat in werkelijkheid rechtstreeks voortvloeit uit de wet. – Een aantal tussenpersonen heeft zich gepresenteerd als een zorgverzekeraar of vermeldde niet op de website wie de achterliggende zorgverzekeraar is. – Een aantal zorgverzekeraars deed de grote groep bijna 18-jarigen een aanbod om de basisverzekering automatisch met een aanvullende tandartsverzekering voort te zetten, zonder daarbij voldoende duidelijk te maken dat het afsluiten van de aanvullende tandartsverzekering vrijwillig is. De NZa heeft in deze gevallen de betreffende ziektekostenverzekeraars schriftelijk benaderd en verzocht om de informatievoorziening te verbeteren. Naar aanleiding van dit verzoek, hebben ziektekostenverzekeraars maatregelen getroffen om de informatievoorziening te verbeteren. </antwoord>
      <antwoord nummer="5">De NZa toetst jaarlijks alle modelovereenkomsten voorafgaande aan de overstapperiode. Deze toetsing geldt alleen voor de modelovereenkomsten van de Zorgverzekeringswet. De toetsing van de aanvullende verzekering behoort niet tot de taken van de NZa. Het toetsen van de modelovereenkomsten is gebaseerd op artikel 25 Zvw. Om te analyseren of de modelovereenkomst aan de eisen voldoet van de Zvw, toetst de NZa de modelovereenkomst aan een aantal criteria zoals het werkgebied (wordt de verzekering regionaal of bijvoorbeeld in heel Nederland aangeboden), de premiegrondslag, het eigen risico voor de verzekerde en de no-claimteruggave. Ook wordt de vertaling van de functiegerichte aanspraken van de Zvw, Besluit zorgverzekering en de Regeling zorgverzekering naar de verzekerde prestaties in de modelovereenkomst en bijbehorende reglementen getoetst. Naar aanleiding van de toetsing door de NZa heeft in alle betreffende gevallen aanpassing plaatsgevonden van de modelovereenkomst. De NZa heeft van alle modelovereenkomsten uiteindelijk kunnen vaststellen dat die voldeden aan de wettelijke eisen. </antwoord>
      <antwoord nummer="6">De NZa beoordeelt alleen de modelovereenkomsten van de zorgverzekering. De toetsing van de aanvullende verzekering behoort niet tot de taken van de NZa. De NZa blijft bij deze verzekeringen echter niet afzijdig als het gaat om (mogelijke) onjuiste informatieverstrekking. Zoals uit het antwoord op de vragen 1, 2 en 3 blijkt, stelt de NZa onderzoek in naar de juistheid van door ziektekostenverzekeraars verstrekte informatie en naar de vraag of van misleiding sprake is. </antwoord>
      <noten afkomstig="antwoord"/>
   </antwoorden>
</kvr>
