<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kortram (PvdA) en Van Gent (GroenLinks) aan de staatssecretaris van Volkshuisvesting, Ruimtelijke Ordening en Milieubeheer over Ouderenhuisvesting. (Ingezonden 11 februari 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15180
</item>
         <item attribuut="Inhoud">Vragen over achterstand bij het aanbieden van passende woningen aan ouderen.</item>
         <item attribuut="Rubriek">Volkshuisvesting (Aangepaste woningen) Volkshuisvesting (Bejaardenhuisvesting)</item>
         <item attribuut="Trefwoorden">Aangepaste woningen Ouderenwoningen</item>
         <item attribuut="Vindplaats">Kamervragen met antwoord 2001-2002, nr. 753, Tweede Kamer</item>
         <item attribuut="Vraagnr_bij_indiening">2010206010</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Kortram</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2002-03-06</item>
         <item attribuut="Datum_indiening">2002-02-11</item>
         <item attribuut="Document-id">KVR15180</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1579" allpagenumbers="1579 1580" vetnummer="2010206010" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15180" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="753" onderwerp="" indiendatum="2002-02-11">
         <vrager partij="PvdA" oorsprong="parlement">Kortram</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-03-6">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Klopt het bericht dat er op dit moment al ruim 300.000 ouderen zijn die niet in een passende woning wonen? <voetnoot nummer="1"/>
      </vraag>
      <vraag nummer="2">Hoe wilt u dit probleem concreet oplossen? </vraag>
      <vraag nummer="3">Op welke termijn zal aan deze ruim 300.000 ouderen een passende woning aangeboden worden? </vraag>
      <noten afkomstig="vraag">
         <noot nummer="1">Woonbondig, nr. 1, februari 2002</noot>
      </noten>
   </vragen>
   <antwoorden aantal="3">
      <antwoord nummer="1">Het bericht dat er ruim 300 000 ouderen zijn die niet in een passende woning wonen is gebaseerd op het onderzoek «Van wonen tot zorg. Een landelijk onderzoek naar woonzorgbehoefte onder autochtone en allochtone ouderen» van de Nederlandse Woonbond (december 2001). Uit dit onderzoek blijkt dat één op de zes ouderen (55plus), en dan met name de mensen van 70 jaar en ouder, aangeeft in een woning te wonen die niet voldoet aan hun lichamelijke conditie. Als dit wordt vertaald naar landelijke cijfers waarbij wordt uitgegaan van 2,2 miljoen ouderen, dan zouden volgens het onderzoek momenteel ruim 300 000 ouderen niet in een passende woning wonen. Het is moeilijk te beoordelen of dit cijfer juist is. Het onderzoek betreft slechts 303 respondenten ouder dan 55 jaar en het is zeer de vraag of extrapolatie naar een landelijk cijfer statistisch verantwoord is. Op basis van het Woning Behoefte Onderzoek 2000 blijkt dat de woningmarkt voor ouderen (55plus) de afgelopen jaren aanzienlijk is verruimd. Het tekort wordt ingelopen. Het belangrijkste criterium van «voor ouderen geschikte of passende woningen» is de toegankelijkheid. In een toegankelijke woning (of nul-trede woning), zijn alle primaire ruimtes bereikbaar zonder trappen naar of in de woning. Daarnaast spelen voor ouderen natuurlijk ook andere criteria een rol, zoals aanpasbaarheid, nabijheid van voorzieningen, leefbaarheid van de buurt en betaalbaarheid. Sommige van de toegankelijke woningen zijn specifieke ouderenwoningen die zich veelal kenmerken door clustering, nabijheid van een zorginstelling en levering van zorg- en dienstverlening. Niet alle ouderen, zeker niet van de groep van 55plussers, wil daadwerkelijk «een voor ouderen geschikte woning» of heeft er één nodig. Daarom wordt uitgegaan van het aantal ouderen dat concreet aangeeft te willen verhuizen. Het totaal aantal ouderen (55+) dat al in een toegankelijke woonruimte woont, is tussen 1994 en 2000 toegenomen van 681 000 naar 797 000 (totaal zijn er in 2000 ongeveer 1.3 mln. toegankelijke woningen, waarvan circa 450 000 specifieke ouderenwoningen). De totale behoefte van ouderen aan toegankelijke woonruimte steeg tussen 1994 en 2000 van 786 000 naar 835 000 (dit is inclusief de ouderen die al in een dergelijke woning wonen). Vraag en aanbod van toegankelijke woningen relaterend, bedraagt het tekort (of vraagoverschot) in 2000 38 000 woningen. Dit is een sterke afname ten opzichte van 1994 waar het tekort nog 105 000 bedroeg. </antwoord>
      <antwoord nummer="2">Het realiseren van voldoende geschikt aanbod van voor ouderen geschikte woningen kan plaatsvinden door nieuwbouw, door een betere verdeling van de geschikte voorraad door het lokale toewijzingsbeleid en door aanpassingen van bestaande woningen. Alleen bij deze laatste mogelijkheid is géén verhuizing nodig. Dit is een belangrijk punt, gegeven de wens van veel ouderen om in de eigen woning te kunnen blijven wonen. Toch is verhuizing soms onontkoombaar, bijvoorbeeld van een grote eengezinswoning naar een speciale (kleinere) ouderenwoning, en loont het de moeite het aanbod van geschikte woningen via nieuwbouw te verruimen. Sinds 1997 zijn in het Bouwbesluit criteria voor «aanpasbaar bouwen» opgenomen, waaraan alle nieuw te bouwen woningen moeten voldoen. Deze criteria maken een woning bruikbaarder voor ouderen en gemakkelijker aan te passen als dat nodig mocht zijn. Een liftenprogramma (SEV: 1993–1998) heeft 1800 woongebouwen met daarin 48 000 woningen bereikbaar gemaakt met een lift (en daarmee toegankelijk gemaakt) en met het zogenaamde opplus-experiment (1995, verlengd in 1997) zijn ruim 10 000 woningen in de voorraad geschikt gemaakt voor ouderen. Meer recent zijn met de wooncorporaties in het kader van het Nationaal Akkoord Wonen 2001–2006 afspraken gemaakt over een tempoversnelling om voorzieningen voor zorgbehoevenden te realiseren en in het Besluit Beheer Sociale Huursector is onlangs een zogenaamd 6e prestatieveld toegevoegd op het gebied wonen en zorg. De koepels voor zorginstellingen, wooncorporaties, thuiszorg welzijnsorganisaties (Arcares, Aedes, LVT en MO Groep) streven er in het project ProjectImpuls gezamenlijk naar in twee jaar tijd 12 000 zorgwoningen te realiseren waarin in principe 24-uurszorg mogelijk is, en om 120 000 bestaande woningen geschikt te maken voor bewoning door ouderen. Tijdens de door mij gevoerde gesprekken over het verstedelijkingsbeleid tot 2010 met lokale en regionale overheden is de ouderenhuisvesting expliciet op de agenda gezet. In een brief aan de colleges van GS en B&amp;W van 22 augustus 2001 is nog eens aandacht gevraagd voor mogelijkheden van deze overheden wonen en zorg op maat te stimuleren. Tenslotte is sinds oktober 2000 de Tijdelijke woonzorgstimuleringsregeling van kracht, bedoeld voor vernieuwing op het terrein van wonen en zorg (totaal beschikbaar: circa 58 mln). Eind 2001 is daarin ook de mogelijkheid geopend voor een financiële tegemoetkoming voor aanvullende voorzieningen aan de woning (zorginfrastructuur; totaal beschikbaar: circa 25 mln). Voor individuele bewoners tenslotte bestaat de mogelijkheid woonvoorzieningen te verkrijgen via de Wet Voorzieningen Gehandicapten. Het voorzien in voldoende ouderenhuisvesting met het oog op de vergrijzing en de toegenomen zelfstandigheid van ouderen is een taak voor diverse partijen waaronder overheden en woningaanbieders. De rijksoverheid faciliteert, stimuleert en volgt de ontwikkelingen in de praktijk via monitoring. </antwoord>
      <antwoord nummer="3">Om naar wens te kunnen wonen is in de eerste plaats het initiatief van de burger zelf van belang. De woonwensen van ouderen zijn divers, niet alleen naar de fysieke kenmerken van de woning, maar ook naar gewenste prijs, eigendomsverhouding, woonmilieu e.d. Zoals in het antwoord op vraag 2 uiteengezet is, is het beleid er op gericht een gedifferentieerd aanbod te bewerkstelligen, dat ook voor ouderen voldoende ruimte biedt om hun woonwensen te realiseren. Gezien de sterk groeiende vraag moeten alle zeilen worden bijgezet. De resultaten tot nu toe zijn bemoedigend te noemen; er is sprake van een inhaalslag. Uit het Woning Behoefte Onderzoek blijkt overigens dat de slaagkans van ouderen – de kans om binnen een jaar de juiste woning te vinden, wanneer men verhuisgeneigd is – ongeveer op het zelfde niveau ligt als voor andere huishoudens namelijk op 50%. Dit betekent dat men gemiddeld ongeveer 1.5 jaar zoekt naar een woning, voordat men er één vindt. </antwoord>
      <noten afkomstig="antwoord"/>
   </antwoorden>
</kvr>
