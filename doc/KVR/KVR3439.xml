<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksma (PvdA), Augusteijn-Esser (D66) en M. B. Vos (GroenLinks) over afvalverwerking. (Ingezonden 4 juli 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3439
</item>
         <item attribuut="Inhoud">Vragen over de problemen met het garanderen van de vollast van de afvalverbrandingsinstallatie ARN in Gelderland volgens het verdeelplan.</item>
         <item attribuut="Rubriek">Milieu (Afvalverwerking)</item>
         <item attribuut="Trefwoorden">Afvalverwerking</item>
         <item attribuut="Vindplaats">Kamervragen met antwoord 1995-1996, nr. 1474, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Dijksma</persoon>
            <persoon partij="D66">Augusteijn-Esser</persoon>
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1996-07-15</item>
         <item attribuut="Datum_indiening">1996-07-04</item>
         <item attribuut="Document-id">KVR3439</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2999" allpagenumbers="2999 3000" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1474" onderwerp="" indiendatum="1996-07-4">
         <vrager partij="PvdA" oorsprong="parlement">Dijksma</vrager>
         <vrager partij="D66" oorsprong="parlement">Augusteijn-Esser</vrager>
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1996-07-15">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is de betekenis van de uitdrukking «vollast gegarandeerd» <voetnoot nummer="1"/>tegen het licht van de aanvoerproblemen bij de ARN in de eerste maanden van 1996? </vraag>
      <vraag nummer="2">Kan er worden gesproken over «vollast gegarandeerd» als voor BFI en de zuidelijke provincies nog geen aanvoergaranties en aanleververplichtingen gelden? </vraag>
      <vraag nummer="3">Wat gaat u ondernemen als de afspraken met de zuidelijke provincies niet gestand worden gedaan? </vraag>
      <vraag nummer="4">Verwerkte lijn 1 van de ARN in maart 1996 in continu bedrijf een gemiddelde last van 8,9 ton terwijl de ARN in berekeningen uitgaat van een gemiddelde van 10,5 ton? Wat garandeert u c.q. het AOO precies als geschreven staat «vollast gegarandeerd»? </vraag>
      <vraag nummer="5">Wie levert de aanbod- en capaciteitscijfers aan het AOO en wie controleert op welke wijze deze getallen? </vraag>
      <vraag nummer="6">Hoe verplichtend zijn de cijfers die men in AOO-verband, als de juiste accepteert? Wie draait er derhalve op voor de rekenfout van 61.000 ton op blz. 22 van het Verdeelplan, die nadelig uitpakt voor burgers en bedrijven in Gelderland? </vraag>
      <vraag nummer="7">Kunt u zeggen wat er is gebeurd met het verzoek van de ARN aan het AOO van 2 april 1996 om 60.000 ton overblijven bedrijfsafval van de afvalverbrandingsinstallatie in Dordrecht naar de ARN te sturen? Hoe reageerden de verschillende AOO-partijen op dit verzoek? </vraag>
      <vraag nummer="8">Welke redenen voeren de provincies aan om niet dan wel schoorvoetend mee te werken aan de afspraken die uit het Verdeelplan voortvloeien? Zijn deze redenen voor U te billijken? </vraag>
      <vraag nummer="9">Over welke mogelijkheden (instrumenten) beschikt u om andere AOO-partijen aan de AOO-afspraken te houden? </vraag>
      <vraag nummer="10">Wat gaat u ondernemen als de vollast van de ARN in 1996 niet wordt gerealiseerd? </vraag>
      <noten afkomstig="vraag">
         <noot nummer="1">Verdeelplan overschot brandbaar afval 1996 van november 1995 van het AOO te Utrecht (VROM 95-958). Uw brief van 11 april 1996 (VROM 96-372). Uw brief van 4 juni 1996 (VROM 96-507) en uw brief van 24 juni 1996 (VROM 96-573). AOO = Afval Overleg Orgaan ARN = Afvalverwerking Regio Nijmegen BFI = Browing Ferries/Industries</noot>
      </noten>
   </vragen>
   <antwoorden aantal="10">
      <antwoord nummer="1">In het «Verdeelplan Overschot Brandbaar Afval 1996» (Verdeelplan) zijn in hoofdstuk 3, paragraaf 1 de afspraken vastgelegd die de partijen in het Afval Overleg Orgaan (AOO) hebben gemaakt over de wijze waarop de vollast van de afvalverbrandingsinstallaties (AVI’s) kan worden gegarandeerd. Tot op heden kan worden vastgesteld dat over het geheel genomen, alle partijen zich aan die afspraken hebben gehouden en dat, op een enkele uitzondering na, alle AVI’s op vollast hebben gedraaid. Alleen in de provincie Gelderland, waarvan in het Verdeelplan was vastgesteld dat het afvalaanbod vanuit de provincie Gelderland voldoende was voor de Gelderse AVI’s, ARN en AVIRA, bleek dat de vollast van de ARN vooralsnog niet was te realiseren. De begin 1996 ontstane situatie in Gelderland is in het AOO uitputtend aan de orde geweest. Daarbij is door de overige provincies aangegeven dat men mee wilde werken aan een oplossing voor het Gelderse probleem, op voorwaarde dat de provincie Gelderland alles in het werk zou stellen om aan geconstateerde overtredingen van het stortverbod, waarbij op Gelderse stortplaatsen brandbaar afval werd gestort, een einde te maken. Medio maart stelde het AOO vast dat weliswaar nog niet alle overtredingen van het stortverbod waren bee¨indigd, maar dat de provincie Gelderland alles had gedaan wat in haar vermogen lag om deze overtredingen te bee¨indigen. De andere provincies hebben zich toen bereid verklaard mee te werken aan een aanpassing van het Verdeelplan, in die zin dat vanuit de drie zuidelijke provincies het voor de vollast van de ARN benodigde brandbaar afval zal worden aangeleverd. Het aangepaste Verdeelplan is op 9 mei 1996 door het AOO vastgesteld. </antwoord>
      <antwoord nummer="2">De in het kader van de aanpassing van het Verdeelplan op 9 mei 1996 gemaakte afspraken worden thans geoperationaliseerd. Concreet betekent dit dat er met de sturingsorganisaties in de zuidelijke provincies afspraken worden gemaakt over de condities waaronder het afval aan de ARN zal worden aangeleverd. De door mij in het kader van het Besluit stortverbod afvalstoffen af te geven verklaringen zijn gebaseerd op het Verdeelplan. Pas nadat een verklaring is afgegeven kunnen de provincies toestemming geven voor het storten van afval waarop het stortverbod van toepassing is. De zuidelijke provincies hebben derhalve geen ruimte om meer brandbaar te storten dan op basis van het aangepaste Verdeelplan is overeengekomen. Hoewel aanvoergaranties en aanleververplichtingen vanuit de zuidelijke provincies strikt genomen niet gelden, kan gezien het voorgaande worden gesteld dat de vollast van de ARN over de resterende maanden van 1996 is verzekerd. </antwoord>
      <antwoord nummer="3">Het niet gestand doen van de afspraken door de zuidelijke provincies zou betekenen dat het Besluit stortverbod afvalstoffen wordt overtreden. Mocht zich een dergelijke situatie voordoen, dan zal door de Inspectie Milieuhygie¨ne handhavend worden opgetreden. </antwoord>
      <antwoord nummer="4">Volgens het bij ovenlijn 1 behorende stookdiagram bedraagt de capaciteit 8.9 ton/uur. Deze capaciteit is vastgelegd in de milieuvergunning en opgenomen in het Tienjarenprogramma Afval. De vollast wordt verzekerd door de ARN het afval aan te leveren dat binnen de vergunde verwerkingscapaciteit door de ARN kan worden verbrand. </antwoord>
      <antwoord nummer="5">De capaciteit van AVI’s is door de provincies vastgelegd in een op grond van de Wet milieubeheer vereiste vergunning en opgenomen in het Tienjarenprogramma Afval. Wijzigingen van verleende vergunningen waarbij de verwerkingscapaciteit van de AVI’s wordt aangepast, dienen voor afstemming en overleg in het AOO te worden behandeld. Dit is vastgelegd in de Samenwerkingsovereenkomst afvalverwijdering VROM/IPO/VNG (kamerstukken II, 1989/90, 18 319, nr. 35). Het afvalaanbod voor eindverwerking wordt jaarlijks gemonitoord door de werkgroep afvalregistratie. Deze werkgroep bestaat uit vertegenwoordigers van VROM, Vereniging van Afvalverwerkers, Rijksinstituut voor Volksgezondheid en Milieuhygie¨ne, Interprovinciaal Overleg en AOO. De rapportage van deze werkgroep dient als basis voor het opstellen van het in het Tienjarenprogramma Afval opgenomen beleidsscenario. De brede samenstelling van deze werkgroep alsmede het feit dat jaarlijks wordt gemonitoord, biedt voldoende waarborgen voor de betrouwbaarheid van de door deze werkgroep geproduceerde cijfers. </antwoord>
      <antwoord nummer="6">Abusievelijk is op pagina 22 van het Verdeelplan het totale aanbod aan brandbaar afval voor Gelderland weergegeven zonder het brandbare deel van het bouw- en sloopafval en het shredderafval. Het feitelijke aanbod in Gelderland ligt daarmee 61 kton hoger dan in het Verdeelplan is aangegeven. In de eerste voortgangsrapportage over de uitvoering van het verdeelplan is van deze omissie melding gemaakt. Omdat het hier om twee afvalstromen gaat waarvoor het stortverbod nog niet in werking is getreden, heeft dit evenwel geen consequenties. </antwoord>
      <antwoord nummer="7">De brief van 2 april waarnaar in deze vraag wordt verwezen was mij niet bekend. Bij navraag is mij gebleken dat het gaat om correspondentie tussen een directielid van de ARN en een medewerker van het bureau AOO. De brief was niet aan het AOO gericht en is daar dan ook niet aan de orde geweest. </antwoord>
      <antwoord nummer="8">Uit de maandelijkse voortgangsrapportages over de uitvoering en voortgang van het verdeelplan blijkt dat de afspraken goed worden nageleefd. </antwoord>
      <antwoord nummer="9">Door geen verklaring als bedoeld in artikel 4, derde lid, van het Besluit stortverbod afvalstoffen, af te geven, kan ik voorkomen dat provincies toestemming verlenen voor het storten van afvalstoffen, waarvoor alternatieve mogelijkheden tot verwijdering beschikbaar zijn. </antwoord>
      <antwoord nummer="10">Indien deze situatie zich voordoet, hetgeen ik niet verwacht, betekent dit dat het Besluit stortverbod afvalstoffen wordt overtreden. Zoals ik bij het antwoord op vraag 3 al heb aangegeven zal de Inspectie Milieuhygie¨ne in dat geval daartegen handhavend optreden. </antwoord>
      <noten afkomstig="antwoord"/>
   </antwoorden>
</kvr>
