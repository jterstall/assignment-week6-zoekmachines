<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid over het spoedloket voor migranten. (Ingezonden 6 januari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17061
</item>
         <item attribuut="Inhoud">Vragen over een spoedloket waar arbeidsmigranten binnen vier weken horen of zij een verblijfs- en werkvergunning krijgen.</item>
         <item attribuut="Rubriek">Arbeid (Arbeid- en beroepsmobiliteit) Arbeid (Arbeidsmarkt) Welzijn (Vreemdelingen en asielzoekers)</item>
         <item attribuut="Trefwoorden">Arbeidsmobiliteit Vreemdelingen</item>
         <item attribuut="Vindplaats">Kamervragen met antwoord 2002-2003, nr. 672, Tweede Kamer</item>
         <item attribuut="Vraagnr_bij_indiening">2020305240</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2003-01-28</item>
         <item attribuut="Datum_indiening">2003-01-06</item>
         <item attribuut="Document-id">KVR17061</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1417" allpagenumbers="1417 1418" vetnummer="2020305240" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17061" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="672" onderwerp="" indiendatum="2003-01-6">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-01-28">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Klopt het bericht <voetnoot nummer="1"/>dat per 1 januari 2003 een spoedloket voor arbeidsmigranten wordt geopend, waar zij binnen vier weken te horen krijgen of ze een verblijfs- en werkvergunning krijgen? </vraag>
      <vraag nummer="2">Neemt de regering hiermee afstand van het restrictieve arbeidsmigratiebeleid, zoals in eerdere nota’s van de minister van SZW neergelegd? </vraag>
      <vraag nummer="3">Voor wie geldt dit loket? Alleen voor schaars, hoog opgeleid personeel, of voor alle werknemers? Kunnen in principe alle werkgevers een beroep doen op het spoedloket? Geldt de versoepeling alleen voor bedrijven of ook voor (internationaal opererende) NGO’s? </vraag>
      <vraag nummer="4">Neemt de regering hiermee afstand van eerdere voornemens om de arbeidsmarkttoets alleen te laten vervallen voor kennismigranten die voldoen aan bepaalde kenmerken – zoals werkzaam zijn in bepaalde beroepsgroepen, en ten minste een salaris van 50 000 Euro verdienen? </vraag>
      <vraag nummer="5">Welke aanpassingen vraagt deze beleidswijziging voor de Wet Arbeid Vreemdelingen? Neemt de regering de aanbeveling van een interdepartementale werkgroep over arbeidsmigratie over, om in de WAV een bepaling op te nemen om rekening te houden met tekorten in het land van herkomst om zo «braindrain» tegen te gaan? </vraag>
      <vraag nummer="6">Op grond van welke criteria en welke gegevens beoordeelt het Centrum voor Werk en Inkomen (CWI) dan binnen twee weken of het verzoek van de werkgever terecht is? </vraag>
      <vraag nummer="7">Welke beroepsgroepen zullen naar verwachting vooral in aanmerking komen voor een vergunning via het spoedloket? </vraag>
      <vraag nummer="8">Hoe wordt gecheckt of adequaat personeel te vinden is binnen de Europese Economische Ruimte? Wordt tegelijkertijd met de versoepeling via het spoedloket, gewerkt aan verbetering van het Euresnetwerk, om zodoende vraag en aanbod binnen de Europese arbeidsmarkt te verbeteren? </vraag>
      <vraag nummer="9">Bent u bereid een bredere en kwalitatieve analyse van vraag en arbeidsaanbod te maken, uitgesplitst naar sectoren, beroepen en opleidingsniveaus en kwalificaties, in nationaal en Europees verband? </vraag>
      <noten afkomstig="vraag">
         <noot nummer="1" datum="2003-12-31" bron="NRC-Handelsblad">NRC-Handelsblad, 31 december 2003</noot>
      </noten>
   </vragen>
   <antwoorden aantal="9">
      <antwoord nummer="1">Nee. De term «spoedloket» die in het artikel wordt genoemd is misleidend. Er is per 1 janauri 2003 sprake van de vorming van één centraal loket bij de IND waar arbeidsmigranten en hun gezinsleden een machtiging tot voorlopig verblijf kunnen aanvragen. Per 1 februari 2003 zal ook de CWI alle aanvragen om tewerkstellingsvergunningen centraliseren bij de landelijke Juridische afdeling. De wettelijke beslistermijn van vijf weken voor de aanvraag om een tewerkstellingsvergunning blijft van kracht. Doordat de functie van de CWI-districten (innemen van de aanvraag en toetsing op volledigheid) vervalt, kan de aanvraagprocedure in de praktijk wel met enkele dagen worden bekort. De IND streeft er vervolgens naar om binnen vier weken na de beslissing van de CWI op de aanvraag om een tewerkstellingsvergunning, te beslissen op de daarmee corresponderende aanvraag om een machtiging tot voorlopig verblijf. De totale toelatingsprocedure kan zo worden beperkt tot negen weken. Het belangrijkste voordeel van de centrale afhandeling is dat er voor werkgevers die arbeidsmigranten werven een éénduidig aanspreekpunt binnen de CWI en binnen de IND ontstaat. Bovendien kunnen beide centrale loketten een gemeenschappelijke frontoffice vormen. Naar verwachting zal in februari een interdepartementale werkgroep hierover voorstellen doen. </antwoord>
      <antwoord nummer="2">Nee, er is alleen sprake van een versnelling en vereenvoudiging van de procedure door centralisatie van de afhandeling van de aanvragen en niet van een versoepeling van de toelatingscriteria. </antwoord>
      <antwoord nummer="3">Het centrale IND-loket geldt voor alle arbeidsmigranten en hun gezinsleden, het centrale CWI-loket voor alle werkgevers die arbeidsmigranten werven. </antwoord>
      <antwoord nummer="4">Nee. Zoals het antwoord op vraag 2 al aangeeft, gaat het niet om een versoepeling van het beleid, maar alleen om een vereenvoudiging en versnelling van de uitvoering. </antwoord>
      <antwoord nummer="5">Omdat het alleen gaat om wijziging van de uitvoeringspraktijk, is een wijziging van de Wav niet nodig. Wat betreft de «braindrain» heeft mijn voorganger in diens brief van 24 mei 2002 aan de Voorzitter van de Tweede Kamer meegedeeld dat de Ministerraad heeft besloten uitvoering te geven aan het advies van de interdepartementale werkgroep Wav. Dit geldt derhalve ook voor de in het advies opgenomen aanbeveling om een bepaling in de Wav op te nemen met betrekking tot het tegengaan van braindrain. </antwoord>
      <antwoord nummer="6">Zoals ik in antwoord 1 al heb aangegeven is de term «spoedloket» misleidend. Op grond van artikel 8 en 9 van de Wav bepaalt de CWI binnen de wettelijke beslistermijn van 5 weken of een werkgever in aanmerking komt voor een tewerkstellingsvergunning. </antwoord>
      <antwoord nummer="7">Voor alle beroepsgroepen kan een werkgever een tewerkstellingsvergunning aanvragen bij het centrale CWI-loket. Welke beroepsgroepen daadwerkelijk in aanmerking komen voor een vergunning hangt af van de arbeidsmarktsituatie (bij een volledige Wav-toets) of van de uitzondering die in de regelgeving is gemaakt met betrekking tot de toepassing van de toets op aanwezigheid van prioriteitgenietend aanbod (bijv. stagiaires en praktikanten, sleutelpersoneel van internationale concerns, wetenschappelijk onderzoekers die tijdelijk te werk worden gesteld, deelnemers aan jeugduitwisselingsprogramma’s). </antwoord>
      <antwoord nummer="8">Het checken of er geschikt personeel te vinden is in de Europese Economische Ruimte (EER) is de verantwoordelijkheid van de werkgever. Deze kan hiertoe verschillende kanalen inschakelen en hij dient de bewijzen van de wervingsinspanningen in de EER te kunnen overleggen indien hij besluit om een aanvraag TWV in te dienen. De Europese dienstverlening die in het kader van de EURopean Employment Service (EURES) wordt aangeboden door CWI richt zich met name op de ondersteuning van werkzoekenden en werkgevers die gericht zijn op een werkkring of werving in een andere lidstaat van de EER. In dit kader kan tevens informatie worden gegeven over de arbeidsmarkt in andere lidstaten. Aan de verbetering van de EURES dienstverlening wordt op Europees en landelijk niveau gewerkt: Op 5 juni 2002 is de resolutie aanvaard waarin de Commissie ondermeer wordt gevraagd om te komen met voorstellen die gericht zijn op een modernisering van EURES. De nieuwe Commission Decision, die vanaf maart 2003 van kracht is, en het EURES charter in ontwikkeling, zijn belangrijke stappen in het proces van modernisering. Binnen CWI zijn en worden maatregelen genomen om de toegang tot en de kwaliteit van de dienstverlening te waarborgen. De toegang tot Europese informatie op www.werk.nl, de vacaturezuilen met Europese vacatures en de projectmatige werving voor bedrijven en sectoren zijn hiervan voorbeelden. </antwoord>
      <antwoord nummer="9">Op het gebied van vraag en aanbod van arbeid vindt reeds veel onderzoek plaats. Onder meer het Researchcentrum voor Onderwijs en Arbeidsmarkt, het CBS en de CWI leveren gedetailleerde gegevens over ontwikkelingen op de Nederlandse arbeidsmarkt. Voor de EU-arbeidsmarkt doen dit onder meer Eurostat en het Euresnetwerk. De CWI heeft aangegeven dat zij over voldoende gegevens beschikt om de Wet arbeid vreemdelingen op een zorgvuldige wijze uit te voeren. Ik vind het dan ook niet noodzakelijk om de gevraagde analyse te maken. </antwoord>
      <noten afkomstig="antwoord"/>
   </antwoorden>
</kvr>
