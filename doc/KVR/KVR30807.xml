<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Roon en Fritsma (beiden PVV) aan de ministers van Onderwijs, Cultuur en Wetenschap en van Justitie over subsidie voor een frauderende school. (Ingezonden 28 januari 2008);Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30807
</item>
         <item attribuut="Inhoud">Vragen naar aanleiding bericht (website Elsevier) dat het ministerie van OCW de Hogeschool Zeeland tien miljoen euro subsidie heeft toegekend, terwijl hetzelfde ministerie drie jaar geleden 19 miljoen euro van deze Hogeschool terugvorderde wegens fraude. Indieners wijzen verder op de uitspraak van de bestuursvoorzitter van de Hogeschool dat de nu verstrekte subsidie gebruikt gaat worden voor een investeringsprogramma waarvoor de school zelf het geld niet heeft omdat ze gebukt gaat onder een aflossingsverplichting vanwege eerder genoemde fraudezaak. Kan de nieuwe subsidie ongedaan worden gemaakt?</item>
         <item attribuut="Rubriek">Criminaliteit en openbare orde (Fraude) Hoger onderwijs (Universiteiten en hogescholen)</item>
         <item attribuut="Trefwoorden">Fraude Hogescholen Subsidies</item>
         <item attribuut="Vindplaats">Kamervragen met antwoord 2007-2008, nr. 1266, Tweede Kamer</item>
         <item attribuut="Vraagnr_bij_indiening">2070809930</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="PVV">De Roon Fritsma</persoon>
         </item>
         <item attribuut="Datum_reaktie">2008-02-08</item>
         <item attribuut="Datum_indiening">2008-01-28</item>
         <item attribuut="Document-id">KVR30807</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2705" allpagenumbers="2705 2706" vetnummer="2070809930" code="0708tkkvr1266" lopendefooter="Tweede Kamer, vergaderjaar 2007–2008, Aanhangsel" filenaam="KVR30807" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1266" onderwerp="" indiendatum="2008-01-28">
         <vrager partij="PVV" oorsprong="parlement">De Roon Fritsma</vrager>
         <vraagt-aan>de ministers van Onderwijs, Cultuur en Wetenschap en van Justitie</vraagt-aan>
      </vraagdata>
      <antwoorddata antwoorddatum="2008-02-8">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het dat aan de Hogeschool Zeeland door het ministerie van Onderwijs, Cultuur en Wetenschap een subsidie van 10 miljoen euro is toegekend, terwijl hetzelfde ministerie drie jaar geleden 19 miljoen euro van deze Hogeschool terugvorderde wegens fraude? <voetnoot nummer="1"/>
      </vraag>
      <vraag nummer="2">Deelt u de mening dat (rechts)personen die zich schuldig hebben gemaakt aan fraude tegen de overheid, gedurende een flink aantal jaren helemaal geen subsidie meer zouden moeten ontvangen van diezelfde overheid? Zo neen, waarom niet? Zo ja, welke stappen gaat u zetten om dit voor de toekomst te verhinderen? </vraag>
      <vraag nummer="3">Deelt u de mening dat de belastingbetaler door deze gang van zaken fors tekort wordt gedaan? Zo neen, waarom niet? </vraag>
      <vraag nummer="4">Deelt u de mening dat door deze gang van zaken de overheid fors aan geloofwaardigheid verliest in haar strafrechtelijke aanpak van grote fraudezaken? </vraag>
      <vraag nummer="5">Hoe oordeelt u over de uitlating van de bestuursvoorzitter van deze Hogeschool, dat de thans verstrekte subsidie van 10 miljoen euro wordt gebruikt voor een investeringsprogramma waarvoor de Hogeschool zelf het geld niet heeft omdat zij gebukt gaat onder de aflossingsverplichting uit hoofde van de eerder genoemde fraudezaak? </vraag>
      <vraag nummer="6">Deelt u de mening dat door de toekenning van de subsidie van 10 miljoen euro een premie is gezet op het plegen van fraude? Wilt u de toekenning van deze subsidie ongedaan maken? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.elsevier.nl/nieuws/nederland/artikel.asp?artnr=189716">http://www.elsevier.nl/nieuws/nederland/artikel.asp?artnr=189716</noot>
      </noten>
   </vragen>
   <antwoorden aantal="6">
      <antwoord nummer="1">De subsidie waaraan in het artikel in Elsevier wordt gerefereerd heeft betrekking op maximaal 10 miljoen euro in vijf jaarlijkse tranches. De beleidskeuze van OCW om, afhankelijk van prestatieafspraken en jaarlijks behaalde resultaten, gedurende vijf jaar twee miljoen euro beschikbaar te stellen is gericht op kwaliteitsverbetering en versterking van de instelling. Op deze wijze kan de hogeschool voor Zeeland een rol van betekenis blijven vervullen. Daarbij speelt een grote rol dat dit de enige HBO-instelling in de provincie is en dat de provincie dreigt te vergrijzen. Dit komt mede doordat er onvoldoende aanbod van goed hoger onderwijs is, waardoor jonge mensen naar elders vertrekken. OCW en de hogeschool hebben in 2005 een bestuurlijke afspraak gemaakt over de wijze van terugbetalen van het bedrag dat de hogeschool onterecht heeft ontvangen voor bekostiging, de zgn. Schutteclaim. Hierbij is in een bestuurlijk arrangement vastgelegd dat opheffen van de betalingsverplichting niet tot de mogelijkheden behoort. Terugbetaling moet daarom gewoon doorgang blijven vinden. De hogeschool onderschrijft dit. </antwoord>
      <antwoord nummer="2">Nee. Subsidies dienen een maatschappelijk doel. Het onthouden van subsidie als een vorm van sanctie onderschrijf ik niet. De sanctie voor Hogeschool Zeeland is dat het gehele bedrag dat onterecht is ontvangen tot op de laatste euro aan het Rijk wordt terugbetaald. Het daarnaast onthouden van subsidie zou voor de hogeschool een verzwaring van de sanctie betekenen. Over de besteding en de verantwoording van de verstrekte subsidie maak ik scherpe afspraken met de instelling. </antwoord>
      <antwoord nummer="3">Nee. De subsidie heeft een maatschappelijk en economisch doel. Deze rechtvaardigen de subsidie. </antwoord>
      <antwoord nummer="4">Nee. De hogeschool betaalt de ten onrechte ontvangen middelen tot op de laatste euro terug aan het Rijk. </antwoord>
      <antwoord nummer="5">De subsidie heeft betrekking op de rol die de hogeschool in de regio heeft en is te beschouwen als een impuls in Zeeland. De economie van Zeeland blijft achter bij de rest van Nederland. Daarnaast is Zeeland aan het vergrijzen. Hogeschool Zeeland is een van de belangrijkste aanjagers in tal van regionale projecten. Hiervoor heeft de instelling middelen nodig. Bovendien werkt de instelling veel en goed samen met het bedrijfsleven. De Zeeuwse ondernemingen hechten veel waarde aan een «eigen» Zeeuwse Hogeschool. De uitlatingen van de bestuursvoorzitter van de Hogeschool Zeeland zijn voor eigen rekening. Ik deel zijn zienswijze niet. </antwoord>
      <antwoord nummer="6">Nee, zie eerdere antwoorden. </antwoord>
      <noten afkomstig="antwoord"/>
   </antwoorden>
</kvr>
