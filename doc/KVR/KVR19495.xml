<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de minister van Buitenlandse Zaken over mogelijke ontwikkelingen inzake de persvrijheid in Roemenië. (Ingezonden 14 januari 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19495
</item>
         <item attribuut="Inhoud">Vragen naar aanleiding van berichten in NRC Handelsblad van 8 en 9 januari 2004.</item>
         <item attribuut="Rubriek">Communicatie, media en informatievoorziening (Pers) Staats- en bestuursrecht (Grondrechten)</item>
         <item attribuut="Trefwoorden">Mensenrechten Pers Roemenië</item>
         <item attribuut="Vindplaats">Kamervragen met antwoord 2003-2004, nr. 842, Tweede Kamer</item>
         <item attribuut="Vraagnr_bij_indiening">2030406050</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2004-02-17</item>
         <item attribuut="Datum_indiening">2004-01-14</item>
         <item attribuut="Document-id">KVR19495</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1785" allpagenumbers="1785 1786" vetnummer="2030406050" code="0304tkkvr842" lopendefooter="Tweede Kamer, vergaderjaar 2003–2004, Aanhangsel" filenaam="KVR19495" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="842" onderwerp="" indiendatum="14januari 2004">
         <vrager partij="VVD" oorsprong="parlement">Wilders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-02-17">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de staatssecretaris van Buitenlandse Zaken (Europese Zaken)</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Heeft u kennisgenomen van de artikelen «Persvrijheid in het geding in Roemenië» <voetnoot nummer="1"/>en «Constantinescu ziet gevaar persvrijheid»? <voetnoot nummer="2"/>
      </vraag>
      <vraag nummer="2">Is het waar dat de Roemeense staatstelevisie een talkshow heeft geschrapt na klachten van de regering dat de oppositie in de talkshow te vaak aan bod kwam? Wat is uw oordeel daarover? </vraag>
      <vraag nummer="3">Hebben journalisten van het blad «Dilema», waaronder oud-minister van Buitenlandse Zaken Andrei Plesu, recentelijk ontslag genomen omdat hun redactionele vrijheid in gevaar kwam door het parlementsbesluit deze uitgeverij onder supervisie van de president Iliescu te plaatsen en de regering van premier Nastase de bevoegdheid te geven het bestuur van deze uitgeverij samen te stellen? Deelt u de mening dat dit niet aanvaardbaar is in een normale democratische rechtsstaat? </vraag>
      <vraag nummer="4">Heeft oud-president Emil Constantinescu een brief gestuurd naar de lidstaten van de EU en de NAVO waarin hij vraagt goed te letten op de persvrijheid in Roemenië en ook de «schandelijke passiviteit» van de Roemeense overheid hekelt ten aanzien van «de morele en fysieke agressie» tegen journalisten? Kunt u de Kamer een afschrift sturen van de brief van oud-President Constantinescu en tevens van uw antwoord aan hem? </vraag>
      <vraag nummer="5">Hebben eerdere rapporten van de organisaties Reporters sans Frontieres en Freedom House al eerder gewezen op de vele kwalijke aanvallen tegen en intimidatie van journalisten? Wat is uw oordeel over hetgeen vermeld is in deze rapporten? Zijn vorig jaar in Roemenië zestien keer journalisten aangevallen die hadden geschreven over corruptie in de Roemeense politiek? Deelt u de mening dat zulks onaanvaardbaar is? </vraag>
      <vraag nummer="6">Deelt u de mening dat het zeer zorgelijk is hoe de persvrijheid zich in Roemenië in negatieve richting ontwikkelt en dat het ontbreken van volledige en ongeclausuleerde persvrijheid niet alleen in strijd is met de Kopenhagen-criteria maar ook een kandidaat-lidstaat van de EU volstrekt onwaardig is? Bent u bereid uw zorgen en ongenoegen terzake in bi- en multilateraal verband kenbaar te maken aan de Roemeense regering en wilt u de Kamer van de resultaten daarvan in kennis stellen? </vraag>
      <noten afkomstig="vraag">
         <noot nummer="1" datum="2004-01-8" bron="NRC-Handelsblad">NRC-Handelsblad, 8 januari 2004</noot>
         <noot nummer="1" datum="2004-01-9" bron="NRC-Handelsblad">NRC-Handelsblad, 9 januari 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De (particuliere) maker en presentator van het door de Roemeense staatstelevisie uitgezonden programma «de Gehaktmachine» heeft in interviews aangegeven dat zijn programma niet langer zal worden uitgezonden omdat hij teveel ruimte zou geven aan de oppositie. Er is vanuit de regeringspartij PSD inderdaad, nadat in een aantal uitzendingen exclusief oppositieleden waren opgetreden, in het openbaar om die reden kritiek geleverd op het programma. De programmamaker stelt dat politieke motieven een rol spelen. De voorzitter van de staatstelevisie stelt dat slechte kijkcijfers de reden voor stopzetting van het programma zijn. Als een programma echter al na twee maanden wordt stopgezet, op grond van kijkcijfers, kan inderdaad niet worden uitgesloten dat politieke motieven een rol spelen. </antwoord>
      <antwoord nummer="3">Het blad «Dilema» werd aanvankelijk uitgegeven door de Roemeense Culturele Stichting. Deze stichting opereerde in de praktijk onafhankelijk, maar werd wel grotendeels gefinancierd met begrotingsmiddelen. Oud-minister van Buitenlandse Zaken Andrei Plesu was bij de oprichting van het blad lid van de redactie. In juli 2003 besloot de regering dat de Stichting zou opgaan in het Roemeense Culturele Instituut. Dat is in januari 2004opgericht. Dit instituut wordt geleid door een bestuur van 21 leden. Deze leden worden via een verdeelsleutel benoemd door de Roemeense president, de premier en relevante ministeries, deels op advies van culturele instellingen. President Iliescu is erevoorzitter. De voorzitter van de voormalige Roemeense Culturele Stichting werd benoemd tot executief voorzitter van het nieuwe orgaan. Dilema was in feite reeds sinds 2000 financieel afhankelijk van de Roemeense overheid. Door de nieuwe structuur is de politieke controle, die in financiële zin reeds bestond, versterkt en zichtbaarder geworden. Dit lijkt voor de redactie van het blad Dilema reden geweest om een nieuw, onafhankelijk, blad op te richten. Zo stelde één van de oprichters van het blad in een interview: «We hebben de stichting die is omgevormd tot een instituut verlaten, omdat het instituut een officiëlere status heeft dan de stichting, en als er iets is dat niet kan dan is dat wel een Dilema dat officieel wordt.» Ik zal de ontwikkelingen rond het nieuwe blad «Oud Dilema» blijven volgen. </antwoord>
      <antwoord nummer="4" voetnoot="1">Oud-president Constantinescu heeft een brief gestuurd aan ambassadeurs van een aantal EU-lidstaten in Boekarest. De Nederlandse ambassadeur heeft geen brief ontvangen. Het betreft een vertaling van een eerder gepubliceerde open brief. U treft hierbij een kopie aan <voetnoot nummer="1"/>. In zijn brief spreekt de heer Constantinescu zijn zorg uit over de beperking van de persvrijheid in Roemenië, alsmede over de vooralsnog nalatige houding van de Roemeense overheid jegens geweld tegen journalisten. </antwoord>
      <antwoord nummer="5">De genoemde organisaties hebben in eerdere rapporten gewezen op intimidatie van journalisten. Het voortgangsrapport van de Europese Commissie van november 2003, u toegegaan met de brief BuZa 030364, 7 november 2003, spreekt in dit verband van verankering van het recht op vrije meningsuiting in de Roemeense Grondwet, maar stelt daarbij dat «bepaalde beperkingen aan de vrijheid van meningsuiting een reden tot zorg vormen (..). Het agressief bestoken van journalisten door regionale autoriteiten is een probleem in bepaalde delen van Roemenië(..).» De regering deelt deze opvatting. </antwoord>
      <antwoord nummer="6">Uit de voortgangsrapportages 2001–2003 blijkt dat er weinig voortgang is geboekt met de aanpassing van de Strafwet, waarin laster nog als reden voor vervolging is opgenomen. De frequentie van berichten over aanvallen op journalisten is volgens de Europese Commissie in 2003 afgenomen. De berichten over mishandeling van journalisten in 2003 en vermindering van de pluriformiteit van de berichtgeving zijn verontrustend. Dit blijkt onder andere uit rapporten van Freedom House en Amnesty International. Naar aanleiding van de discussie over intimidatie van journalisten heeft premier Nastase op 15 januari jl. een verklaring uitgegeven waarin hij stelt dat het onacceptabel is dat geweld en intimidatie een nieuwe vorm van controle op de media zouden worden. Hij stelt tevens dat de staat de plicht heeft deze excessen te beëindigen door het identificeren en straffen van de schuldigen. Onlangs heeft president Iliescu in een ontmoeting met de Roemeense Persvereniging deze stellingname herhaald. De uitspraken van premier Nastase en president Iliescu geven aan dat de Roemeense regering erkent dat excessen plaatsvinden, en dat dit onaanvaardbaar is. De Nederlandse regering zal, in samenwerking met andere EU-lidstaten en de Europese Commissie, nauwlettend volgen in hoeverre de Roemeense regering verbetering in de situatie aanbrengt. Hiertoe zal zowel bilateraal als in EU-kader steeds aandacht voor dit probleem gevraagd worden. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
