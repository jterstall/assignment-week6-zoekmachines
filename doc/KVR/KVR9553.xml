<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over de Westerschelde Oever Verbinding. (Ingezonden 11 mei 1999); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9553
</item>
         <item attribuut="Inhoud">Vragen over de geplande veiligheidsvoorzieningen in de Westerscheldetunnel in vergelijking met die in de Belgische Liefkenshoektunnel en met de richtlijnen van de Bouwdienst Rijkswaterstaat.</item>
         <item attribuut="Rubriek">Verkeer, vervoer en waterstaat (Bruggen en tunnels) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Tunnels Verkeersveiligheid Westerschelde</item>
         <item attribuut="Vindplaats">Kamervragen met antwoord 1998-1999, nr. 1544, Tweede Kamer</item>
         <item attribuut="Vraagnr_bij_indiening">2989912830</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1999-06-11</item>
         <item attribuut="Datum_indiening">1999-05-11</item>
         <item attribuut="Document-id">KVR9553</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3083" allpagenumbers="3083 3084 3085" vetnummer="2989912830" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9553" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1544" onderwerp="" indiendatum="1999-05-11">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-06-11">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Voldoet het huidige ontwerp van de Westerschelde Oever Verbinding (WOV), ook na de aanvullende veiligheidsvoorzieningen die in 1997 zijn toegevoegd op advies van de commissie Horvat <voetnoot nummer="1"/>, nog steeds niet aan de richtlijnen van de Bouwdienst Rijkswaterstaat, onder meer voor wat betreft de minimale breedte van de pechstroken van 1,50m en de aanwezigheid van parkeerhavens om de 1000m? </vraag>
      <vraag nummer="2">Moeten personen, die na een calamiteit een nooduitgang willen bereiken hiervoor altijd de linkerrijstrook van een tunnelbuis oversteken? Zo ja, houdt dit niet een aanzienlijk extra risico in? </vraag>
      <vraag nummer="3">Is de Belgische Liefkenshoektunnel, terwijl deze aanzienlijk korter, minder stijl en minder diep is dan de WOV, veiliger uitgevoerd, te weten vanwege – rijstroken 2 x 3,75m i.p.v. 3,60/3,50m – pechstroken 1,35m i.p.v. 0,7m – nooduitgangen om de 50 m i.p.v. om de 250m – nooduitgangen links en rechts i.p.v. alleen links? Zo ja, gelden in België andere veiligheidseisen dan in Nederland? </vraag>
      <vraag nummer="4">Hoeveel zou de WOV duurder worden als deze zou worden uitgevoerd op basis van de veiligheidseisen, die bij onze zuiderburen klaarblijkelijk heel gewoon zijn? Wat zou dit betekenen voor de exploiteerbaarheid van de tunnel en de hoogte van de tol? </vraag>
      <vraag nummer="5" voetnoot="2">Welke maximale concentraties voor CO <voetnoot nummer="2"/>, CO, roetdeeltjes kunnen (op grond van ontwerpberekeningen) bij het gekozen ventilatiesysteem optreden in het laagste deel van de tunnel bij de geprognosticeerde aantallen auto’s, tijdens normaal gebruik en tijdens calamiteiten? Zijn deze berekeningen getoetst door een onafhankelijke instantie? </vraag>
      <vraag nummer="6">Hoeveel bedroeg het aantal auto’s dat in 1998 gebruik heeft gemaakt van de veren Kruiningen-Perkpolder en Vlissingen-Breskens, en hoe hoog is het aantal autopassages waarvan de exploitatie-opzet voor de WOV uitgaat? Zijn er geen gegronde redenen om het geprognosticeerde aantal bij te stellen? </vraag>
      <vraag nummer="7">Wat zou het afblazen van het project kosten, indien het aangeschafte materieel wordt ingezet voor andere tunnelprojekten? </vraag>
      <noten afkomstig="vraag">
         <noot nummer="1">Tweede Kamer, vergaderjaar 1996–1997, 17 741, nr. 21</noot>
      </noten>
   </vragen>
   <antwoorden aantal="7">
      <antwoord nummer="1">De commissie Horvath heeft in het geheel niet geadviseerd over de minimale breedte van pechstroken. De richtlijnen voor wat betreft de breedte van de zogeheten objectafstandsmarge (de strook tussen de kantstreep en een vast object, bijvoorbeeld een geleiderail, bij afwezigheid van een vluchtstrook) spreken van 1,50 m. In (nieuwe) tunnels in autosnelwegen wordt, mede uit kostenoverwegingen, een maat van 1,00 m. aangehouden. Voor de Westerscheldetunnel is een objectafstandsmarge van 0,70 m. aangehouden, bij een rijstrookbreedte van 3,50 m. De objectafstandsmarge is niet bedoeld als pechstrook, maar om koerskorrektieruimte te bieden en als «schrikstrook» langs de tunnelwand. In geen enkele richtlijn voor tunnels is sprake van parkeerhavens. </antwoord>
      <antwoord nummer="2">In het geval van een calamiteit in de tunnel zal het verkeer op beide rijstroken in de betreffende tunnelbuis tot stilstand zijn gekomen. Er is dan geen sprake van oversteken van de linkerrijstrook met rijdend verkeer. In geval van pech of van een daarmee vergelijkbaar incident, kan door de tunnelbediening het verkeer op de linkerrijstrook met behulp van de aanwezige signalering tot stilstand worden gebracht. Indien het incident van dien aard is dat de, vanuit de rijrichting gezien, zich daarachter bevindende personen de tunnel moeten verlaten, kunnen deze via de voor hen dichtstbijzijnde dwarsverbinding naar de andere tunnelbuis gaan om zo de tunnel te kunnen verlaten. In deze andere tunnelbuis is dan het verkeer door de tunnelbewaking, door inschakeling van de signalering stilgezet, dan wel naar de rechterrijstrook gedirigeerd. </antwoord>
      <antwoord nummer="3">Bij het ontwerp van de Liefkenshoektunnel is men er destijds vanuit gegaan dat deze als gevolg van het optreden van een explosie met een overdruk van maximaal 5 bar niet onherstelbaar beschadigd zou raken. Hetgeen tot gevolg had dat de tunnelbuizen dubbelwandig zijn uitgevoerd waardoor de mogelijkheid van een vluchtgang aan de rechterzijde ontstond. In Nederland zijn tunnels er op uitgerust dat, als gevolg van een ongeluk met gevaarlijke stoffen, geen explosies kunnen ontstaan en is het transport met explosiegevaarlijke stoffen die overdrukken tot 20 à 25 bar kunnen veroorzaken, door tunnels verboden. Beide situaties zijn dus onvergelijkbaar. </antwoord>
      <antwoord nummer="4">Voor de Westerscheldetunnel is een evenwichtig stelsel van veiligheidsvoorzieningen ontworpen waarvoor een uitgebreide studie is uitgevoerd en ook de commissie Horvat heeft geadviseerd. </antwoord>
      <antwoord nummer="5" voetnoot="3">De Westerscheldetunnel is voorzien van een langsventilatiesysteem, dat wil zeggen door aanjaagventilatoren in de tunnelbuis kan een langsstroom in de tunnelbuis worden opgewekt in de rijrichting van het verkeer, waarbij verse lucht toetreedt door de ingang van de tunnel en weggeventileerde lucht de tunnel via de uitgang verlaat. Bij een langsventilatiesysteem bouwt de concentratie verontreinigingen zich op gedurende de passage door de tunnel, en is het hoogst bij de uitgang. De hoogste concentraties verontreiniging zullen dus niet op het laagste punt van de tunnel optreden. Bij normaal verkeer wordt door de zuigerwerking van de voertuigen een stroming in lengterichting van de tunnel opgewekt die voldoende is om verontreinigingen t.g.v. het verkeer af te voeren (via de uitgang van de tunnelbuis). Bij langzaam rijdend verkeer (&lt;15km/uur) wordt ter versterking van deze stroming de tunnelventilatie automatisch gestart. Daarbij is de langsventilatie erop berekend de grote hoeveelheden rook en giftige produkten, die bij een brand vrijkomen, aldus in de rijrichting van het verkeer weg te blazen. De maximaal toelaatbare concentratie verontreinigingen staat in relatie tot de vermoedelijke verblijfstijd in de tunnel: – CO2 speelt bij de berekening van tunnelventilatie geen rol, gezien de bijzonder lage emissies. Hier zijn dan ook geen richtlijnen voor. – De maximaal toelaatbare CO-concentraties zijn bij normaal verkeer: 300ppm (parts per million), bij calamiteiten (verblijftijd &lt;1uur) 150ppm en bij werkzaamheden (verblijftijd &gt;1uur) 50ppm. Hier is ook het automatisch starten van de ventilatie op gebaseerd. Voor roet (zwarte rook) in omgevingslucht geldt als algemene richtlijn, dat een waarde van 90 microgram/m <voetnoot nummer="3"/>gedurende 98% van de etmaalduur niet mag worden overschreden. Hoewel kortdurende blootstelling aan roet geen verhoogd gezondheidsrisico met zich meebrengt is roet in een tunnel wel van belang in verband met zichtverslechtering. De tunnel is dan ook voorzien van een zichtmeting die de ventilatie inschakelt bij een maximale vertroebeling van 0,009/ml. De eerste – verkennende – berekeningen zijn in een voorontwerpstadium van de tunnel uitgevoerd door de Rijkswaterstaat Bouwdienst. De aannemer van de tunnel heeft bij zijn aanbieding een eigen berekening en een basisontwerp gevoegd, uitgevoerd door het Zwitserse bureau Haerter. In de verdere uitwerking is in een samenwerkingsverband tussen aannemer en Rijkswaterstaat/Bouwdienst de tunnelventilatieberekening verder uitgewerkt en verfijnd. </antwoord>
      <antwoord nummer="6">In 1998 bedroeg het aantal auto passages over het veer Vlissingen-Breskens 1 600 890; dat is gemiddeld per dag 4 387; voor Kruiningen-Perkpolder was dit respectievelijk 1 216 180 en 3 332. In de exploitatieopzet voor de Westerscheldetunnel is uitgegaan van een verkeersaanbod van 12 500 motorvoertuigen per etmaal in 2003. De N.V. Westerscheldetunnel, de exploitant van de verbinding, ziet geen aanleiding deze cijfers bij te stellen; zij het dat er rekening mee wordt gehouden, dat de genoemde 12 500 motorvoertuigen niet gelijk in 2003 zullen zijn bereikt. Het effect van de nieuwe verbinding op de afwikkeling van de verkeersstromen zal eerst na enige tijd doorwerken en is in zijn omvang nooit exact voorspelbaar, onder meer gezien de grote wijziging in de weginfrastruktuur, maar het aantal passages zal gelet op ervaringen elders, naar verwachting groter zijn dan die voor beide veren gezamenlijk. De beschikbaarheid van de verbinding gedurende 24 uur per etmaal zal hier zeker een belangrijke factor in zijn. Er zijn thans geen redenen deze prognoses bij te stellen. </antwoord>
      <antwoord nummer="7">Afblazen van het project, is absoluut niet opportuun. Na jarenlange voorbereiding en het zorgvuldig doorlopen van alle daartoe verplichte procedures heeft de ministerraad in september 1995 groen licht gegeven voor de definitieve realisatie. In juni 1996 heeft de Tweede Kamer dit besluit bekrachtigd en een dag later, op 28 juni 1996 heeft de Minister van Verkeer en Waterstaat namens de toen nog in oprichting verkerende NV Westerscheldetunnel een contract gesloten met de aannemerskombinatie KMW ter nadere uitdetaillering van het ontwerp; de bouw en aansluitend het tienjarig onderhoud van de tunnelverbinding. Het detailontwerp is thans voor een zeer groot gedeelte gereed; nadere procedures (planologie; vergunningen en grondaankoopaktiviteiten) zijn voor een belangrijk deel doorlopen dan wel in gevorderd stadium; de aannemerskombinatie heeft zijn volledige equipement gemobiliseerd; de inrit aan de Zuidzijde (Terneuzen) is in ruwbouw gereed; de tunnelboormachines zijn vrijwel gereed en de eerste wordt inmiddels in de inrit opgesteld. Er is geen reden om dit project stop te zetten. Inzet van het voor dit projekt gebouwde tunnelboormaterieel op andere projekten zou in theorie mogelijk zijn, doch is in de praktijk uiterst onrealistisch. De boormachines zijn ontworpen op de specifieke grondgesteldheid, zoals die in het tracé van de Westerscheldetunnel wordt aangetroffen. Aanpassing zou dus noodzakelijk zijn, indien elders onder andere omstandigheden zou moeten worden geboord. </antwoord>
      <noten afkomstig="antwoord"/>
   </antwoorden>
</kvr>
