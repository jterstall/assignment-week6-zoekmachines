<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Krom (VVD) aan de staatssecretaris van Volkshuisvesting, Ruimtelijke Ordening en Milieubeheer over de ecoheffing op spaarlampen. (Ingezonden 26 april 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25653
</item>
         <item attribuut="Inhoud">Vragen naar aanleiding van artikel 'Klant gaat ecoheffing op spaarlamp betalen' in De Telegraaf van 16 januari 2006.</item>
         <item attribuut="Rubriek">Belastingen (Energieheffingen) Energie, water en grondstoffen (Energiebesparing) Milieu (Afvalverwerking) Milieu (Gevaarlijke stoffen)</item>
         <item attribuut="Trefwoorden">Afvalverwerking Energiebesparing Energieheffingen Gevaarlijke afvalstoffen</item>
         <item attribuut="Vindplaats">Kamervragen met antwoord 2005-2006, nr. 1512, Tweede Kamer</item>
         <item attribuut="Vraagnr_bij_indiening">2050612390</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">De Krom</persoon>
         </item>
         <item attribuut="Datum_reaktie">2006-05-23</item>
         <item attribuut="Datum_indiening">2006-04-26</item>
         <item attribuut="Document-id">KVR25653</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3225" allpagenumbers="3225 3226" vetnummer="2050612390" code="0506tkkvr1512" lopendefooter="Tweede Kamer, vergaderjaar 2005–2006, Aanhangsel" filenaam="KVR25653" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1512" onderwerp="" indiendatum="2006-04-26">
         <vrager partij="VVD" oorsprong="parlement">De Krom</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-05-23">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het artikel «Klant gaat ecoheffing op spaarlamp betalen»? <voetnoot nummer="1"/>
      </vraag>
      <vraag nummer="2">Kunt u aangeven welk gedeelte van de gekochte spaarlampen wordt geretourneerd via de detailhandel en welk gedeelte via het klein chemisch afval of de huisvuilcontainer wordt verwijderd? </vraag>
      <vraag nummer="3">Kunt u aangeven wat de werkelijke kosten zijn van het op een milieuhygiënische wijze verwijderen van spaarlampen in Nederland? Kunt u ook aangeven op basis van welke feiten de ecoheffing op spaarlampen is vastgesteld? </vraag>
      <vraag nummer="4">In hoeverre draagt de ecoheffing van 30 eurocent per spaarlamp er toe bij dat consumenten betalen voor het hergebruik van spaarlampen voor professioneel gebruik door bedrijven en kantoren zoals TL-balken en straatverlichting, aangezien de door consumenten gekochte spaarlampen nauwelijks worden geretourneerd via de detailhandel? Zo neen, waarom niet? </vraag>
      <vraag nummer="5">Kunt u aangeven wat uw standpunt is over het dubbel belasten van consumenten via de ecoheffing op spaarlampen en via de afvalverwijderingsbijdrage van de gemeente? </vraag>
      <vraag nummer="6">Kunt u aangeven op welke termijn u welke acties gaat ondernemen om deze dubbele heffing te voorkomen? </vraag>
      <noten afkomstig="vraag">
         <noot nummer="1" datum="2006-01-16" bron="de Telegraaf">de Telegraaf, 16 januari 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Er zijn nog geen officiële monitoringscijfers voorhanden voor ingezamelde verlichtingsapparatuur omdat de regelgeving pas in augustus 2005 van kracht is geworden. Eventuele cijfers kunnen geen betrouwbaar antwoord geven op deze vraag. Dit komt omdat de registratiemogelijkheden beperkt zijn. Producenten registreren de afgedankte lampen middels het aantal containers of andere inzamelmiddelen die worden ingenomen. Aangezien ook de professionele ontdoeners van deze inzamelmiddelen gebruik kunnen maken en detaillisten en gemeenten in bepaalde gevallen de lampen af laten voeren door een afvalverwerker, zal het niet goed mogelijk zijn om eventuele monitoringsgegevens uit te splitsen. Overigens zijn er ook geen gegevens bekend over het aantal lampen dat via de huisvuilcontainer wordt afgedankt. Tenslotte moet worden opgemerkt dat er geen cijfermateriaal beschikbaar is over verkochte hoeveelheden spaarlampen. Dus het antwoord op uw vraag is nee. </antwoord>
      <antwoord nummer="3">Nee, door mij is niet aan te geven wat de werkelijke verwerkingskosten zijn noch wat de basis van de ecoheffing is. Door de wettelijke invoering van producentenverantwoordelijkheid zijn de producenten verantwoordelijk geworden voor het afvalbeheer van gasontladingslampen en voor de financiering daarvan. De in Lightrec verenigde producenten hebben een verwijderingsbijdrage (door u aangeduid met de term ecoheffing) ingevoerd om de (te verwachten) kosten van het afvalbeheer te financieren. Hiermee geeft men invulling aan het principe van producentenverantwoordelijkheid, wat betekent dat de producenten (binnen de wettelijk gestelde kaders) naar eigen inzicht een systeem voor het afvalbeheer en de financiering daarvan moeten opzetten. Hierbij heb ik geen directe betrokkenheid. </antwoord>
      <antwoord nummer="4">In de regelgeving is producentenverantwoordelijkheid ingevoerd voor gasontladingslampen, welke producten zowel door particulieren als door bedrijven worden gebruikt en afgedankt. Er is ook producentenverantwoordelijkheid ingevoerd voor armaturen die professioneel worden gebruikt, het gaat hierbij bijvoorbeeld om armaturen voor tl-buizen die in kantoren worden gebruikt en om straatverlichting. Voor beide groepen producten heeft stichting Lightrec, namens de bij haar aangesloten producenten, een inname- en verwerkingssysteem opgezet. De financiering van het afvalbeheer en de vaststelling van de hoogte van de verwijderingsbijdrage is een verantwoordelijkheid van stichting Lightrec. Van deze organisatie is vernomen dat de financiering van het afvalbeheer van de gasontladingslampen strikt gescheiden is van de financiering van de professioneel gebruikte armaturen. De financiering van het afvalbeheer van de gasontladingslampen vindt plaats uit de inkomsten van de verwijderingsbijdrage van 30 cent die bij verkoop van een nieuwe gasontladingslamp wordt gevraagd van zowel een particulier als van een bedrijf. Deze inkomsten worden niet gescheiden van elkaar omdat bij verkoop door de producent (aan bijvoorbeeld een groothandel) niet bekend is of deze lamp uiteindelijk door een particulier of door een bedrijf wordt aangekocht. Bovendien zou enig onderscheid ook niet logisch zijn omdat beiden dezelfde lampen gebruiken en afdanken. Van deze inkomsten worden alle kosten van het afvalbeheer van gasontladingslampen betaald (zoals de inzamelmiddelen voor gemeenten, detaillisten en installateurs en de transporten verwerkingskosten). </antwoord>
      <antwoord nummer="5">Vanzelfsprekend moet een dubbele belasting van de consument worden voorkomen. Het is echter de vraag of er sprake is van een dubbele belasting. Momenteel betalen gemeenten zelf de kosten van de inname en opslag op de gemeentelijke innameplaats van spaarlampen en tl-buizen. Lightrec stelt inzamelmiddelen ter beschikking aan gemeenten (zonder kosten) en draagt tevens zorg voor het legen van volle inzamelmiddelen en voor het transport en de verwerking van de lampen. Zowel gemeenten als Lightrec dragen ieder een deel van de kosten. Zodoende is er geen sprake van dubbele lasten, maar betalen burgers via twee kanalen voor twee verschillende delen van de afvalbeheerskosten. </antwoord>
      <antwoord nummer="6">Geen actie wordt ondernomen, verwezen wordt naar vraag 5. </antwoord>
      <noten afkomstig="antwoord"/>
   </antwoorden>
</kvr>
