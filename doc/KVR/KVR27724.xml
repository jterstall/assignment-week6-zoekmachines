<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de minister van Onderwijs, Cultuur en Wetenschap over mogelijke misleidende reclame van de Hogeschool van Amsterdam. (Ingezonden 15 maart 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27724
</item>
         <item attribuut="Inhoud">Vragen naar aanleiding van bericht (Volkskrant, 12 maart 2006) over uitspraak Reclame Code Commissie, dat de Hogeschool van Amsterdam zich bedient van misleidende reclame door het 'opleuken' van opleidingsnamen. Indiener wil weten of de minister de mening van het Interstedelijk Studenten Overleg (ISO) deelt, dat de opleidingsnaam waarmee de instelling adverteert, gelijk moet zijn aan de naam die op het diploma komt te staan. Indiener pleit voor aanpak van instellingen die zich, kennelijk aan dezelfde praktijken schuldig maken.</item>
         <item attribuut="Rubriek">Hoger onderwijs (Kwaliteit van het hoger onderwijs) Hoger onderwijs (Universiteiten en hogescholen)</item>
         <item attribuut="Trefwoorden">Hogescholen Kwaliteit van het hbo</item>
         <item attribuut="Vindplaats">Kamervragen met antwoord 2006-2007, nr. 1171, Tweede Kamer</item>
         <item attribuut="Vraagnr_bij_indiening">2060709660</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2007-03-27</item>
         <item attribuut="Datum_indiening">2007-03-15</item>
         <item attribuut="Document-id">KVR27724</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2483" allpagenumbers="2483 2484" vetnummer="2060709660" code="0607tkkvr1171" lopendefooter="Tweede Kamer, vergaderjaar 2006–2007, Aanhangsel" filenaam="KVR27724" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1171" onderwerp="" indiendatum="2007-03-15">
         <vrager partij="SP" oorsprong="parlement">Jasper van Dijk</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-03-27">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw oordeel over de uitspraak van de Reclame Code Commissie, dat de Hogeschool van Amsterdam zich bedient van misleidende reclame door het «opleuken» van opleidingsnamen? <voetnoot nummer="1"/>
      </vraag>
      <vraag nummer="2">Deelt u de mening van het Interstedelijk Studenten Overleg (ISO), dat de opleidingsnaam waarmee de instelling adverteert, gelijk moet zijn aan de naam die op het diploma komt te staan? Bent u bereid scholen ertoe aan te sporen dit beleid zorgvuldig en consequent te voeren? Zo neen, waarom niet? </vraag>
      <vraag nummer="3" voetnoot="2">Bent u – in navolging van het onderzoek van HOP/Keuzegids – bereid om alle instellingen waar sprake is van misleiding, nu daadkrachtig aan te sporen om de werkelijke opleidingsnaam te gebruiken? Zo neen, waarom niet? <voetnoot nummer="2"/>
      </vraag>
      <vraag nummer="4">Hoe verklaart u dat instellingen andere namen voor opleidingen hanteren dan in werkelijkheid het geval is? In hoeverre speelt kwaliteitscontrole en marktwerking hierbij een rol? </vraag>
      <noten afkomstig="vraag">
         <noot nummer="1" datum="2007-03-12" bron="De Volkskrant">De Volkskrant, 12 maart 2007</noot>
         <noot nummer="2" weblink="http://keuzegids.org/modules.php?name= Content&amp;pa=showpage&amp;pid=113">http://keuzegids.org/modules.php?name= Content&amp;pa=showpage&amp;pid=113</noot>
      </noten>
   </vragen>
   <antwoorden aantal="4">
      <antwoord nummer="1">Het is ongewenst dat hogescholen niet de correcte naam van hun opleidingen gebruiken in hun studievoorlichting. In dit geval heeft de hogeschool een afstudeerrichting voorgesteld als een volledige opleiding. Hoewel deze afstudeerrichting wel degelijk onderdeel uitmaakt van een geaccrediteerde opleiding is ook dit ongewenst, want het wekt bij (aanstaande) studenten de indruk dat zij het diploma «fashion&amp;branding» zullen krijgen, terwijl het in feite gaat om het diploma verbonden aan de opleiding «technische commerciële confectiekunde». De HvA heeft zijn website inmiddels gecorrigeerd. Het is jammer dat de hogeschool niet eerder heeft gereageerd op meldingen van onzorgvuldige communicatie en het heeft laten aankomen op een uitspraak van de Reclame Code Commissie. </antwoord>
      <antwoord nummer="2">Beide vragen beantwoord ik bevestigend. Ik verwijs naar de brieven van mijn ambtsvoorganger van 30 augustus 2006 aan de universiteiten en hogescholen en naar de verdere stappen die vorig jaar zijn gezet, zoals vermeld in de antwoorden op eerdere vragen die de leden Bakker, Van der Ham en Lambrechts (kenmerk 2050617980), Vergeer (kenmerk 2050618070) en Joldersma (kenmerk 2060704800) over dit onderwerp stelden. In de communicatie over het onderwijs moeten de gebruikte opleidingsnamen dezelfde zijn als de namen zoals opgenomen in het centraal register opleidingen hoger onderwijs (CROHO), althans moet het volstrekt helder zijn tot welke officieel geregistreerde opleidingen het besproken onderwijs behoort. De wettelijke kwalificaties van het onderwijs («erkend», «geaccrediteerd», etc.) moeten met de grootst mogelijke zorgvuldigheid worden gehanteerd. Het belang hiervan is dat de kwaliteitszorg gekoppeld is aan de in het CROHO geregistreerde opleidingen. Alleen op deze wijze kunnen de consumenten nagaan of het aangeboden onderwijs erkend is en voldoet aan de eisen die aan hoger onderwijs op grond van de Nederlandse wetgeving worden gesteld. </antwoord>
      <antwoord nummer="3">Van VSNU en PAEPON heb ik begin dit jaar een rapportage ontvangen waaruit blijkt dat de instellingen de eisen zoals verwoord in mijn brief van 30 augustus 2006 onderschrijven en de gesignaleerde onzorgvuldigheden hebben gecorrigeerd dan wel op zeer korte termijn zullen corrigeren, daarbij inbegrepen de onzorgvuldigheden die in het onderzoek van HOP/Keuzegids van medio december 2006 naar voren zijn gekomen. De HBO-Raad is nog bezig met de gevraagde inventarisatie; de Raad heeft mij toegezegd binnenkort een schriftelijke rapportage van hun bevindingen toe te sturen. De NVAO fungeert als meldpunt van onzorgvuldig gebruik van opleidingsnamen; als zo’n geval wordt gemeld spreekt de NVAO de desbetreffende instelling aan. Als zou blijken dat een instelling nalatig is om tijdig te corrigeren, zal ik de desbetreffende instelling direct aanspreken. </antwoord>
      <antwoord nummer="4">Welke overwegingen precies een rol spelen weet ik niet, want de hogescholen en universiteiten zijn verantwoordelijk voor de communicatie over hun opleidingen. Het is algemeen geaccepteerd dat de uitingen van de instellingen een wervend karakter kunnen hebben; de instellingen zouden in hun taak tekort schieten als zij zich daarbij geen rekenschap zouden geven van de belangstelling en leefwereld van hun doelgroep(en). Tegelijkertijd mag van de universiteiten en hogescholen worden verwacht dat zij gefundeerde voorlichting geven en de eisen van zorgvuldige communicatie in acht nemen. </antwoord>
      <noten afkomstig="antwoord"/>
   </antwoorden>
</kvr>
