<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Kortram (beiden PvdA) aan de minister van Verkeer en Waterstaat over klachten over vluchten van de KLM naar Curaçao. (Ingezonden 10 april 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15610
</item>
         <item attribuut="Inhoud">De klachten gaan onder andere over het niet aanbieden van stoelen tegen het laagste tarief, duurdere tickets voor studenten in plaats van het studententarief, en het feit dat tickets naar Curaçao vaak meer dan twee keer zoveel kosten als tickets naar vergelijkbare bestemmingen met vergelijkbare vliegtuigen.</item>
         <item attribuut="Rubriek">Consument (Consumentenprijzen) Verkeer, vervoer en waterstaat (Luchtvaart)</item>
         <item attribuut="Trefwoorden">Luchtvaart Prijzen</item>
         <item attribuut="Vindplaats">Kamervragen met antwoord 2001-2002, nr. 1100, Tweede Kamer</item>
         <item attribuut="Vraagnr_bij_indiening">2010209060</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Kortram</persoon>
         </item>
         <item attribuut="Datum_reaktie">2002-05-07</item>
         <item attribuut="Datum_indiening">2002-04-10</item>
         <item attribuut="Document-id">KVR15610</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2325" allpagenumbers="2325 2326 2327" vetnummer="2010209060" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15610" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1100" onderwerp="" indiendatum="2002-04-10">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Kortram</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-05-7">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kent u de klacht van Vereniging Vrije Vogel Willemstad, Curac¸ao dat de KLM op de routes naar Paramaribo en Curac¸ao, voor de Nederlandse markt, geen stoelen tegen het laagste tarief aanbiedt? </vraag>
      <vraag nummer="2">Kent u de klacht van VVV Curac¸ao dat de KLM door middel van zogenaamde wachtlijsten, reserveringen van studenten boekt en een paar weken voor vertrek de studenten laat bellen met de mededeling dat er geen plaatsen meer verkrijgbaar zijn voor het studententarief, maar dat er wel plaatsen zijn voor duurdere tickets? </vraag>
      <vraag nummer="3">Berusten de in vraag 1 en 2 genoemde klachten op feiten? Zo ja, wordt hierdoor dan niet het systeem van goedkeuring van de tarieven van het Directoraat-Generaal Luchtvaart ondergraven? Zo ja, welke acties overweegt u? </vraag>
      <vraag nummer="4">Kent u de klacht dat tickets naar Curac¸ao vaak meer dan twee keer zoveel kosten als tickets naar vergelijkbare bestemmingen met vergelijkbare vliegtuigen? Wat is hier uw oordeel over? </vraag>
      <vraag nummer="5">Berusten overeenkomstige klachten over KLM en SLM op de route Amsterdam-Paramaribo en omgekeerd van S.K.V. SHIVA te Nijmegen en Comite Verlaging Vliegtarieven Suriname te Amsterdam op feiten? Zo ja, hoe beoordeelt u deze klachten? Acht u het wenselijk om enige actie te ondernemen? Zo ja, welke acties overweegt u? </vraag>
      <vraag nummer="6">Indien u niet beschikt over voldoende gegevens om de klachten op de bovengenoemde routes te beoordelen, bent u dan bereid deze klachten nader te onderzoeken respectievelijk een onderzoek naar deze klachten in te stellen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 en 2">Nee, hoewel de afgelopen jaren, voornamelijk vóór de inwerkingtreding van het nieuwe Luchtvaart Protocol tussen Nederlandse Antillen en Nederland op 1 april 2001, een zeer intensieve briefwisseling heeft plaatsgevonden met de Vereniging Vrije Vogel heb ik recentelijk geen klachten van de Vereniging ontvangen. </antwoord>
      <antwoord nummer="3">Een vermeende hoge tariefstelling op de routes Amsterdam–Willemstad vv, Amsterdam–Oranjestad vv en Amsterdam–Paramaribo vv is een onderwerp dat reeds jaren veel aandacht vanuit de samenleving krijgt. Mede daarom heb ik in de afgelopen kabinetsperiode hierop een actief beleid gevoerd. Bij het aantreden van dit kabinet waren er duidelijke overeenkomsten tussen de karakteristieken van deze routes, waarbij het regulatoire regime ervoor zorgde dat de lijnvluchten op deze routes slechts voorbehouden waren aan de luchtvaartmaatschappijen (de zogenoemde flag carriers) KLM, ALM op de route naar Willemstad, KLM en Air Aruba op Oranjestad en KLM en SLM op de route naar Paramaribo. Ook toen bestonden er klachten over de vermeende (te) hoge tarieven. lk heb in de afgelopen jaren er actief naar gestreefd om een grotere marktwerking op deze routes te creëren, zodat ook andere luchtvaartmaatschappijen de mogelijkheid zouden krijgen om op deze routes te opereren. Het doel hiervan was dat de toetreding van nieuwe aanbieders tot deze markt een drukkend effect zouden hebben op de tarieven. De inspanningen hebben in 1999 ertoe geleid dat met Aruba en in 2000 met de Nederlandse Antillen een meer liberaal luchtvaartprotocol is afgesloten. Met betrekking tot Suriname hebben deze extra inspanningen van met name de Nederlandse zijde nog niet tot herziening van het uit 1990 afgesloten luchtvaartovereenkomst geleid. Over modernisering van de luchtvaartovereenkomst met Suriname, waar Nederland in haar voorstellen liberalisering nastreeft, zijn echter wel overheidsbesprekingen gaande (zie verder). Doordat er sprake is van verschillende regimes is er ook sprake van een andere rol van DG-Luchtvaart bij de goedkeuring van tarieven op enerzijds de routes van Amsterdam–Willemstad vv en anderzijds Amsterdam–Paramaribo vv. De route Amsterdam–Willemstad Het nieuwe luchtvaartprotocol uit 2000 met de Nederlandse Antillen schept ruime mogelijkheden voor (nationale) luchtvaartmaatschappijen om operaties tussen Nederland en de Nederlandse Antillen uit te voeren. Met betrekking tot tarieven staat in dit Protocol dat de luchtvaartmaatschappijen – net als bedrijven in andere sectoren – autonoom zijn in de tariefstelling. De luchtvaartautoriteiten van beide kanten spelen in de goedkeuring van de tarieven geen rol meer. Alleen in het geval dat beide overheden van mening zijn dat er sprake is van onredelijke tarieven door misbruik van een machtspositie kunnen tarieven afgekeurd worden. Voor wat betreft de tariefstelling en voorwaarden op de route Amsterdam–Willemstad vv. hebben zowel de Nederlandse als Antilliaanse luchtvaartautoriteiten geen redenen gezien om tarieven af te keuren. Na een klacht van de Vereniging Vrije Vogel (VVV) heeft de NMa vorig jaar een onderzoek verricht naar een mogelijk misbruik van machtspositie van de KLM op de Amsterdam–Curac¸ao–route. Naar aanleiding van dit onderzoek heeft de DG-NMa geconcludeerd dat van misbruik van economische machtspositie geen sprake was. Hierbij zijn de tarieven vergeleken met die van andere vergelijkbare routes, zoals die naar Venezuela. lk voorzie op dit moment derhalve geen verdere rol voor DG-Luchtvaart. De route Amsterdam-Paramaribo Met betrekking tot de tariefstelling in de bilaterale luchtvaartrelatie tussen Nederland en Suriname en de rol van DG-Luchtvaart en de NMa hierin meld ik u het volgende. Op grond van de Mededingingswet is de DG-NMa, net als inzake de route Amsterdam–Willemstad vv, bevoegd zich uit te spreken over de hoogte van deze tarieven en de bijbehorende voorwaarden op de route Amsterdam–Paramaribo vv. Op grond van de klacht van Shiva heeft de DG-NMa zich afgelopen jaar ook uitgesproken over de tarieven op de route Paramaribo–Amsterdam vv, waarbij deze ook ten aanzien van deze route heeft geconcludeerd dat er bij de tariefstelling geen sprake is van misbruik van economische machtspositie. De relatief hoge tarieven op de route werden afdoende verklaard door de relatief hoge kosten (zoals die van de samenwerking KLM/SLM). Voor meer informatie over de uitspraken van de NMa verwijs ik naar de volledige tekst van de beschikkingen, die beschikbaar zijn via de website www.nma-org.nl. Net zoals in de relatie met de Nederlandse Antillen en Aruba is het mijn verantwoordelijkheid om in de bilaterale luchtvaartrelatie te streven naar een goed regulatoir kader, dat enerzijds bijdraagt aan een duurzame en redelijke voorziening in de vervoersbehoeften tussen beide landen en anderzijds zorgt dat dit tegen redelijke tarieven gebeurt. Het huidige, restrictieve, regulatoir kader is mede ontstaan door het ontbreken van capaciteit van SLM om zelf op deze route te opereren. Van Surinaamse zijde wordt echter groot belang gehecht aan de participatie van een Surinaamse luchtvaartmaatschappij in de voorziening van het luchtvervoer tussen beide landen. Mede daarom is de samenwerking tussen KLM en SLM ontstaan en tot op de huidige dag gecontinueerd. Tegen de achtergrond van mijn streven naar grotere marktwerking hebben in de periode van 12–15 november 2001 te Paramaribo onderhandelingen over de bilaterale luchtvaartbetrekkingen plaatsgevonden. De genoemde onderhandelingen hebben opgeleverd dat KLM en SLM van beide overheden de opdracht hebben gekregen deze samenwerking kritisch te evalueren, en in het bijzonder de kosten van deze samenwerking en de gevolgen daarvan voor de tarieven. Dit voorjaar zullen de luchtvaartmaatschappijen hierover dienen te rapporteren aan beide luchtvaartautoriteiten. Daarom zullen uiterlijk juli 2002 wederom consultaties worden gehouden om op basis van deze evaluatie passende conclusies te trekken. Met betrekking tot de goedkeuring van de luchtvaarttarieven op de route Amsterdam–Paramaribo vv kan ik u melden dat deze niet jaarlijks expliciet zijn goedgekeurd. De luchtvaartmaatschappijen hoeven die goedkeuring van de overheid ook niet expliciet te krijgen. In de huidige luchtvaartovereenkomst tussen beide landen staat vermeld «...de tarieven kunnen uitdrukkelijk worden goedgekeurd of worden, indien geen van beide luchtvaartautoriteiten binnen dertig (30) dagen na de datum van voorlegging overeenkomstig het derde lid van dit artikel te kennen heeft gegeven de tarieven niet goed te keuren, geacht te zijn goedgekeurd». Voor zowel de Nederlandse als de Surinaamse overheid zijn geen afdoende redenen geweest om de tarieven, zoals door KLM en SLM gehanteerd, niet goed te keuren. lk voel mij hierin gesterkt door de uitspraak van de DG-NMa van afgelopen jaar. </antwoord>
      <antwoord nummer="4">Ja, in het voornoemde onderzoek van de NMa is een vergelijking gemaakt met de tariefstelling op andere qua afstand vergelijkbare routes. Ik heb geen redenen om aan de zorgvuldigheid van het onderzoek en de daaruit door DG-NMa getrokken conclusies van de DG-NMa te twijfelen. </antwoord>
      <antwoord nummer="5">Zoals in het antwoord op vraag 3 is beschreven wordt op dit moment – in opdracht van de Nederlandse en Surinaamse overheid – de samenwerking tussen KLM en SLM en de mogelijke gevolgen voor de tariefstelling tegen het licht gehouden. Op basis van deze evaluatie zullen voor juli 2002 nieuwe besprekingen tussen beide luchtvaart-autoriteiten worden gevoerd. Getracht zal worden met de Surinaamse overheid overeenstemming te bereiken over aanpassing van het luchtvaartpolitieke kader dat recht doet aan zekerheid, continuïteit en acceptabele tarieven. Gezien de recente uitspraak van de DG-NMa en het feit dat het bezwaar van onder andere de Vereniging Shiva tegen deze uitspraak is afgewezen, zie ik geen reden om naast bovengenoemde acties nog additionele initiatieven te ondernemen. </antwoord>
      <antwoord nummer="6">Gezien de uitspraak van de DG-NMa, dat er voor wat betreft de operaties op routes Amsterdam–Willemstad vv en Amsterdam–Paramaribo vv geen sprake is van misbruik van economische machtspositie zie ik geen noodzaak om een additioneel onderzoek te starten. </antwoord>
      <noten afkomstig="antwoord"/>
   </antwoorden>
</kvr>
