<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de minister van Buitenlandse Zaken over de politieke situatie in Libanon en de Nederlandse bijdrage aan UNIFIL. (Ingezonden 5 december 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27028
</item>
         <item attribuut="Inhoud">In Libanon dreigen massademonstraties en heeft de president gezegd dat hij de democratisch gekozen regering Siniora niet als legitiem beschouwd. Hoe kan de internationale gemeenschap de regering Siniora steunen en wat betekent de huidige gespannen situatie voor de VN-vredesmacht in Libanon.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten) Veiligheidsbeleid en defensie (VN-vredesmacht)</item>
         <item attribuut="Trefwoorden">Democratie Libanon VN-strijdkrachten</item>
         <item attribuut="Vindplaats">Kamervragen met antwoord 2006-2007, nr. 556, Tweede Kamer</item>
         <item attribuut="Vraagnr_bij_indiening">2060703980</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2006-12-23</item>
         <item attribuut="Datum_indiening">2006-12-05</item>
         <item attribuut="Document-id">KVR27028</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1197" allpagenumbers="1197 1198" vetnummer="2060703980" code="0607tkkvr556" lopendefooter="Tweede Kamer, vergaderjaar 2006–2007, Aanhangsel" filenaam="KVR27028" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="556" onderwerp="" indiendatum="2006-12-5">
         <vrager partij="CDA" oorsprong="parlement">Ormel</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-12-23">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Deelt u de mening van de Libanese premier Siniora dat de democratie in Libanon bedreigd wordt door de oproep tot massademonstraties door de leider van de terroristische organisatie Hezbollah, Nasrallah, en door de leider van de Maronieten, generaal Aoun? <voetnoot nummer="1"/>
      </vraag>
      <vraag nummer="2">Wat is uw mening over de uitspraak van president Lahoud dat hij de democratisch gekozen regering Siniora niet meer als legitiem beschouwt? </vraag>
      <vraag nummer="3">Deelt u de mening van het parlementslid Saad Hariri dat Syrië betrokken is bij de huidige onrust en dat het doel is om het internationale tribunaal te verhinderen de moord op zijn vader en voormalig premier te onderzoeken? </vraag>
      <vraag nummer="4">Op welke wijze kan de internationale gemeenschap de democratisch gekozen regering Siniora steunen en ervoor zorg dragen dat het internationale Hariri tribunaal in ieder geval zal plaatsvinden? </vraag>
      <vraag nummer="5">Wat betekent de huidige gespannen situatie in Libanon voor de VN-vredesmacht in Libanon (UNIFIL) en de Nederlandse bijdrage aan UNIFIL? </vraag>
      <noten afkomstig="vraag">
         <noot nummer="1" datum="2006-11-30" bron="Daily Star, Lebanon, 1 december 2006; Al Arabia">Daily Star, Lebanon, 1 december 2006; Al Arabia, 30 november 2006</noot>
      </noten>
   </vragen>
   <antwoorden aantal="3">
      <antwoord nummer="1 en 2">De aanhoudende demonstraties onder leiding van Hezbollah ondermijnen het functioneren van de regering van premier Fouad Siniora. Het is belangrijk dat de voorstanders en tegenstanders van de gekozen regering in Libanon langs parlementaire weg blijven zoeken naar oplossingen die in het belang zijn van de bevolking van Libanon en de rust en stabiliteit in de regio. Nederland en de EU steunen de inspanningen terzake van de huidige legitieme en democratisch gekozen Libanese regering. </antwoord>
      <antwoord nummer="3 en 4">Op 22 november jl. is de Veiligheidsraad van de Verenigde Naties (VNVR) akkoord gegaan met het opzetten van een internationaal tribunaal nadat op 13 november jl. de regering Siniora had ingestemd met het instellen van een dergelijk tribunaal. Om het formele goedkeuringsproces af te ronden is de instemming van de Libanese president en van het Libanese parlement nodig. Het eindrapport van de «United Nations Independent Investigation Committee (UNIIIC)», dat onderzoek doet naar de moord op oud-premier Hariri en naar 14 andere moorden die sinds 1 oktober 2004 in Libanon zijn gepleegd – waaronder de recente moord op de minister van Industrie Gemayel – zal naar verwachting in het voorjaar van 2007 verschijnen. Nederland heeft met kennis en expertise op forensisch terrein bijgedragen aan het onderzoek in de zaak-Hariri en zeer recentelijk in de zaak-Gemayel. Het internationale tribunaal zal hopelijk kort na het verschijnen van het eindrapport van start gaan. Zoals opnieuw is bevestigd door de Europese Raad in zijn verklaring over Libanon van 14/15 december jl., is de EU van mening dat Syrië zijn inmenging in interne Libanese zaken moet beëindigen, actief moet bijdragen aan herstel van stabiliteit in Libanon en in de regio, het internationale tribunaal moet erkennen, en met het tribunaal moet samenwerken. Nederland en de EU zullen de Syrische autoriteiten hierop blijven aanspreken. Tijdens mijn bezoek aan Syrië op 12 december jl. gaf de Syrische regering aan de Europese rol in Libanon – als teken van daadwerkelijk engagement – te waarderen. Mijn Syrische ambtgenoot verzekerde mij dat Syrië meewerkt aan een goed verloop van het UNIIIC-onderzoek. UNIIIC kwalificeert de samenwerking met Syrië in een recent interim rapport als «timely and efficient». </antwoord>
      <antwoord nummer="5">Voor de versterkte UNIFIL-missie is vanaf het moment van ontplooiing, enige maanden geleden, duidelijk geweest dat men moet opereren in een complexe situatie en rekening moet houden met gespannen politieke verhoudingen. Hoewel de recente ontwikkelingen zeker aanleiding geven tot zorg, hebben zij geen veranderingen tot gevolg voor UNIFIL evenmin als voor de Nederlandse bijdrage aan deze operatie. </antwoord>
      <noten afkomstig="antwoord"/>
   </antwoorden>
</kvr>
