<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over het onderzoek van Haskoning naar de uitplaatsing van het oefenterrein voor de luchtmobiele Birgade naar Oost-Groningen. (Ingezonden 13 maart 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4618
</item>
         <item attribuut="Inhoud">Betreft het bericht, dat het Oost-Groningse actiecomité Anti-MOT beschikt over de werkdocumenten van het onderzoek, terwijl de Tweede Kamer al maanden in afwachting is van de eerste resultaten.</item>
         <item attribuut="Rubriek">Veiligheidsbeleid en defensie (Landmacht)</item>
         <item attribuut="Trefwoorden">Landmacht Militaire oefenterreinen</item>
         <item attribuut="Vindplaats">Kamervragen met antwoord 1996-1997, nr. 928, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1997-03-27</item>
         <item attribuut="Datum_indiening">1997-03-13</item>
         <item attribuut="Document-id">KVR4618</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1899" allpagenumbers="1899 1900" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="928" onderwerp="" indiendatum="1997-03-13">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1997-03-27">
         <antwoorder functie="staatssecretaris" ministerie="Defensie">Gmelich Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u bericht, dat het Oost-Groningse actiecomité Anti-MOT beschikt over de werkdocumenten van het onderzoek van Haskoning naar de uitplaatsing van het oefenterrein voor de Luchtmobiele Brigade naar Oost-Groningen, dat in uw opdracht wordt uitgevoerd? <voetnoot nummer="1"/>
      </vraag>
      <vraag nummer="2">Is er vanuit uw departement bij dit onderzoeksbureau op aangedrongen de werkdocumenten vrij te geven aan het actiecomité anti-MOT? </vraag>
      <vraag nummer="3" voetnoot="2">Is het niet merkwaardig, dat de Tweede Kamer, die per breed gesteunde motie <voetnoot nummer="2"/>gevraagd heeft om de uitvoering van het betreffende onderzoek, al maanden in afwachting is van de eerste resultaten terwijl notoire tegenstanders van militaire activiteiten in Oost-Groningen daarbij interventie van het departement van Defensie over een deel van de onderzoeksresultaten beschikken? </vraag>
      <vraag nummer="4">Is het toeval, dat juist de vrijgekomen gegevens blijkens de krantenberichten de nadelen van een eventuele uitplaatsing van het militaire oefenterrein benadrukken? </vraag>
      <vraag nummer="5">Ligt er aan de handelwijze van uw departement een bepaalde strategie ten grondslag? Zo ja, welke? </vraag>
      <vraag nummer="6">Wanneer maakt u de reeds nu bekende resultaten openbaar aan alle betrokkenen, in casu de Tweede Kamer, het provinciaal bestuur van Groningen, de betrokken gemeentebesturen, de regionale media en de bevolking ter plaatse? </vraag>
      <noten afkomstig="vraag">
         <noot nummer="1" datum="1997-03-8" bron="Groninger Dagblad">Groninger Dagblad, 8 maart 1997</noot>
         <noot nummer="2" documenttype="Kamerstuk" kamerstuk-id="23 707" documentnummer="7">Kamerstuk 23 707, nr. 7</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3, 4 en 5" voetnoot="1">Op drie momenten is tijdens het onderzoek naar de uitplaatsing van de luchtmobiele brigade naar Oost-Groningen contact gezocht met betrokken overheden en maatschappelijke organisaties, waaronder milieufederaties. Ze zijn in januari 1996 in de gelegenheid gesteld commentaar te leveren op de onderzoeksopzet. In de zomer van 1996 zijn interviews gehouden met een aantal sleutelfiguren uit deze overheden en organisaties. Tenslotte zijn zij in februari van dit jaar benaderd om op ambtelijk niveau technisch commentaar te leveren over de feitelijke onderzoeksresultaten tot dusver (de werkdocumenten I en II). Het doel van deze contacten was geschillen over de kwaliteit van het onderzoek – zoals bij de eerste uitplaatsingsstudie – te voorkomen, zodat de discussie zich kan richten op de inhoudelijke vragen van een uitplaatsing. De inbreng van de overheden en organisaties was vooral technisch van aard. De ontvangen reacties hebben geleid tot enkele aanvullingen in het onderzoek en de eindrapportage. De Kamer is over deze aanpak ingelicht bij brief van 2 juli 1996. <voetnoot nummer="1"/>De werkdocumenten I en II laten, aan de hand van van tevoren opgestelde criteria, voor een scala aan aspecten zien wat de voor- en nadelen van een eventuele uitplaatsing zijn, zonder daar een waardeoordeel over uit te spreken. Er is geen sprake van dat deze documenten juist de negatieve kanten van een uitplaatsing benadrukken. In werkdocument III zullen de afwegingen worden gemaakt. Dit document is nog niet afgerond. Zodra het gereed is zal het, samen met de onderliggende technische rapporten, aan het parlement worden aangeboden. Het actiecomité Anti-MOT behoort niet tot de maatschappelijke organisaties die in de brief van 2 juli jl. zijn genoemd. Het was derhalve niet de bedoeling dat het comité over de werkdocumenten zou beschikken. Door een communicatiefout binnen Defensie is op een verzoek van het comité om toezending van de documenten positief in plaats van negatief gereageerd. Er werd ten onrechte van uitgegaan dat door toezending aan overheden en maatschappelijke organisaties de stukken openbaar waren geworden. Er is hier sprake van een misverstand, niet van een bepaalde strategie. </antwoord>
      <antwoord nummer="6">Verwacht wordt dat de complete studie dit voorjaar aan de Kamer kan worden aangeboden en vrijgegeven aan andere betrokkenen en belangstellenden. </antwoord>
      <noten afkomstig="antwoord">
         <noot nummer="1">Def-96-139</noot>
      </noten>
   </antwoorden>
</kvr>
