<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eurlings (CDA) aan de minister van Verkeer en Waterstaat over een stimuleringsregeling voor geluidsarm wegvervoermateriaal. (Ingezonden 1 juli 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16623
</item>
         <item attribuut="Rubriek">Milieu (Geluidhinder) Verkeer, vervoer en waterstaat (Wegvervoer)</item>
         <item attribuut="Trefwoorden">Geluidhinder Wegvervoer</item>
         <item attribuut="Vindplaats">Kamervragen met antwoord 2002-2003, nr. 303, Tweede Kamer</item>
         <item attribuut="Vraagnr_bij_indiening">2010212130</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Eurlings</persoon>
         </item>
         <item attribuut="Datum_reaktie">2002-11-07</item>
         <item attribuut="Datum_indiening">2002-07-01</item>
         <item attribuut="Document-id">KVR16623</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="633" allpagenumbers="633 634" vetnummer="2010212130" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16623" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="303" onderwerp="" indiendatum="2002-07-1">
         <vrager partij="CDA" oorsprong="parlement">Eurlings</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="7 november 2002), zie ook Aanhangsel Handelingen nr. 1398, vergaderjaar 2001–2002">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het feit dat de minister van VROM reeds een jaar geleden <voetnoot nummer="1"/>heeft toegezegd om samen met de ministeries van Economische Zaken en van Verkeer en Waterstaat te werken aan een stimuleringsregeling voor aanschaf van geluidsarm wegvervoermateriaal dat voldoet aan de zogenaamde PIEK-geluidsnormen? </vraag>
      <vraag nummer="2" voetnoot="2">Kent u de schriftelijke bevestiging van uw ministerie, dat de ministeries van VROM, Economische Zaken en Verkeer en Waterstaat sinds de afgelopen zomer werken aan een dergelijke stimuleringsregeling die de marktimplementatie van de producten, die aan de geluidsnorm voldoen, versnellen? <voetnoot nummer="2"/>
      </vraag>
      <vraag nummer="3">Bent u op de hoogte van de gebruikelijke afschrijvingstermijnen die voor transportmaterieel worden gehanteerd? </vraag>
      <vraag nummer="4">Is het waar dat het zogenaamde «fluistermaterieel», dat nodig is voor het laden en lossen bij winkels in de binnensteden tussen 19.00 en 21.00 uur, veel duurder is dan gewoon materieel? Hoeveel bedragen de meerkosten op jaarbasis volgens uw verwachting? </vraag>
      <vraag nummer="5">Is het – gezien de nieuwe geluidsnormen die per 1 december 2004 van kracht worden – wenselijk om op korte termijn een stimuleringsregeling op te stellen waarmee de meerkosten voor dit «fluistermaterieel» voor het bedrijfsleven aanzienlijk worden verlaagd? </vraag>
      <vraag nummer="6">Kunt u aangeven of er een dergelijke regeling komt en zo ja, wanneer? </vraag>
      <noten afkomstig="vraag">
         <noot nummer="1" datum="2001-06-20" bron="tijdens de jaarvergadering van Koninklijk Nederlands Vervoer">tijdens de jaarvergadering van Koninklijk Nederlands Vervoer, 20 juni 2001</noot>
         <noot nummer="2">Brief van 24 juli 2001 met kenmerk DGG/SW/01/004969 aan Koninklijk Nederlands Vervoer</noot>
      </noten>
   </vragen>
   <antwoorden aantal="6">
      <antwoord nummer="1">Het is mij bekend dat de minister van VROM op 20 juni 2001 in zijn speech bij de KNV jaarvergadering heeft aangegeven dat voor de aanschaf van geluidsarm materieel een gedeeltelijke tegemoetkoming in voorbereiding is. Parallel daaraan werken de ministeries van VROM, EZ en VenW aan het «ontwerp concept PIEK-subsidieprogramma» de opzet van een stimuleringsprogramma voor de aanschaf van geluidsarm wegvervoermaterieel, dat volgens de PIEK-meetmethode voldoet aan de 65 dB(A) respectievelijk 60 dB(A). Hierbij ligt het voortouw bij het ministerie van VROM. </antwoord>
      <antwoord nummer="2">Het KNV heeft bij brief van 16 januari 2001 aan VenW er de nadruk op gelegd dat passende maatregelen noodzakelijk zijn om te zorgen voor draagvlak voor invoering van geluidsreducerende maatregelen door het bedrijfsleven en dringt aan op een financiële stimulans voor de aanschaf van het betrokken geluidsreducerende materieel. Bij brief van 24 juli van 2001 is daarop geantwoord in het verlengde van de speech van minister van VROM tijdens de KNV jaarvergadering, dat de betrokken ministeries VROM, EZ en VenW werken aan een stimuleringsmaatregel om de marktimplementatie van geluidsreducerende maatregelen te versnellen. </antwoord>
      <antwoord nummer="3">Ik ben inderdaad op de hoogte van de gebruikelijk afschrijvingstermijnen, die voor transportmaterieel worden gehanteerd. Die afschrijvingstermijnen worden betrokken in het project «ontwerp concept PIEK-subsidieprogramma» door Novem. </antwoord>
      <antwoord nummer="4">Of het «stille» materieel, dat aan de pieknormen voldoet, inderdaad duurder is dan het «traditionele» materieel is sterk afhankelijk van de toekomstige marktwerking. Ik veronderstel dat, zodra er meer «stille» producten worden aangeschaft, de meerprijs ervan uiteindelijk zeer gereduceerd zal worden en vrijwel gelijk zal komen te liggen met de traditionele producten. Hoe deze prijsverhoudingen precies komen te liggen wordt door Novem in opdracht van mijn ministerie momenteel uitgezocht. </antwoord>
      <antwoord nummer="5">Per 1 december 2004 vervalt de vrijstellingsperiode van de geluidsnorm bij laden en lossen van 19.00 – 21.00 uur, zodat vanaf die datum moet worden voldaan aan de avondgeluidsnorm. In situaties kunnen vervoerders dan in die periode alleen aan de wet voldoen als zij «stille» hulpmiddelen inzetten. Het alternatief is dat weer in de dagperiode wordt geladen en gelost, wat extra verkeersdruk overdag oplevert. In de afgelopen jaren zijn «stille» technische oplossingen gevonden, wat niet automatisch inhoudt dat deze ook daadwerkelijk te koop zijn. De productie hangt voor producenten af van de marktvraag. Zonder een stimuleringsregeling zal de marktvraag, zoals het er nu naar uit ziet, niet op gang komen. Daarom zal er op korte termijn een stimuleringsregeling tot stand moeten komen ten behoeve van de aanschaf van «stil» materieel. In het verlengde hiervan heeft mijn ministerie dan ook op 10 juni 2002, na overleg met VROM, op grond van praktische overwegingen een schriftelijke opdracht gegeven aan Novem om een concept PIEK-subsidieprogramma uit te werken. De verantwoordelijkheid voor de uitvoering hiervan en de acceptatie door de Europese Commissie liggen bij VROM. De gelden voor het subsidieprogramma zélf zullen, deels door VenW, maar voor het grootste gedeelte uit de VROM-begroting worden gefinancierd. </antwoord>
      <antwoord nummer="6">Genoemde ministeries doen er momenteel van alles aan om de gewenste regeling zo spoedig mogelijk in werking te krijgen. Het streven is dat het vervoerend bedrijfsleven zijn werk kan verrichten binnen de grenzen die de AMvB detailhandel en ambachtsbedrijven milieubeheer stelt. Daarom zijn in 1998 door de drie ministeries gezamenlijk en in samenwerking met het bedrijfsleven technische programma’s gestart om stil materieel te ontwikkelen. Nu het er naar uitziet dat voor alle aspecten die geluidsoverlast bezorgen bij het laden en lossen «stille» oplossingen zijn gevonden, zal de staatssecretaris van VROM een daarbij passend subsidieprogramma in het leven roepen. Zowel VenW als EZ bieden voorzover mogelijk daarbij de helpende hand. Wanneer deze regeling er komt hangt onder andere af van de procedure van goedkeuring door de Europese Commissie. Daarna kan het subsidieprogramma worden opengesteld. Het streven is nog steeds dat dit medio 2003 het geval zal zijn. </antwoord>
      <noten afkomstig="antwoord"/>
   </antwoorden>
</kvr>
