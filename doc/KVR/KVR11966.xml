<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over verruiming van de mogelijkheden tot gedwongen behandeling in de BOPZ. (Ingezonden 13 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11966
</item>
         <item attribuut="Inhoud">Vragen naar aanleiding van de uitzending van Lopende Zaken van 4 juni 2000, waarin de onmacht duidelijk gemaakt wordt van behandelaars ten opzichte van mensen zonder ziekte-inzicht, bijvoorbeeld met psychose, die zich niet willen laten behandelen.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Zorginstellingen)</item>
         <item attribuut="Trefwoorden">Psychiatrische ziekenhuizen</item>
         <item attribuut="Vindplaats">Kamervragen met antwoord 1999-2000, nr. 1514, Tweede Kamer</item>
         <item attribuut="Vraagnr_bij_indiening">2990012410</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-07-04</item>
         <item attribuut="Datum_indiening">2000-06-13</item>
         <item attribuut="Document-id">KVR11966</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3441" allpagenumbers="3441 3442" vetnummer="2990012410" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11966" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1514" onderwerp="" indiendatum="2000-06-13">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennis genomen van de uitzending van Lopende Zaken waarin de onmacht duidelijk gemaakt wordt van behandelaars ten opzichte van mensen zonder ziekte-inzicht, bijvoorbeeld met psychose, die zich niet willen laten behandelen? <voetnoot nummer="1"/>
      </vraag>
      <vraag nummer="2">Wat is uw reactie op de stelling van de psychiater van GGZ Groningen dat de Wet BOPZ hen in feite belemmert mensen adequaat uit de psychose te halen, terwijl hij ervan overtuigd is dat zij deze mensen een effectieve behandeling kunnen bieden? </vraag>
      <vraag nummer="3">Erkent u dat de Raad voor Volksgezondheid en Zorg reeds in 1997 heeft vastgesteld dat de BOPZ in deze gevallen te weinig bescherming biedt omdat bij de overweging tot gedwongen behandeling niet van belang is of de betrokken patiënt in staat is tot redelijke afweging van zijn belangen en of een behandeling een betekenisvolle belangrijke verbetering kan brengen in de situatie van de patiënt? </vraag>
      <vraag nummer="4">Welke van de door u gestarte onderzoeken hierover zijn reeds afgerond, en met welke resultaten? Is het laatste onderzoek van de universiteit van Groningen naar drang- en dwangpreventie niet eerder dan eind 2001 afgerond? </vraag>
      <vraag nummer="5">Indien de resultaten van de eerste twee onderzoeken u hiertoe aanleiding geven, bent u dan bereid al eerder dan eind 2001 een wetsvoorstel betreffende uitbreiding van mogelijkheden voor dwangbehandeling voor personen zonder ziekte-inzicht, voor te bereiden, mede gezien de signalen van behandelaars uit de GGZ? </vraag>
      <vraag nummer="6">Wat zijn de gevolgen voor mensen zonder ziekte-inzicht die nu vanwege de beperkte mogelijkheden van de BOPZ niet adequaat behandeld worden? Erkent u het risico dat zij zich verwaarlozen, gaan zwerven en maatschappelijk ten gronde raken? Zo ja, vindt u het in dit opzicht niet noodzakelijk op korte termijn maatregelen te overwegen? </vraag>
      <vraag nummer="7">Wat is uw mening over het voorstel van de Groningse psychiater om ingeval van mensen zonder ziekte-inzicht gedwongen opname te koppelen aan gedwongen behandeling? </vraag>
      <noten afkomstig="vraag">
         <noot nummer="1" datum="2000-06-4" bron="Lopende Zaken">Lopende Zaken, 4 juni 2000</noot>
      </noten>
   </vragen>
   <antwoorden aantal="3">
      <antwoord nummer="1, 2, 3 en 7">Ja, ik heb kennisgenomen van de televisie-uitzending van Lopende Zaken. Reeds in eind 1997 heeft het kabinet in zijn standpunt op de eerste evaluatie van de Wet Bopz (Kamerstukken II, 1997–1998, 25 763, nr. 1) zich aangesloten bij de conclusie van de Raad voor de Volksgezondheid en Zorg in het advies «Beter (z)onder dwang», dat de huidige criteria voor dwangbehandeling in de Wet Bopz voor patiënten met psychiatrische stoornissen die geen ziekte-inzicht hebben, in sommige situaties te weinig ruimte biedt voor het verlenen van noodzakelijke zorg en behandeling. Alvorens via een wijziging van de Wet Bopz verruiming van de mogelijkheden van dwangbehandeling voor personen zonder ziekte-inzicht mogelijk te maken, wil het kabinet over meer gegevens beschikken over vragen voor welke psychische stoornissen en voor welke behandelingen de verruiming moet gaan gelden en onder welke omstandigheden. Tevens zullen ethische en juridische aspecten in de besluitvorming moeten worden betrokken. Op dit moment zijn de onderzoeksresultaten nog niet bekend en kan ik in zijn algemeenheid nog geen reactie geven op het voorstel van de Groningse psychiater om personen zonder ziekte-inzicht aan dwangbehandeling te onderwerpen zodra zij gedwongen worden opgenomen. </antwoord>
      <antwoord nummer="4 en 5">De onderzoeksresultaten van het Trimbos-instituut en het advies van de Gezondheidsraad worden dit jaar verwacht. Het onderzoek van de Rijksuniversiteit Groningen zal in het voorjaar van 2002 zijn afgerond. Uit navraag bij de Rijksuniversiteit Groningen bleek dat dit onderzoek met een looptijd van drie jaar later is gestart dan de bedoeling was. In mei 1999 is het onderzoek aangevangen. Het onderzoek is gericht op de ethische, juridische en zorginhoudelijke aspecten van drang en dwang. Op mijn verzoek zal de Rijksuniversiteit Groningen eind 2000 een tussenrapportage van dit onderzoek uitbrengen. Naar mijn mening kan eerst een wetsvoorstel betreffende een uitbreiding van de mogelijkheden van dwangbehandeling voor personen zonder ziekte-inzicht worden ontworpen als de onderzoeksresultaten van dit onderzoek beschikbaar zijn, tenzij de tussenrapportage van de Rijksuniversiteit Groningen een eerder moment rechtvaardigt. </antwoord>
      <antwoord nummer="6">Op grond van de huidige regeling voor dwangbehandeling in de Wet Bopz (artikel 38, vijfde lid, van de Wet Bopz) is behandeling zonder toestemming van de patiënt of diens vertegenwoordiger mogelijk, indien sprake is van ernstig gevaar voor de patiënt of anderen, dat voortkomt uit de geestesstoornis. Indien niet aan één van deze voorwaarden is voldaan, bij een persoon die gedwongen is opgenomen, kan op hem of haar geen behandeling onder dwang worden toegepast. Dit betekent echter niet dat de betrokkene vrijwillig het psychiatrisch ziekenhuis mag verlaten met mogelijke risico’s van bijvoorbeeld zwerven en/of zelfverwaarlozing. Zolang het gevaar voor de patiënt of voor zijn omgeving aan de orde is en dit niet anders kan worden afgewend dan door een gedwongen opname in een psychiatrisch ziekenhuis, is de betrokkene op basis van de rechterlijke machtiging gehouden in de instelling te blijven. Daarmee zijn ook de eventuele risico’s van verwaarlozing, gaan zwerven of van het maatschappelijke ten gronde gaan niet meer in beeld. Het nemen van aanvullende maatregelen op korte termijn zijn naar mijn mening dan ook niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
