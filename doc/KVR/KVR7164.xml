<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over kwijtschelding van gemeentelijke lasten. (Ingezonden 20 april 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7164
</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Belastingen (Leges)</item>
         <item attribuut="Trefwoorden">Belastingvrijstellingen Gemeentelijke belastingen</item>
         <item attribuut="Vindplaats">Kamervragen met antwoord 1997-1998, nr. 1263, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1998-05-26</item>
         <item attribuut="Datum_indiening">1998-04-20</item>
         <item attribuut="Document-id">KVR7164</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2583" allpagenumbers="2583 2584" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7164" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1263" onderwerp="" indiendatum="1998-04-20">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="26 mei 1998) Zie ook Aanhangsel Handelingen nr. 1223, Vergaderjaar 1997–1998.">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Klopt het dat gemeenten aan een inwoner met een inkomen op het niveau van het sociaal minimum kwijtschelding weigeren van gemeentelijke lasten uitsluitend vanwege het feit dat betrokkene kans ziet per maand een klein bedrag aan spaargeld opzij te leggen? </vraag>
      <vraag nummer="2">Klopt het dat gemeenten aan een inwoner met een inkomen op het niveau van het sociaal minimum kwijtschelding weigeren van gemeentelijke lasten uitsluitend omdat betrokkene uit hoofde van een continu-krediet betalingsverplichtingen heeft, ongeacht de vraag of ook daadwerkelijk wordt afgelost? </vraag>
      <vraag nummer="3">Hebt u begrip voor het feit dat een kwijtscheldingsbeleid dat uitzonderingen kent als hierboven opgesomd door betrokkenen als willekeurig en onrechtvaardig wordt gezien? </vraag>
      <vraag nummer="4">Bent u bereid maatregelen te treffen waardoor bovengenoemde vormen van uitsluiting van kwijtschelding bestreden worden? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2">Het is mij niet bekend of de in de vragen 1 en 2 weergegeven situaties zich voordoen. </antwoord>
      <antwoord nummer="3">Het kwijtscheldingsbeleid van het rijk is neergelegd in de Uitvoeringsregeling Invorderingswet 1990 (Uitvoeringsregeling). Gemeenten zijn op grond van art. 255a van de Gemeentewet gehouden het kwijtscheldingsbeleid van het rijk te volgen, met dien verstande dat zij kunnen besluiten in het geheel geen dan wel gedeeltelijk kwijtschelding te verlenen. Zij mogen daarbij echter niet afwijken van de berekeningsgrondslag die het rijk hanteert. Verder mogen gemeenten een ruimer beleid voeren, zij het dat dit is beperkt tot de norm voor de hoogte van de kosten van bestaan (de kwijtscheldingsnorm). Het uitsluitend maandelijks opzij leggen van een klein bedrag aan spaargeld en het uitsluitend uit hoofde van een continu-krediet hebben van betalingsverplichtingen, ongeacht de vraag of ook daadwerkelijk wordt afgelost, leiden als zodanig niet tot afwijzing van een verzoek om kwijtschelding. Wel kan een tegoed op een bank- en/of girorekening dat een bepaald bedrag te boven gaat aan kwijtschelding in de weg staan. Ingevolge de Uitvoeringsregeling wordt een vrij opneembaar tegoed op een bank- of girorekening namelijk aangemerkt als een vermogensbestanddeel voorzover dit tegoed meer bedraagt dan de voor belastingschuldige geldende kwijtscheldingsnorm, vermeerderd met de verschuldigde huur, de niet door de werkgever ingehouden premies voor een ziektekostenverzekering, de nominale ziekenfondspremie, alsmede aanvullende premies. Ook het bovenmatig aflossen aan andere crediteuren kan onder omstandigheden aan kwijtschelding in de weg staan. In de Uitvoeringsregeling is namelijk bepaald dat, indien geen of gedeeltelijke betalingscapaciteit aanwezig is, bij een aflossing aan (een) andere schuldeiser(s) van meer dan f 200,– per maand ook de (lokale) Belastingdienst niet afziet van zijn vordering en derhalve het verzoek om kwijtschelding afwijst. Wel kan een schuldsaneringsregeling tot de mogelijkheden behoren. Overigens heeft het kabinet onlangs het uitgangspunt van de f 200,–-regeling onderschreven (de fiscus hoeft niet terug te treden ten voordele van andere vaak concurrente schuldeisers; bij een aflossing van meer dan f 200,– per maand in een situatie dat betalingscapaciteit ontbreekt, kan twijfel rijzen over de juistheid van de door betrokkene verstrekte gegevens). Wel is er aanleiding gevonden het bedrag te verhogen tot f 300,–. (Zie de brief van de staatssecretaris van Financiën van 14 april 1998, kenmerk AFZ98/1286M, gericht aan de Voorzitter van de Tweede Kamer der Staten-Generaal.) </antwoord>
      <antwoord nummer="4">Gelet op het antwoord op vraag 3 behoeft deze vraag geen beantwoording. </antwoord>
      <noten afkomstig="antwoord"/>
   </antwoorden>
</kvr>
