<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Heemskerk, Crone en Depla(allen PvdA) aan de minister van Financiën over waarborgfondsen. (Ingezonden 19 april 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25447
</item>
         <item attribuut="Inhoud">Volgens de Nederlandse Bank zijn garantie- en waarborgfondsen vergunningplichtig, hoewel in de jaren negentig dit niet het geval was. Wat zijn de gevolgen hiervan voor de (te sluiten) overeenkomsten en voor de uitvoering van de werkzaamheden van de fondsen.</item>
         <item attribuut="Rubriek">Burgerlijk recht en burgerlijk procesrecht (Verzekeringsrecht)</item>
         <item attribuut="Trefwoorden">Garantiefondsen Vergunningen</item>
         <item attribuut="Vindplaats">Kamervragen met antwoord 2005-2006, nr. 1341, Tweede Kamer</item>
         <item attribuut="Vraagnr_bij_indiening">2050611960</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
            <persoon partij="PvdA">Crone</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2006-04-25</item>
         <item attribuut="Datum_indiening">2006-04-19</item>
         <item attribuut="Document-id">KVR25447</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2857" allpagenumbers="2857 2858" vetnummer="2050611960" code="0506tkkvr1341" lopendefooter="Tweede Kamer, vergaderjaar 2005–2006, Aanhangsel" filenaam="KVR25447" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1341" onderwerp="" indiendatum="2006-04-19">
         <vrager partij="PvdA" oorsprong="parlement">Heemskerk</vrager>
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Depla</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2006-04-25">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Kent u de uitspraak van de Rechtbank te Zutphen van 13 april 2006 in de zaak tussen De Nederlandsche Bank en de Stichting Garantie- en Waarborgfonds Nederland? </vraag>
      <vraag nummer="2">Is het waar dat volgens De Nederlandsche Bank garantie- en waarborgfondsen vergunningplichtig zijn op grond van de Wet toezicht verzekeringsbedrijf 1993? </vraag>
      <vraag nummer="3">Is het waar dat de Verzekeringskamer de garantie- en waarborgovereenkomsten in de negentiger jaren uitdrukkelijk niet beschouwde als verzekeringsovereenkomsten? Zo ja, is de reden voor het standpunt van DNB een wijziging van de wet of een wijziging van de wetsinterpretatie? </vraag>
      <vraag nummer="4">Welke gevolgen heeft dit voor de garantie- en waarborgfondsen en voor de consumentenbescherming? </vraag>
      <vraag nummer="5">Welke gevolgen heeft dit voor toekomstige en voor eerder gesloten, maar nog lopende overeenkomsten die de garantie- en waarborgfondsen zijn aangegaan? </vraag>
      <vraag nummer="6">Welke garantie- en waarborgfondsen op het gebied van de woningbouw, de zorg, de recreatie en de kinderopvang komen door deze recente vergunningplicht in de problemen bij de uitvoering van hun werkzaamheden? </vraag>
      <vraag nummer="7">Sinds wanneer bent u op de hoogte van deze problematiek en wat heeft u daar sindsdien aan gedaan? </vraag>
      <vraag nummer="8">Welke oplossing biedt u de garantie- en waarborginstellingen en op welke termijn? </vraag>
      <vraag nummer="9">Wilt u deze vragen beantwoorden vóór de plenaire behandeling van de Wet financieel toezicht, onderdeel prudentieel toezicht? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In de Wet toezicht verzekeringsbedrijf 1993 (Wtv 1993) wordt beschreven wat onder verzekeren wordt verstaan (in samenhang met de omschrijving van het Burgerlijk Wetboek). De Nederlandsche Bank (DNB) heeft daarbij op grond van de Wtv 1993 de bevoegdheid om vast te stellen of een onderneming aan deze definitie voldoet. DNB bekijkt dit van geval tot geval. Of een onderneming aan de definitie voldoet, zal ondermeer afhangen van de precieze werkzaamheden die worden verricht. Indien aan de definitie wordt voldaan, is een dergelijk fonds vergunningplichtig. </antwoord>
      <antwoord nummer="3">Ook in de negentiger jaren gold het uitgangspunt zoals bij de beantwoording van vraag 2 is omschreven. De Verzekeringskamer bekeek per geval of sprake was van verzekeren, en een vergunning diende te worden aangevraagd. </antwoord>
      <antwoord nummer="4, 5, 6 en 8">In de vragen 4, 5, 6 en 8 vraagt u mij naar de gevolgen van het bestempelen van waarborg- en garantiefondsen als verzekeraar en naar een oplossing. Deze vragen worden gezamenlijk behandeld. Op dit moment doet DNB onderzoek naar de activiteiten van de verschillende garantie- en waarborgfondsen, en de gevolgen voor deze fondsen van de uitspraak van het College van Beroep voor het bedrijfsleven (CBb). Aangezien de uitspraak van het CBb tot gevolg zou kunnen hebben dat hetgeen waarborg- en garantiefondsen in het algemeen doen als verzekeren moet worden aangemerkt, kan de uitspraak verstrekkende consequenties hebben en zou inderdaad van een vergunningplicht kunnen worden gesproken. Ondertoezichtstelling van alle in Nederland actieve fondsen zou een grote administratieve lastenverzwaring met zich brengen. Ook zouden de fondsen een andere rechtsvorm moeten kiezen. Ze zijn nu als stichting werkzaam, terwijl deze rechtsvorm op grond van Europese richtlijnen voor verzekeraars niet is toegestaan. Desalniettemin kan bij de consument na deze uitspraak het vertrouwen worden gewekt dat deze fondsen onder toezicht van DNB zouden staan. Omdat het onderzoek van DNB nog loopt, zijn de gevolgen voor waarborg- en garantiefondsen op de korte termijn beperkt. Zoals aangekondigd in mijn brief van 18 april jl., ben ik van plan om eventuele gevolgen van de uitspraak van het CBb op langere termijn te ondervangen door bij zesde nota van wijziging in de Wet op het financieel toezicht op te nemen dat bepaalde categorieën garantie- en waarborgfondsen buiten het toezicht blijven. Om consumenten te waarschuwen dat garantie- en waarborgfondsen niet onder toezicht staan, kunnen de fondsen die aan hen waarborgen of garanties bieden worden verplicht dat zij hiervan mededeling aan de consumenten doen. </antwoord>
      <antwoord nummer="7">Op 13 april jl. is de noodregeling voor de Stichting Garantie- en Waarborgfonds Nederland uitgesproken. Tot op dat moment betrof de problematiek een kwestie tussen DNB en deze stichting. Op grond van de Wtv 1993 is de kwestie bij het CBb achter gesloten deuren behandeld. Pas na het van toepassing verklaren van de noodregeling heb ik kennis kunnen nemen van de volledige kwestie. Voordien hebben mij slechts signalen bereikt zoals de brieven van de heer Gubler. </antwoord>
      <antwoord nummer="9">Bij dezen. </antwoord>
      <noten afkomstig="antwoord"/>
   </antwoorden>
</kvr>
