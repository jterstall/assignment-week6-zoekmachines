<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de staatssecretaris van Economische Zaken over de winkelopenstelling op zondag. (Ingezonden 14 november 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24476
</item>
         <item attribuut="Inhoud">Vragen over het besluit van de gemeenteraad van Leiden dat winkels in de hele stad op zondag open mogen zijn, onder meer met het argument dat de winkelopenstelling van vooral supermarkten (buiten de binnenstad) gewenst zou zijn in verband met het concurrentienadeel ten opzichte van de toeristische binnenstad. Indiener wijst op uitspraken van twee voormalige ministers van EZ, Wijers (Handelingen Eerste Kamer 1995-1996, blz. 1295) en Jorritsma (Kamerstuk 26800 XIII, nr. 41), die beperkingen stelden aan het toestaan van opening van winkels op zondag.</item>
         <item attribuut="Rubriek">Bedrijfsleven en industrie (Midden- en kleinbedrijf) Inkomen en rechtspositie (Werktijden)</item>
         <item attribuut="Trefwoorden">Godsdiensten Maatschappij en samenleving Steden Winkels</item>
         <item attribuut="Vindplaats">Kamervragen met antwoord 2005-2006, nr. 506, Tweede Kamer</item>
         <item attribuut="Vraagnr_bij_indiening">2050603050</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2005-12-07</item>
         <item attribuut="Datum_indiening">2005-11-14</item>
         <item attribuut="Document-id">KVR24476</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1079" allpagenumbers="1079 1080" vetnummer="2050603050" code="0506tkkvr506" lopendefooter="Tweede Kamer, vergaderjaar 2005–2006, Aanhangsel" filenaam="KVR24476" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="506" onderwerp="" indiendatum="2005-11-14">
         <vrager partij="SGP" oorsprong="parlement">Van der Vlies</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2005-12-7">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht dat de gemeenteraad van Leiden heeft besloten dat de winkels in de hele stad op zondag open mogen zijn? <voetnoot nummer="1"/>
      </vraag>
      <vraag nummer="2">Hoe oordeelt u over het argument dat de winkelopenstelling van vooral supermarkten gewenst zou zijn in verband met concurrentienadeel ten opzichte van de toeristische binnenstad? </vraag>
      <vraag nummer="3">Deelt u de opvatting dat de openstelling van supermarkten en andere winkels in woonwijken buiten het centrum moeilijk gezien kan worden als noodzakelijk in verband met toerisme? </vraag>
      <vraag nummer="4" voetnoot="2 3">Deelt u ook de mening dat een dergelijke beslissing strijdt met artikel 3, derde lid onder a van de Winkeltijdenwet waarin staat dat een vrijstelling alleen mogelijk is in verband met «toerisme, mits de aantrekkingskracht voor dat toerisme geheel of nagenoeg geheel is gelegen buiten de verkoopactiviteiten die door de vrijstelling of ontheffing mogelijk worden gemaakt» en tevens met de interpretatie daarvan zoals gegeven door de toenmalige ministers van Economische Zaken, Wijers <voetnoot nummer="2"/>en Jorritsma <voetnoot nummer="3"/>? </vraag>
      <vraag nummer="5">Deelt u tevens de mening dat een andere interpretatie volledig in strijd zou zijn met de in de wet vastgelegde terughoudendheid inzake de winkelopenstelling op zondag? </vraag>
      <vraag nummer="6">Deelt u de opvatting dat het gedogen van een dergelijke situatie gemakkelijk tot navolging leidt door andere gemeenten en dat deze strijd met de wet moet worden voorkomen? </vraag>
      <vraag nummer="7">Bent u bereid de noodzakelijke maatregelen te treffen om de uitvoering van een dergelijk besluit tot zondagsopenstelling op oneigenlijke gronden te voorkomen? </vraag>
      <noten afkomstig="vraag">
         <noot nummer="1" datum="2005-11-9" bron="Leidsch Dagblad">Leidsch Dagblad, 9 november 2005</noot>
         <noot nummer="2" titel="In de Winkeltijdenwet is de mogelijkheid van het instellen van een toeristisch regime gehandhaafd. Net als in de bestaande wet kan door een gemeente pas een toeristisch regime worden ingesteld indien er sprake is van een toeristische trekpleister die los staat van de gelegenheid tot winkelen.">«In de Winkeltijdenwet is de mogelijkheid van het instellen van een toeristisch regime gehandhaafd. Net als in de bestaande wet kan door een gemeente pas een toeristisch regime worden ingesteld indien er sprake is van een toeristische trekpleister die los staat van de gelegenheid tot winkelen.» (Handelingen Eerste Kamer 1995–1996, blz. 1295)</noot>
         <noot nummer="3" titel="In de wet is vastgelegd dat de toeristische aantrekkingskracht niet uit de openstelling van de winkels voort mag komen. Er moet dus al sprake zijn van toerisme. De winkelopenstelling kan daarbij ondersteunend zijn.">«In de wet is vastgelegd dat de toeristische aantrekkingskracht niet uit de openstelling van de winkels voort mag komen. Er moet dus al sprake zijn van toerisme. De winkelopenstelling kan daarbij ondersteunend zijn.» (Kamerstukken II, 1999–2000, 26 800 XIII, nr. 41, blz. 9</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik hebvernomen dat de gemeenteraad van Leiden tijdens de begrotingsbehandeling een motie van die strekking heeft aangenomen. Het College van B&amp;W heeft hierop nog niet formeel gereageerd. </antwoord>
      <antwoord nummer="2">Ik onderschrijf het principe dat de gemeente ernaar streeft te voorkomen, dat haar beleid binnen haar gemeentegrenzen concurrentieverstoring tot gevolg heeft, maar laat een beslissing daarover aan de gemeente. </antwoord>
      <antwoord nummer="3">In 1996 is in de Winkeltijdenwet vastgelegd dat het al dan niet wenselijk achten van winkelopening op zondagen in verband met toerisme een bevoegdheid is van gemeenten. Hiervoor is toen bewust gekozen, opdat gemeenten in hun verordening die mogelijkheden tot winkelopening op zondag kunnen regelen die aansluiten bij de specifieke, lokale behoeften. Dit uiteraard binnen de grenzen van de wet. Het is primair aan het gemeentebestuur te beoordelen hoe zij in haar gemeente aan deze mogelijkheid gevolg biedt. In beginsel is hier voor de centrale overheid geen taak weggelegd. </antwoord>
      <antwoord nummer="4">Nee. Het is in beginsel aan het gemeentebestuur te bepalen hoe zij invulling geeft aan de bevoegdheid op grond van artikel 3 van de Winkeltijdenwet 1996. De Winkeltijdenwet 1996 verschaft gemeenten de bevoegdheid winkelopening op zondagen toe te staan ten behoeve van het toerisme. Het is eveneens de bevoegdheid van gemeenten om te bepalen of de bedoelde vrijstelling van toepassing is op alle winkels of slechts op bepaalde branches, gedurende het hele jaar of slechts bepaalde perioden, op de gehele gemeente of slechts delen daarvan. De Winkeltijdenwet biedt wel de mogelijkheid, doch behelst géén verplichting tot het afbakenen van het toeristisch deelgebied binnen de gemeente. Naar mijn mening blijft de gemeente Leiden binnen de grenzen van de bevoegdheden op grond van de Winkeltijdenwet. </antwoord>
      <antwoord nummer="5">Zie het antwoord bij vraag 4. Ik neem dit punt mee in de evaluatie van de Winkeltijdenwet. </antwoord>
      <antwoord nummer="6">Nee. De gemeente maakt in dit geval gebruik van de bevoegdheden die de Winkeltijdenwet aan gemeenten biedt. Andere gemeenten met toeristische aantrekkingskracht zouden zonder strijdigheid met de Winkeltijdenwet een zelfde afweging kunnen maken. </antwoord>
      <antwoord nummer="7">Nee. Niet in geval van uitoefening van door de Winkeltijdenwet aan gemeenten toegekende bevoegdheden, zoals door de gemeente Leiden wordt gedaan. Echter, in het geval van kennelijke overschrijding van de grenzen van de bevoegdheden op grond van de Winkeltijdenwet door een gemeente kan ik in overeenstemming met mijn ambtsgenoot van BZK een voordracht doen tot vernietiging van de gemeentelijke verordening aan de Kroon. In dit geval is hiertoe geen aanleiding, omdat de gemeente Leiden naar mijn mening binnen de grenzen van haar bevoegdheden op grond van de Winkeltijdenwet blijft. Zie het antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
