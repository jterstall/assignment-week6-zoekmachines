<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel (VVD) en Wagenaar (PvdA) aan de staatssecretarissen van Binnenlandse Zaken en Koninkrijksrelaties en van Verkeer en Waterstaat over samenwerking met Duitsland ter voorkoming van overstromingen. (Ingezonden 5 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8295
</item>
         <item attribuut="Inhoud">Betreft een 'boze' brief van de burgemeester van Nijmegen, waarin hij de regering beschuldigt van onvoldoende daadkracht bij de samenwerking met Duitsland ter voorkoming van overstromingen.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Verkeer, vervoer en waterstaat (Waterkeringen)</item>
         <item attribuut="Trefwoorden">Duitsland Grensregio's Rampenbestrijding Waterhuishouding</item>
         <item attribuut="Vindplaats">Kamervragen met antwoord 1998-1999, nr. 424, Tweede Kamer</item>
         <item attribuut="Vraagnr_bij_indiening">2989902840</item>
         <item attribuut="Afkomstig_van">Binnenlandse Zaken (BIZA) Verkeer en Waterstaat (VW)</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="PvdA">Wagenaar</persoon>
         </item>
         <item attribuut="Datum_reaktie">1998-12-02</item>
         <item attribuut="Datum_indiening">1998-11-05</item>
         <item attribuut="Document-id">KVR8295</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="865" allpagenumbers="865 866" vetnummer="2989902840" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8295" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="424" onderwerp="" indiendatum="1998-11-5">
         <vrager partij="VVD" oorsprong="parlement">Van den Doel</vrager>
         <vrager partij="PvdA" oorsprong="parlement">Wagenaar</vrager>
         <vraagt-aan>de staatssecretarissen van Binnenlandse Zaken en Koninkrijksrelaties en van Verkeer en Waterstaat</vraagt-aan>
      </vraagdata>
      <antwoorddata antwoorddatum="1998-12-2">
         <antwoorder functie="staatssecretaris" ministerie="Binnenlandse Zaken en Koninkrijksrelaties">G. M. de Vries</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u een «boze» brief ontvangen van de burgemeester van Nijmegen waarin deze de regering beschuldigt van onvoldoende daadkracht bij de samenwerking met Duitsland ter voorkoming van overstromingen? <voetnoot nummer="1"/>
      </vraag>
      <vraag nummer="2">Welke formele afspraken zijn er sinds 1995 n.a.v. de overstromingen in Nederland met de Duitse overheid gemaakt? </vraag>
      <vraag nummer="3">Wat is uw reactie op de brief van de burgemeester van Nijmegen? </vraag>
      <vraag nummer="4">Liggen er bij uw ministerie aanvragen voor subsidie ten behoeve van projecten die essentieel zijn ter ondersteuning van beleidsbeslissingen in het kader van rampenbestrijding? </vraag>
      <vraag nummer="5">Zo ja, wanneer zijn deze aanvragen ingediend en wanneer wordt er op beslist? </vraag>
      <vraag nummer="6">Welke criteria worden bij de beoordeling van de aanvragen gehanteerd? </vraag>
      <vraag nummer="7" voetnoot="2">Op welke wijze vindt er coördinatie plaats tussen de verschillende ministeries m.b.t. te nemen maatregelen ter voorkoming van wateroverlast? <voetnoot nummer="2"/>
      </vraag>
      <vraag nummer="8">Kunt u de Tweede Kamer de voortgang melden betreffende de implementatie van de aanbevelingen die gedaan zijn n.a.v. de overstromingen in 1995? </vraag>
      <noten afkomstig="vraag">
         <noot nummer="1" datum="1998-11-3" bron="NRC Handelsblad">NRC Handelsblad, 3 november 1998</noot>
         <noot nummer="2" datum="1998-11-3" bron="GPD">GPD, 3 november 1998, Alarmeringssysteem waterhoogten rijkswaterstaat</noot>
      </noten>
   </vragen>
   <antwoorden aantal="7">
      <antwoord nummer="1">Ja, de staatssecretaris van Binnenlandse Zaken en Koninkrijksrelaties heeft een brief van de burgemeester van Nijmegen ontvangen. </antwoord>
      <antwoord nummer="2">Binnen de Internationale Rijn Commissie werkt Nederland onder andere op het gebied van hoogwaterbescherming samen met de Rijnoeverstaten waaronder Duitsland. In januari van dit jaar is het Actieplan Hoogwater vastgesteld. De toenmalig minister van Verkeer en Waterstaat heeft uw Kamer daarover op 17 februari jongstleden geïnformeerd (brief HKW 98/1009). In april van dit jaar is een vergelijkbaar actieplan voor de Maas vastgesteld. Op regionaal niveau is tussen de deelstaat Nordrhein-Westfalen, de provincie Gelderland en Rijkswaterstaat een samenwerkingsovereenkomst gesloten met betrekking tot diverse aspecten van hoogwaterbescherming. </antwoord>
      <antwoord nummer="3">De staatssecretaris van Binnenlandse Zaken en Koninkrijksrelaties heeft de burgemeester van Nijmegen een brief gezonden. In deze brief geeft hij aan hoe is en wordt omgegaan met de projecten waar de burgemeester van Nijmegen op doelt. Het betreft de projecten «samenwerking Rijnsteden» (een samenwerkingsverband tussen de Hochwassernotgemeinschaft Rhein e.V. en de Vereniging Nederlandse Riviergemeenten) en «PoldEvac» (een beslissingsondersteunend computersysteem). </antwoord>
      <antwoord nummer="4">Nee. Bij de staatssecretaris van Binnenlandse Zaken en Koninkrijksrelaties ligt wel een subsidieaanvraag van de burgemeester van Nijmegen voor het project «PoldEvac», een beslissingsondersteunend computersysteem. Deze acht hij op basis van het ingediende projectplan evenwel niet essentieel ter ondersteuning van beleidsbeslissingen in het kader van de rampenbestrijding. Het projectplan verschaft vooralsnog onvoldoende helderheid over het voldoen aan een aantal criteria zoals neergelegd in de landelijk verspreide brochure Informatiebeleid brandweerzorg en rampenbestrijding. Momenteel wordt een haalbaarheidsonderzoek uitgevoerd door «het Expertisecentrum». Na afronding van dit onderzoek medio december neemt de staatssecretaris van Binnenlandse Zaken en Koninkrijksrelaties een definitieve beslissing op de subsidieaanvraag. </antwoord>
      <antwoord nummer="5 en 6">Zie het antwoord op vraag 4. </antwoord>
      <antwoord nummer="7">Ten tijde van de bestrijding van de wateroverlast van de afgelopen maanden heeft het Nationaal Coördinatie Centrum een coördinerende rol gespeeld. Met betrekking tot het behandelen van de gevolgen van de wateroverlast is een interdepartementaal beleidsteam onder voorzitterschap van de staatssecretaris van Binnenlandse Zaken en Koninkrijksrelaties geformeerd. Over de voorkoming en beperking van wateroverlast (waterbeheer) heeft de staatssecretaris van Verkeer en Waterstaat uw Kamer op 11 november jongstleden bij brief (nummer HKW/AK98/9243 ) geïnformeerd. </antwoord>
      <antwoord nummer="8">Voorzover deze het terrein van het ministerie van Binnenlandse Zaken en Koninkrijksrelaties betreffen zijn de aanbevelingen verwerkt in de Wet tegemoetkoming schade bij rampen en zware ongevallen. Deze wet is bedoeld om in soortgelijke gevallen als de overstromingen van 1993 en 1995 een wettelijke basis te hebben voor het verlenen van een tegemoetkoming in de schade. Daarnaast is de communicatie met het Nationaal rampenfonds verbeterd. Van de zijde van het ministerie van Verkeer en Waterstaat hebben de hoge waterstanden in 1993 en 1995 geleid tot het Deltaplan Grote Rivieren, waarvan uw Kamer halfjaarlijks een voortgangsrapportage ontvangt. Daarnaast zijn deze gebeurtenissen aanleiding geweest voor «Ruimte voor de Rivier», een meer eigentijds concept voor hoogwaterbescherming. In de vierde Nota waterhuishouding, die de staatssecretaris van Verkeer en Waterstaat u in december van dit jaar zal aanbieden, wordt nader op «Ruimte voor de Rivier» ingegaan. </antwoord>
      <noten afkomstig="antwoord"/>
   </antwoorden>
</kvr>
