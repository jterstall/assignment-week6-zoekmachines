<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid H. G. J. Kamp (VVD) over middengolf-zendmasten nabij IJsselstein. (Ingezonden 12 januari 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6356
</item>
         <item attribuut="Inhoud">Betreft eventuele verplaatsing van de radiozendmasten naar een andere locatie.</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Zendstations</item>
         <item attribuut="Vindplaats">Kamervragen met antwoord 1997-1998, nr. 583, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">H. G. J. Kamp</persoon>
         </item>
         <item attribuut="Datum_reaktie">1998-01-23</item>
         <item attribuut="Datum_indiening">1998-01-12</item>
         <item attribuut="Document-id">KVR6356</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1189" allpagenumbers="1189" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6356" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="583" onderwerp="" indiendatum="1998-01-12">
         <vrager partij="VVD" oorsprong="parlement">H. G. J. Kamp</vrager>
         <vraagt-aan/>
      </vraagdata>
      <antwoorddata antwoorddatum="1998-01-23">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bestaat het voornemen de radiozendmasten nabij IJsselstein, die voor hoogvermogenmiddengolfzenders in gebruik zijn, te verplaatsen naar een locatie tussen Montfoort en Benschop? </vraag>
      <vraag nummer="2">Ziet het er naar uit dat dit voornemen niet gerealiseerd zal kunnen worden? </vraag>
      <vraag nummer="3">Hoe beoordeelt u in dit licht de machtiging die u in januari 1994 verleende om deze zenders te reactiveren? </vraag>
      <vraag nummer="4">Overweegt u deze in oktober 1999 aflopende machtiging te verlengen? </vraag>
      <vraag nummer="5">Zou het niet beter zijn in plaats daarvan te streven naar vervanging van de bestaande centraal opgestelde hoogvermogen-zenders door nieuw te realiseren decentraal opgestelde laagvermogen-zenders? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het al dan niet verplaatsen van de door u genoemde radiozendmasten is een aangelegenheid van de gemeente IJsselstein en de provincie Utrecht. Ik heb van de gemeente IJsselstein en de provincie Utrecht vernomen dat zij op zoek zijn naar verschillende locaties, zowel binnen als buiten de provincie Utrecht, die voor verplaatsing van de zendmasten in aanmerking kunnen komen. Ik heb daar geen directe bemoeienis mee, omdat mijn verantwoordelijkheid zich beperkt tot het verlenen van zendmachtigingen. Bij een eventuele verplaatsing van radiozendmasten kan ik hooguit vanuit een frequentie-technische invalshoek een ondersteunende rol spelen. </antwoord>
      <antwoord nummer="2">Omdat een eventuele verplaatsing van radio-zendmasten niet tot mijn verantwoordelijkheid behoort, kan ik deze vraag niet beantwoorden. </antwoord>
      <antwoord nummer="3">In 1994 heeft het vorige kabinet besloten om een aantal FM- en AM-frequenties beschikbaar te stellen voor commerciële omroep. De AM-frequentie 675 met Lopik als opstelplaats maakte hier deel van uit. Er is nooit sprake van geweest dat deze frequentie met deze opstelplaats ongebruikt zou blijven. Kort voordat de huidige machtigingshouder zijn programma ging uitzenden werd via deze radiozendmast het programma van Radio 3 uitgezonden. Er is derhalve geen sprake geweest van reactiveren. Overigens wijs ik u er op dat de gemeente IJsselstein een beroepsprocedure is gestart bij het College van Beroep voor het Bedrijfsleven tegen de machtigingsverlening. Ik verwacht op korte termijn een uitspraak hierover. </antwoord>
      <antwoord nummer="4">Zoals u bekend is, wordt momenteel het zero-base onderzoek uitgevoerd. Na de implementatie van de onderzoeksresultaten zal er een nieuwe uitgifte van frequenties voor commerciële radio plaats hebben. Zoals ik u reeds heb geschreven (Tweede Kamer, vergaderjaar 1997–1998, 24 095, nr. 14) wil ik de commerciële radio in de genoemde uitgifte een zo breed mogelijk aanbod van FM-frequenties, aangevuld met AM-frequenties, kunnen bieden. Indien nodig zal ik overwegen de huidige AM-machtigingen voor commerciële omroep te verlengen tot het tijdstip waarop de uitgifte kan plaats vinden. </antwoord>
      <antwoord nummer="5">Momenteel onderzoekt TNO in mijn opdracht of de middengolf-band anders gepland kan worden. Dat wil zeggen: of het huidige beperkt aantal hoogvermogen-zenders vervangen kan worden door een groot aantal laagvermogen-zenders. Ik kan pas tot beantwoording van deze vraag over gaan wanneer de onderzoeksresultaten gereed zijn. De onderzoeksresultaten verwacht ik in het derde kwartaal van dit jaar. </antwoord>
      <noten afkomstig="antwoord"/>
   </antwoorden>
</kvr>
