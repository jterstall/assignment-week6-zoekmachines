<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de minister van Justitie over de WAO-uitkering aan Ferdi E. (Ingezonden 30 augustus 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14366
</item>
         <item attribuut="Inhoud">Aanvullende vragen op eerder gestelde vragen van het lid Rietkerk en van het lid Wilders (Aanhangsels Handelingen, nrs. 50 en 51, Vergaderjaar 2001-2002), over de uitspraak van de rechter in Groningen op grond waarvan Ferdi E. met terugwerkende kracht een WAO-uitkering van f700.000 krijgt.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Gedetineerden WAO</item>
         <item attribuut="Vindplaats">Kamervragen met antwoord 2001-2002, nr. 52, Tweede Kamer</item>
         <item attribuut="Vraagnr_bij_indiening">2000114870</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2001-09-28</item>
         <item attribuut="Datum_indiening">2001-08-30</item>
         <item attribuut="Document-id">KVR14366</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="103" allpagenumbers="103 104" vetnummer="2000114870" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14366" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="52" onderwerp="" indiendatum="2001-08-30">
         <vrager partij="CDA" oorsprong="parlement">Rietkerk</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-09-28">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het toegestaan onderzoek ten behoeve van een TBS-indicatie van het Pieter Baan-centrum te gebruiken voor een WAO-aanvraag? </vraag>
      <vraag nummer="2">Acht u dit een gewenste ontwikkeling? Zo neen, welke maatregel gaat u nemen om dit te voorkomen? </vraag>
      <vraag nummer="3">Is het waar dat de kosten voor rechtsbijstand van Ferdi E. zijn vergoed door de overheid? Hoeveel heeft de overheid betaald aan kosten voor rechtsbijstand of andere kosten in de zaak Ferdi E? Gaat u de vergoede kosten voor rechtsbijstand in mindering brengen op het bedrag dat nu aan WAO-uitkering is uitgekeerd? </vraag>
      <vraag nummer="4">Is het waar dat er nog steeds sprake is van niet vergoede materiële- en immateriële schade bij de familie van het slachtoffer? Zo ja, kunnen de nabestaanden dit, door de nu uitgekeerde uitkering, alsnog verhalen op Ferdi E.? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op de eerdere vragen terzake van het lid Rietkerk en het lid Wilders, ingezonden 27 augustus jl. </toelichting>
   <antwoorden aantal="3">
      <antwoord nummer="1 en 2">Op grond van artikel 3:2 van de Algemene wet bestuursrecht dient het bestuursorgaan bij de voorbereiding van een besluit de nodige kennis omtrent de relevante feiten van de af te wegen belangen te vergaren. Toegespitst op een besluit over de aanspraken op arbeidsongeschiktheidsuitkering, betekent dit onder meer dat de uitvoeringsinstelling alle relevante informatie over de gezondheidstoestand van de belanghebbende bij de voorbereiding van dat besluit dient te betrekken. Ook een rapportage van het Pieter Baan Centrum ten behoeve van een TBS-indicatie kan in dat kader relevant zijn. Het is vervolgens echter de verantwoordelijkheid van het Lisv c.q. de uitvoeringsinstelling om op basis van de beschikbare gegevens vast te stellen of de belanghebbende arbeidsongeschikt is in de zin van de WAO. Dit vergt ook bij belanghebbenden die tot TBS zijn veroordeeld een individuele beoordeling. Blijkens de uitspraken van de rechtbank te Groningen en ’s-Gravenhage is de WAO-uitkering van de heer E. in eerste instantie bij beslissing van 14-8-1992 ingetrokken per 1-7-1998. Tegen deze beslissing is namens de heer E. beroep ingesteld bij de rechtbank ’s-Gravenhage. In het kader van die procedure is namens de heer E. onder meer een beroep gedaan op het advies van het Pieter Baan Centrum. De toenmalige bedrijfsvereniging had dit advies niet betrokken bij de voorbereiding van de beslissing van 14-8-1992. Bij uitspraak van 29-5-1996 heeft de rechtbank ’s-Gravenhage het beroep tegen de beslissing van 14-8-1992 gegrond verklaard en deze beslissing vernietigd, omdat deze beslissing naar het oordeel van de rechtbank onvoldoende zorgvuldig was voorbereid en genomen. Ik kan in deze uitspraak niet treden. Sinds medio 2000 is het, ingevolge de Wet socialezekerheidsrechten gedetineerden, niet meer mogelijk een sociale zekerheidsuitkering te genieten wanneer betrokkene rechtens van zijn/haar vrijheid is beroofd. Het betrekken van TBS-onderzoeken in het kader van de WAO-aanvraag zal als gevolg van deze wet in steeds mindere mate voorkomen. </antwoord>
      <antwoord nummer="3">Op grond van de Wet op de rechtsbijstand (Wrb) kunnen burgers via een zogenaamde toevoeging subsidie krijgen voor rechtsbijstand indien dit in hun zaak is aangewezen en hun financiële draagkracht tekortschiet naar bij of krachtens de Wrb bepaalde normen. De beoordeling en beslissing hieromtrent is opgedragen aan zelfstandige bestuursorganen, de Raden voor Rechtsbijstand. Bij de beslissing tot toevoeging legt de raad de rechtzoekende een eigen bijdrage op, waarvan de hoogte afhankelijk is van de financiële draagkracht. Uitgangspunt van de wet is dat de financiële draagkracht op het moment van het verzoek om rechtsbijstand bepalend is, voor zowel de vraag of het recht op toevoeging bestaat als voor de hoogte van de eigen bijdrage. Hieraan ligt de gedachte ten grondslag dat de rechtzoekende zo min mogelijk in onzekerheid dient te verkeren over de voor hem aan rechtsbijstand verbonden kosten. Uitzondering op dit beginsel is de zogenaamde voorwaardelijke toevoeging die door de raad wordt afgegeven indien de kosten van rechtsbijstand op een derde verhaald kunnen worden, dan wel indien deze rechtsbijstand betrekking heeft op een aanmerkelijk financieel belang. In zo’n geval wordt door de raad eerst na afloop van de rechtsbijstand de financiële draagkracht getoetst. Voorts heeft de raad de mogelijkheid een eerdere beslissing te herzien indien tijdens de looptijd van de rechtsbijstand de financiële draagkracht aanmerkelijk blijkt te zijn toegenomen. Tenslotte kan de toevoeging worden ingetrokken, gewijzigd of beëindigd indien deze was gebaseerd op onjuist of onvolledig gebleken informatie. Met gebruikmaking van deze middelen voorkomen de raden dat ten onrechte gebruik wordt gemaakt van het stelsel van gesubsidieerde rechtsbijstand. Volledigheidshalve vermeld ik nog dat bij de in 1998/99 uitgevoerde evaluatie van de Wrb aandacht is besteed aan de verhaalsmogelijkheden van de raad. In vervolg daarop zijn in de bij uw Kamer aanhangige Veegwet bepalingen opgenomen op basis waarvan de raad indien aan de daarin opgenomen voorwaarden is voldaan verhaal kan nemen op zowel de rechtzoekende als de toegevoegde raadsman. Voor gevallen waarin de burger rechtens van zijn vrijheid is beroofd en niet over rechtsbijstand beschikt kent de wet de zogenaamde ambtshalve toevoeging. Op grond van een aantal wetten, waaronder het Wetboek van Strafvordering, kan de rechter de raad ambtshalve een last tot toevoeging geven. Op grond van de Wrb is de raad gehouden aan een dergelijke last uitvoering te geven. Deze regeling komt voort uit het in internationaal recht verankerde principe van fair trial, maar dient ook ter bevordering van een goede procesorde. Aangezien in een dergelijk geval toevoeging niet op verzoek van de betrokkene plaatsvindt heeft geen toetsing plaats van de financiële draagkracht en wordt geen eigen bijdrage opgelegd. De toegevoegde raadsman ontvangt van de betreffende raad zowel bij de gewone als bij de ambtshalve toevoeging een vergoeding voor zijn werkzaamheden. Over de verleende toevoegingen en eventueel genomen maatregelen tot terugbetaling van de kosten van rechtsbijstand in individuele zaken kan de Minister van Justitie geen mededelingen doen. De Wrb bevat een bijzondere privacybepaling (art. 9 vierde lid) die inhoudt dat de raden hem slechts informatie mogen verschaffen die niet tot individuele rechtzoekenden is te herleiden. Deze regel geldt ten aanzien van iedere burger en dus ook ten aanzien van de heer E. Om die reden kan de Minister van Justitie niet beschikken over informatie over ten behoeve van de heer E. verleende toevoegingen en kan ik daarover ook geen mededelingen doen. Meer in algemene zin heeft de Minister van Justitie de raden verzocht hem te informeren hoe zij in het algemeen hun bevoegdheden toepassen en aan te geven of er wettelijke lacunes zijn die reparatie verdienen. De Raden voor Rechtsbijstand hebben de minister aangegeven in voorkomende gevallen gebruik te hebben gemaakt en te zullen maken van de hun ter beschikking staande instrumenten tot intrekking, wijziging of beëindiging van verleende toevoegingen. Afgaande op de berichten in de pers acht ik het waarschijnlijk dat krachtens de Wrb gesubsidieerde rechtsbijstand aan de heer E. is verleend. Deze rechtsbijstand kan betrekking hebben gehad op de strafzaak, maar ook op andere kwesties, zoals de WAO-uitkering. Bij een eventuele terugvordering speelt geen rol of de draagkracht van de betrokkene voortkomt uit een verstrekte WAO-uitkering of dat de draagkracht anderszins is opgebouwd. </antwoord>
      <antwoord nummer="4">Aangenomen mag worden dat de daden van de heer E. door de rechter als onrechtmatig zijn aan te merken, zowel jegens het slachtoffer zelf als jegens de naaste kring van nabestaanden. Voor zover het gaat om materiële schade die destijds werd geleden in het vermogen van het slachtoffer, kunnen de erfgenamen deze, als diens rechtsopvolgers, vorderen. Voor zover het gaat om (rechtstreeks) door de familie geleden materiële schade, kunnen de desbetreffende familieleden deze (uit eigen hoofde) vorderen. Ook hebben bepaalde nabestaanden binnen de grenzen van artikel 6:108 BW recht op vergoeding van gederfd levensonderhoud. Een recht op vergoeding van immateriële schade is gebonden aan de grenzen van artikel 6:106 BW. Het bestaan van een dergelijke vordering hangt overigens niet af van het bestaan of uitgekeerd zijn van de WAO-uitkering van de heer E. Slechts valt te verwachten dat de verhaalbaarheid van enigerlei vordering daardoor (sterk) is toegenomen. Op de uitkering of op het reeds uitgekeerde bedrag zou door de benadeelden beslag kunnen worden gelegd. Voor al deze vorderingen geldt uiteraard dat het aan de benadeelden zelf is, te beslissen of zij een dergelijke vordering willen instellen. </antwoord>
      <noten afkomstig="antwoord"/>
   </antwoorden>
</kvr>
