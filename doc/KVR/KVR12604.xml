<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de minister van Volksgezondheid, Welzijn en Sport over ongevaccineerde medewerkers in ziekenhuizen. (Ingezonden 23 oktober 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12604
</item>
         <item attribuut="Inhoud">Betreft de weigering van (vanwege gewetensbezwaren) ongevaccineerde sollicitanten door enkele ziekenhuizen (Reformatorisch Dagblad, 19 oktober j.l.). Voor eerdere verwante vragen, zie Aanhangsel Handelingen 2000-2001, nr. 113.</item>
         <item attribuut="Rubriek">Gezondheidszorg (Ziekten en ziektepreventie) Gezondheidszorg (Zorginstellingen) Inkomen en rechtspositie (Werving en selectie) Staats- en bestuursrecht (Grondrechten)</item>
         <item attribuut="Trefwoorden">Gewetensvrijheid Inentingen Sollicitaties Ziekenhuizen</item>
         <item attribuut="Vindplaats">Kamervragen met antwoord 2000-2001, nr. 242, Tweede Kamer</item>
         <item attribuut="Vraagnr_bij_indiening">2000101470</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2000-11-10</item>
         <item attribuut="Datum_indiening">2000-10-23</item>
         <item attribuut="Document-id">KVR12604</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="499" allpagenumbers="499 500" vetnummer="2000101470" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12604" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="242" onderwerp="" indiendatum="2000-10-23">
         <vrager partij="SGP" oorsprong="parlement">Van der Vlies</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-11-10">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de berichten over de weigering van ongevaccineerde sollicitanten door enkele ziekenhuizen? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich uw antwoorden op mijn vragen d.d. 19 september over het beëindigen van een stage om reden van gewetensbezwaren tegen vaccinatie? <voetnoot nummer="2"/>
      </vraag>
      <vraag nummer="3">Vindt u het terecht dat ziekenhuizen ongevaccineerde gezondheidswerkers van verpleegkundige afdelingen kunnen weren met een beroep op de maatregelen die ziekenhuizen van hogerhand dienen te treffen tegen de verspreiding van het hepatitis-B-virus? Wilt u uw antwoord motiveren? </vraag>
      <vraag nummer="4">Wat is de reden dat bij de selectieprocedure niet mag worden gevraagd of de sollicitant bijvoorbeeld drager van het HIV-virus is, terwijl men wel mag vragen naar het al dan niet gevaccineerd zijn tegen hepatitis-B? Vindt u dit juist, temeer daar het toch om een klein besmettingsrisico gaat? Wilt u uw antwoord toelichten? </vraag>
      <vraag nummer="5">Wat vindt u van het feit dat sommige ziekenhuizen in hun afweging voorbijgaan aan de door de Inspectie voor de Gezondheidszorg aangedragen mogelijkheid van periodieke bloedcontroles als alternatief voor verplichte vaccinatie? Bent u, mede in het licht van de personeelstekorten in de gezondheidszorg, bereid (opnieuw) ziekenhuizen nadrukkelijk op dit alternatief te wijzen? </vraag>
      <noten afkomstig="vraag">
         <noot nummer="1" datum="2000-10-19" bron="Reformatorisch Dagblad">Reformatorisch Dagblad, 19 oktober 2000</noot>
         <noot nummer="2" documenttype="Kamervragen" documentnummer="113">Aanhangsel Handelingen, nr. 113, Vergaderjaar 2000–2001.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ja. Ziekenhuizen dienen zich er van te vergewissen dat zij een kwalitatief goede zorg aan patiënten leveren, conform de Kwaliteitswet zorginstellingen. Een ziekenhuis kan daartoe kwaliteitseisen stellen aan de medewerkers, zowel aan diegenen die reeds in het ziekenhuis werken als aan sollicitanten. Bovendien is de werkgever conform de Arbowetgeving verplicht beschermende maatregelen aan te bieden. Vaccinatie tegen hepatitis B kan hier deel van uit maken. Voor personeel dat reeds in dienst is en vaccinatie weigert, kan dit betekenen dat gezocht moet worden naar vervangende werkzaamheden. Voor nieuwe werknemers kan men besluiten tot het niet in dienst nemen. </antwoord>
      <antwoord nummer="4">Bij een aanstelling mag alleen worden gevraagd naar informatie die relevant is voor de beroepsuitoefening. Als het gaat om vragen omtrent een bepaalde aandoening, wordt zowel naar de risico’s voor het personeel zelf als naar de risico’s voor patiënten gekeken. Zo wordt medisch personeel in een ziekenhuis bij de aanstelling gescreend op tuberculose. Door de screening kan besmettelijke personeel worden opgespoord en behandeld, hetgeen van belang is voor zowel de werknemers als de patiënten in het ziekenhuis. Wat het HIV-virus betreft is het noch voor de patiënt noch voor de werknemer relevant om bij een aanstelling te vragen naar dragerschap. De kans op besmetting over en weer met HIV is bijzonder gering en er zijn, naast de gebruikelijke hygiënemaatregelen, geen specifieke maatregelen mogelijk. Voor hepatitis B ligt dit anders. Hepatitis B is besmettelijker dan HIV. De ziekte is moeilijk behandelbaar maar het is goed mogelijk je te beschermen door vaccinatie. Zowel de patiënt als de werknemer zelf heeft hier baat bij. Ik vind het dus acceptabel dat wordt gevraagd naar de vaccinatiebereidheid bij de aanstelling. Als een medewerker nog niet gevaccineerd is, maar hiertoe wel bereid is, moet de werkgever vaccinatie aanbieden. </antwoord>
      <antwoord nummer="5">De Inspectie voor de Gezondheidszorg (IGZ) heeft in haar circulaire van maart 2000 gewezen op de mogelijkheid om principiële weigeraars en mensen die niet op vaccinatie reageren (de zogenoemde non-responders) vier maal per jaar serologisch te controleren. Een ziekenhuis is echter vrij om zelf te beslissen of dit alternatief wordt aangeboden. Zoals hierboven reeds toegelicht, is de kwaliteitswet zorginstellingen hiervoor leidend. De IGZ maakt in haar circulaire geen onderscheid tussen personeel dat reeds in dienst is, en nieuwe (nog aan te stellen) medewerkers. Ik ben echter van mening dat het alternatieve beleid zo veel mogelijk moet worden beperkt tot de eerste – reeds in dienst zijnde – groep werknemers. Bij het aanstellen van nieuw personeel dient mijns inziens voorkeur te worden gegeven aan vaccinatie. Gezien dit standpunt vind ik het niet wenselijk om ziekenhuizen nadrukkelijk op het alternatief te wijzen. Tenslotte hecht ik er aan op te merken dat het door de IGZ geboden alternatieve beleid het risico voor de patiënt voldoende beperkt. De medewerker zelf blijft echter onbeschermd en kan dus nog steeds een besmetting oplopen. Dat is ook de reden dat de staatssecretaris van Sociale Zaken en Werkgelegenheid en ik van mening zijn dat ongevaccineerde medewerkers bepaalde gevaarlijke handelingen niet meer zouden moeten verrichten. </antwoord>
      <noten afkomstig="antwoord"/>
   </antwoorden>
</kvr>
