<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de ministers van Justitie, voor Vreemdelingenzaken en Integratie, van Binnenlandse Zaken en Koninkrijksrelaties en van Buitenlandse Zaken over de groei van het aantal Nederlandse moslims dat opleidingen volgt op fundamentalistische koranscholen in Saoedi-Arabië, Pakistan en andere moslimlanden. (Ingezonden 22 mei 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25966
</item>
         <item attribuut="Inhoud">Een groeiende groep jongeren volgt opleidingen op koranscholen in het buitenland. Bij terugkomst in Nederland verspreiden ze het geleerde in moskeeën in diverse steden. Om welke landen en opleidingen gaat het en is het mogelijk het volgen van dit onderwijs te verbieden.</item>
         <item attribuut="Rubriek">Beroepsonderwijs en volwasseneneducatie (Overig) Cultuur en taal (Overig)</item>
         <item attribuut="Trefwoorden">Bijscholing Godsdiensten</item>
         <item attribuut="Vindplaats">Kamervragen met antwoord 2005-2006, nr. 1791, Tweede Kamer</item>
         <item attribuut="Vraagnr_bij_indiening">2050613750</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2006-07-05</item>
         <item attribuut="Datum_indiening">2006-05-22</item>
         <item attribuut="Document-id">KVR25966</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3815" allpagenumbers="3815 3816" vetnummer="2050613750" code="0506tkkvr1791" lopendefooter="Tweede Kamer, vergaderjaar 2005–2006, Aanhangsel" filenaam="KVR25966" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1791" onderwerp="" indiendatum="2006-05-22">
         <vrager partij="Groep Wilders" oorsprong="parlement">Wilders</vrager>
         <vraagt-aan>de ministers van Justitie, voor Vreemdelingenzaken en Integratie, van Binnenlandse Zaken en Koninkrijksrelaties en van Buitenlandse Zaken</vraagt-aan>
      </vraagdata>
      <antwoorddata antwoorddatum="5 juli 2006), zie ook Aanhangsel Handelingen nr. 1642, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers voor Vreemdelingenzaken en Integratie, van Binnenlandse Zaken en Koninkrijksrelaties en van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het bericht <voetnoot nummer="1"/>dat een groeiende groep van tientallen Nederlandse moslims opleidingen volgt op fundamentalistische koranscholen en orthodoxe universiteiten in Saoedi-Arabië, Pakistan en andere moslimlanden als Jemen, Maleisië en Jordanië? Is dit bericht waar? Wat is uw oordeel hierover? </vraag>
      <vraag nummer="2">Is het tevens waar dat in zeker zes gevallen studenten daarna zijn teruggekeerd naar Nederland en hun in Pakistan als imam verworven (radicale) gedachtegoed nu verspreiden in moskeeën in Almere, Den Haag, Zwolle, Eindhoven en Amsterdam? </vraag>
      <vraag nummer="3">Kunt u aangeven hoeveel Nederlandse moslims precies in arabische/islamitische landen hebben gestudeerd? Welke landen waren dit en welke universiteiten? Kunt u tevens aangeven in welke moskeeën in Nederland betrokkenen thans als imam actief zijn? </vraag>
      <vraag nummer="4">Is het waar dat landen als Saoedi-Arabië en Syrië de kosten van deze opleiding voor hun rekening nemen? Wat is uw oordeel hierover? </vraag>
      <vraag nummer="5" voetnoot="1">Deelt u de toenemende zorg van de AIVD <voetnoot nummer="1"/>dat onderwijs aan buitenlandse islamscholen radicalisering kan bevorderen? Hoe denkt u dit te kunnen voorkomen? </vraag>
      <vraag nummer="6">Deelt u de mening dat het zeer ongewenst is dat moslimjongeren fundamentalistisch onderwijs genieten in islamitische dictaturen zoals bijvoorbeeld het extreem-wahhabitische Saoedi-Arabië en vervolgens geradicaliseerd terugkeren naar Nederland om daar – al dan niet als imam – andere jongeren te indoctrineren met het niet-onomstreden gedachtegoed van de zuivere islam? </vraag>
      <vraag nummer="7">Bent u bereid een lijst te maken van radicaal-islamitische opleidingsinstituten, scholen en universiteiten in moslimlanden zoals bijvoorbeeld Saoedi-Arabië, Pakistan, Maleisië en Jemen, en het volgen van onderwijs aldaar wettelijk te verbieden op straffe van verlies van de Nederlandse nationaliteit of de Nederlandse verblijfstitel? </vraag>
      <noten afkomstig="vraag">
         <noot nummer="1" datum="2006-05-19" bron="AD">AD, 19 mei 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. Ik heb kennis genomen van het bedoelde artikel in het Algemeen Dagblad van 19 mei jongstleden. Ik ben op de hoogte van het fenomeen van Nederlandse moslimjongeren die in islamitische landen religieuze opleidingen volgen. Hierover zijn geen concrete en betrouwbare cijfers voorhanden. Er bestaat geen registratieplicht voor Nederlanders in het buitenland. Wel is bekend dat minstens 20 mannen uit Nederland aan islamitische universiteiten in Saoedi-Arabië studeren. Bekend is ook dat een beperkt aantal Nederlandse studenten religieuze opleidingen volgt of heeft gevolgd in Pakistan, Jemen en Syrië. De aard van de opleidingsinstituten en van de opleidingen zelf verschilt per land en varieert van «traditioneel» tot «puriteinsorthodox». In sommige gevallen zijn moskeeën in Nederland bij deze studiegang naar het buitenland betrokken. Het staat jongeren in beginsel vrij om studies in het buitenland te volgen. Alleen wanneer er Nederlands overheidsgeld mee is gemoeid kunnen er eisen worden gesteld. Problemen ontstaan slechts ten aanzien van die jongeren die vanuit radicale overtuigingen een opleiding gaan volgen en die gesterkt in hun ra terugkeren naar Nederland en anderen betrekken in radicaliseringsprocessen. </antwoord>
      <antwoord nummer="2">Er is geen informatie aanwezig waaruit blijkt dat Nederlandse studenten na het volgen van een religieuze studie in het buitenland in Nederlandse moskeeën zijn aangesteld als imam. Wel is bekend dat dergelijke studenten moskeeën in Nederland bezoeken en daar radicaal gedachtegoed verspreiden. In dit verband is het van belang te wijzen op het onderscheid tussen een volwaardige en langdurige opleiding tot imam en het volgen van een beperkte religieuze scholing van korte duur. De mate van mogelijke radicalisering en de dreiging die daarvan uitgaat is overigens sterk afhankelijk van het land en het opleidingsinstituut waar en de omstandigheden waaronder de religieuze studie gevolgd is. </antwoord>
      <antwoord nummer="3">Voor de aantallen studenten verwijs ik naar het antwoord op vraag 1. In Saoedi-Arabië betreft het vooral de Islamitische Universiteit van Medina. In de andere landen gaat het om een aantal, kleinere, minder bekende en deels particuliere opleidingsinstituten. Er is geen betekenisvolle, uitputtende lijst van opleidingsinstituten te geven. Zoals in het antwoord op vraag 1 al is aangegeven, verschilt de aard van de opleidingen sterk per land en per opleidingsinstituut. Ik kan geen voorbeelden geven van moskeeën in Nederland waar Nederlandse studenten die een religieuze opleiding in het buitenland hebben gevolgd thans als imam actief zijn. </antwoord>
      <antwoord nummer="4">Saoedi-Arabië neemt de kosten voor deze opleiding voor zijn rekening. Studenten die worden toegelaten tot de islamitische universiteiten in Medina, Mekka of Riyad hoeven niet te betalen voor hun studie. Zij krijgen tevens de jaarlijkse reis van en naar hun eigen land vergoed en daarnaast ontvangen zij een maandelijkse toelage voor levensonderhoud. De Syrische overheid draagt bij aan infrastructurele kosten van religieuze instellingen (niet alleen islamitische), niet aan opleidingskosten. Wel zijn Saoedi-Arabische financiers ook in Syrië actief. Er kan geen bezwaar worden gemaakt tegen subsidiëring van overheidswege van onderwijs; dat gebeurt in veel landen. </antwoord>
      <antwoord nummer="5">In hoeverre onderwijs aan buitenlandse islamscholen radicalisering kan bevorderen, is sterk afhankelijk van het land en het opleidingsinstituut waar en de omstandigheden waaronder de studie wordt gevolgd. Opleidingen aan salafistische of uiterst conservatieve opleidingsinstituten in Saoedi-Arabië, Pakistan en Jemen kunnen radicalisering in de hand werken. Veelal vindt radicalisering of jihadisering niet plaats binnen de officiële opleidingen, maar in informele, buitenschoolse bijeenkomsten. De Nederlandse overheid tracht op verschillende wijzen radicalisme tegen te gaan. Allereerst door de omstandigheden die wel worden aangeduid als voedingsbodems voor radicalisering weg te nemen, ten tweede door jongeren weerbaar te maken tegen radicale gedachten en tenslotte door de onaanvaardbare varianten van radicalisme in te dammen en te isoleren. In diverse van de landen waar de opleidingen worden gevolgd zijn de regeringen beducht voor radicalisering. In een enkel land heeft de regering ook aangekondigd buitenlanders te zullen weren van islamopleidingen. Onduidelijk is echter of, en zo ja hoe de overheden hierop daadwerkelijk controle kunnen uitoefenen. </antwoord>
      <antwoord nummer="6">Het verspreiden van radicaal gedachtegoed acht ik onwenselijk wanneer dat gepaard gaat met de oproep tot geweld, intolerantie of anti-integratie. </antwoord>
      <antwoord nummer="7">Het is niet goed mogelijke een betekenisvolle en uitputtende lijst te maken van opleidingsinstituten in genoemde landen. De gronden voor verlies van Nederlandse nationaliteit of verblijfstitel zijn bij wet vastgelegd. Het volgen van onderwijs in het buitenland valt daar niet onder. </antwoord>
      <noten afkomstig="antwoord"/>
   </antwoorden>
</kvr>
