<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Depla (PvdA) aan de minister voor Wonen, Wijken en Integratie over het niet meewerken van huurders aan kakkerlakkenbestrijding in appartementencomplexen door particulieren. (Ingezonden 17 september 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30022
</item>
         <item attribuut="Inhoud">Vragen over het feit dat bij kakkerlakkenbestrijding in een flatgebouw ook de belendende appartementen behandeld moeten worden, wat de bewoners soms weigeren. Daardoor is de kans groot dat de plaag terugkeert. Indiener vindt dat er een plicht tot meewerken zou moeten gelden, en acht het wenselijk om ongediertebestrijding expliciet op te nemen in artikel 7:220 BW.</item>
         <item attribuut="Rubriek">Landbouw (Bestrijdingsmiddelen) Volkshuisvesting (Huurwoningen)</item>
         <item attribuut="Trefwoorden">Bestrijdingsmiddelen Huurwoningen Insecten</item>
         <item attribuut="Vindplaats">Kamervragen met antwoord 2007-2008, nr. 550, Tweede Kamer</item>
         <item attribuut="Vraagnr_bij_indiening">2060725540</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="PvdA">Depla</persoon>
         </item>
         <item attribuut="Datum_reaktie">2007-11-08</item>
         <item attribuut="Datum_indiening">2007-09-17</item>
         <item attribuut="Document-id">KVR30022</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1183" allpagenumbers="1183 1184" vetnummer="2060725540" code="0708tkkvr550" lopendefooter="Tweede Kamer, vergaderjaar 2007–2008, Aanhangsel" filenaam="KVR30022" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="550" onderwerp="" indiendatum="2007-09-17">
         <vrager partij="PvdA" oorsprong="parlement">Depla</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="8 november 2007), zie ook Aanhangsel Handelingen nr. 285, vergaderjaar 2007–2008">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het feit dat bij kakkerlakkenoverlast in een appartement ook de belendende appartementen – soms zelfs het hele complex – aangepakt dienen te worden ten einde het probleem adequaat aan te kunnen pakken? </vraag>
      <vraag nummer="2">Bent u op de hoogte van het feit dat huurders van appartementen met enige regelmaat kakkerlakkenbestrijders de toegang tot hun appartement ontzeggen of niet voor de kosten op willen draaien? </vraag>
      <vraag nummer="3">Bent u op de hoogte van het feit dat de kans dat de plaag terugkeert hierdoor aanzienlijk is, waarbij woningcorporaties de vaak aanzienlijke gevolgkosten van het niet meewerken op de veroorzaker moeten verhalen? </vraag>
      <vraag nummer="4">Deelt u de mening dat bij geconstateerde overlast door kakkerlakken sprake zou moeten zijn van een plicht om mee te werken aan een adequate bestrijding? </vraag>
      <vraag nummer="5">Deelt u de mening dat medewerking afgedwongen kan worden op grond van het Burgerlijk Wetboek (BW), boek 7, de artikelen 213, 217 en 220? Zo neen, waarom niet? Zo ja, klopt de observatie dat van deze artikelen tot nu toe niet of nauwelijks gebruik wordt gemaakt in het geval dat bewoners niet meewerken bij het bestrijden van kakkerlakkenoverlast? Bent u bereid gemeenten, woningcorporaties, particuliere verhuurders en vereniging van eigenaren te wijzen op deze mogelijkheid? </vraag>
      <vraag nummer="6">Deelt u de mening, dat het wenselijk is om «ongediertebestrijding» expliciet in artikel 220 van het BW op te nemen? Zo ja, op welke termijn kan de Kamer hiertoe een wetsvoorstel tegemoet zien? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, ik ben er van op de hoogte dat een goede bestrijding van kakkerlakken alleen mogelijk is wanneer alle besmette woningen worden ontsmet. </antwoord>
      <antwoord nummer="2">Mij is bekend dat in sommige gevallen door huurders de toegang geweigerd wordt. Mij is niet bekend dat dit op grote schaal voorkomt. Ook uit navraag is mij niet gebleken dat op grote schaal de toegang geweigerd wordt. De kosten voor de bestrijding van kakkerlakken komen in principe voor rekening van de verhuurder. Op grond van het Besluit kleine herstellingen behoort «het bestrijden van ongedierte, voorzover daaraan geen noemenswaardige kosten verbonden zijn en voorzover de aanwezigheid van dit ongedierte geen gevolg is van de bouwkundige situatie van de woonruimte» tot de zogenoemde kleine herstellingen, die op grond van artikel 217 van boek 7 van het Burgerlijk Wetboek voor rekening van de huurder zijn. De huurcommissie gaat er van uit dat de bestrijding van vlooien, mieren, wespen, luizen en dergelijke onder deze formulering valt, maar de bestrijding van kakkerlakken, faraomieren, boktorren en houtwormen (ten gevolge van overmacht) niet. Door de bestrijding van kakkerlakken niet aan te merken als kleine herstelling komt deze bestrijding niet voor rekening van de huurder, maar van de verhuurder. </antwoord>
      <antwoord nummer="3">Ik ben op de hoogte van het feit dat, wanneer een huurder de toegang weigert, en daardoor zijn woning niet ontsmet kan worden, de kans groot is dat de kakkerlakken zich opnieuw verspreiden. Op grond van artikel 7:218 BW is de huurder aansprakelijk voor schade aan de verhuurde zaak die is ontstaan door een hem toe te rekenen tekortschieten in de nakoming van een verplichting uit de huurovereenkomst. Ik ben dan ook van mening dat het redelijk is de kosten voor de bestrijding van een nieuwe uitbraak te verhalen op de huurder die niet aan de bestrijding van de kakkerlakken heeft meegewerkt. </antwoord>
      <antwoord nummer="4 en 5">Ik ben van mening dat het bestrijden van kakkerlakken kan worden aangemerkt als dringende werkzaamheid, als bedoeld in artikel 7:220 BW. Op grond van dit artikel moeten huurders tot het uitvoeren van dringende werkzaamheden gelegenheid geven. Of van dit artikel tot nu toe niet of nauwelijks gebruik wordt gemaakt in het geval bewoners niet meewerken bij het bestrijden van kakkerlakkenoverlast kan ik niet beoordelen. Uiteraard ben ik bereid gemeenten, woningcorporaties, particuliere verhuurders en vereniging van eigenaren op deze mogelijkheid te wijzen. Ik zal dat doen via de voorlichting op de website van VROM, en in mijn contacten met genoemde partijen, wanneer dit onderwerp aan de orde komt. </antwoord>
      <antwoord nummer="6">In ben van mening dat het niet wenselijk is om ongediertebestrijding expliciet in artikel 220 van boek 7 van het BW op te nemen. Het bestrijden van kakkerlakken valt zonder meer te beschouwen als dringende werkzaamheid als bedoeld in dit artikel. Een speciale vermelding in artikel 220 van ongediertebestrijding, zou a contrario redeneringen in de hand werken met betrekking tot de bestrijding vormen van overlast die dan niet speciaal worden genoemd. </antwoord>
      <noten afkomstig="antwoord"/>
   </antwoorden>
</kvr>
