<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie en de staatssecretaris van Financiën over het rapport Buit en Besteding. (Ingezonden 28 mei 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18022
</item>
         <item attribuut="Rubriek">Criminaliteit en openbare orde (Fraude)</item>
         <item attribuut="Trefwoorden">Fraude</item>
         <item attribuut="Vindplaats">Kamervragen met antwoord 2002-2003, nr. 1496, Tweede Kamer</item>
         <item attribuut="Vraagnr_bij_indiening">2020312250</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2003-06-24</item>
         <item attribuut="Datum_indiening">2003-05-28</item>
         <item attribuut="Document-id">KVR18022</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3127" allpagenumbers="3127 3128" vetnummer="2020312250" code="0203tkkvr1496" lopendefooter="Tweede Kamer, vergaderjaar 2002–2003, Aanhangsel" filenaam="KVR18022" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1496" onderwerp="" indiendatum="2003-05-28">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2003-06-24">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich uw antwoorden op mijn eerdere vragen over het rapport «Buit en Besteding»? <voetnoot nummer="1"/>
      </vraag>
      <vraag nummer="2">Klopt het dat u blijkens uw antwoorden op de vragen 3 t/m 6 niet bereid bent, mede vanuit capaciteitsoverwegingen en andere prioriteitsstellingen, om extra inspanningen te leveren teneinde beter zicht te krijgen op de omvang en aanpak van financiële fraude? </vraag>
      <vraag nummer="3">Kunt u uiteenzetten hoe u, nu u in uw antwoorden aangeeft geen onderscheid te maken tussen inkomsten uit fraude en andere inkomstenbronnen, een correcte naheffing inclusief boete kunt opleggen wegens fraude, aangezien de boete juist betrekking moet hebben op het gefraudeerde bedrag? Aannemend dat bij verhoging met 100% er sprake is van fraude, kunt u dan aangeven hoe hoog de naheffing was met een verhoging van 100% voor de jaren 1998–2002? </vraag>
      <vraag nummer="4">Zou, nu blijkens uw antwoorden de beantwoording van mijn eerdere vragen slechts mogelijk zou zijn als u een diepgaand dossieronderzoek zou instellen, een dergelijk onderzoek niet juist opportuun zijn, nu het om miljoenenfraude gaat? </vraag>
      <vraag nummer="5">Kunt u, onder verwijzing naar uw antwoord dat de totale omvang van het bedrag dat door de Belastingdienst niet kon worden ingevorderd qua percentage op het totale geïnde bedrag minder dan 1% is, eenzelfde tabel overleggen waarin het aantal oninbare zaken met een boete van 100% verhoging wordt afgezet tegen het totaal van zaken met een 100% verhoging, voorzien van de daarbij behorende bedragen? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1193" documentjaargang="2002-2003">Aanhangsel Handelingen, nr. 1193, vergaderjaar 2002–2003.</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De conclusie die in deze vraag besloten ligt deel ik niet. Mijn antwoorden hadden betrekking op een nader onderzoek naar informatie uit een beperkt aantal specifieke dossiers. Deze informatie zou als zodanig geen zicht hebben gegeven op «de omvang en aanpak van financiële fraude». Het betrof nl. een klein aantal selecte gevallen op basis waarvan geen representatief beeld van de omvang van de fraude zou kunnen worden gevormd. </antwoord>
      <antwoord nummer="3 en 5">Ik heb in mijn antwoord willen aangeven dat het automatiseringssysteem van de Belastingdienst niet voorziet in de mogelijkheid om achteraf gegevens te genereren over (delen van) inkomens die uit fraude dan wel uit reguliere inkomensbronnen afkomstig zijn. Uiteraard wordt de fiscale boete, in overeenstemming met de bepalingen van het Besluit Bestuurlijke Boeten Belastingdienst 1998, uitsluitend gebaseerd op het aan fraude toe te rekenen deel van de aanslag. Daarbij leiden alleen gevallen van ernstige fraude tot een boete van 100%, behoudens de gevallen die strafrechtelijk zijn vervolgd. Overigens kan ook een boete van 50% mede het gevolg zijn van gebleken en verhoudingsgewijs omvangrijke fraude. In de periode 1998 t.m. 2002 zijn in totaal 3.283 aanslagen opgelegd met 100% verhoging, waarbij het ging om 202.708.401 aan belasting en een gelijk bedrag aan boete. Van de genoemde 3.283 aanslagen is tot op dit moment een aantal van 662 (=20,16%) oninbaar geleden. Het daarmee gemoeide bedrag is 144.124.185 (=35,55%). De motorrijtuigenbelasting is niet in deze cijfers begrepen vanwege de grote aantallen en de relatief geringe bedragen per aanslag. Voor deze belasting zijn de cijfers over de periode 1998 t.m. 2002 als volgt. Het aantal opgelegde aanslagen met 100% boete bedraagt 849.686; het daarmee gemoeide bedrag (aanslagen plus boetes) is 191.596.771. Van deze aanslagen is tot op dit moment een aantal van 304.960 (=35,89%) oninbaar geleden. Het daarmee bedrag gemoeid is 32.072.350 (=16,74%). </antwoord>
      <antwoord nummer="4">Het onderzoek van het KLPD was erop gericht om, op basis van informatie uit 52 grote ontnemingszaken, inzicht te verkrijgen in de omvang van de criminele opbrengsten en de besteding daarvan. Het onderzoek had niet tot doel om de totale omvang van de fraude te berekenen. In het kader van dit KLPD-onderzoek zijn aanvullend gegevens gevraagd aan de Belastingdienst over 13 van die 52 ontnemingszaken, betrekking hebbend op 74 belastingplichtigen. Zoals opgemerkt in antwoord 2 zou de gevraagde fiscale informatie – gesteld dat die verkregen zou kunnen worden – m.b.t. deze belastingplichtigen geen betrouwbaar beeld opleveren over de omvang van de fraude vanwege het beperkte aantal selecte dossiers. Voor zover de vraag zou suggereren dat miljoenenfraudes niet worden onderzocht, wijs ik erop dat die 13 zaken door FIOD-ECD onder leiding van het openbaar ministerie zijn onderzocht. </antwoord>
      <noten afkomstig="antwoord"/>
   </antwoorden>
</kvr>
