<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) aan de minister van Binnenlandse Zaken en Koninkrijksrelaties over conflicten bij de Politie. (Ingezonden 11 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8906
</item>
         <item attribuut="Inhoud">Betreft de politieregio's Friesland en Gooi- en Vechtstreek.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 1998-1999, nr. 961, Tweede Kamer</item>
         <item attribuut="Vraagnr_bij_indiening">2989907570</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">1999-03-15</item>
         <item attribuut="Datum_indiening">1999-02-11</item>
         <item attribuut="Document-id">KVR8906</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1967" allpagenumbers="1967 1968" vetnummer="2989907570" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8906" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="961" onderwerp="" indiendatum="1999-02-11">
         <vrager partij="PvdA" oorsprong="parlement">Van Heemst</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1999-03-15">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Hebt u kennisgenomen van berichten over conflicten bij de politie in de regio Friesland <voetnoot nummer="1"/>en in de regio Gooi- en Vechtstreek? <voetnoot nummer="2"/>
      </vraag>
      <vraag nummer="2">Kunt u uiteenzetten wat de aanleiding en aard is van deze conflicten, waarin ontevredenheid over de dienstleiding een cruciale rol speelt? </vraag>
      <vraag nummer="3">Wat is c.q. wordt gedaan om aan deze conflicten een einde te maken en hoe wordt dat bereikt? </vraag>
      <vraag nummer="4">Hoeveel vergelijkbare conflicten hebben zich sinds de invoering van het nieuwe politiebestel voorgedaan? </vraag>
      <vraag nummer="5">Zijn er factoren en/of omstandigheden aan te wijzen die verklaren of aannemelijk maken waarom met een zekere regelmaat dit soort conflicten zich binnen de politie voordoen? </vraag>
      <vraag nummer="6">Komt de politie verhoudingsgewijs meer in het nieuws met dit soort conflicten dan andere, min of meer vergelijkbare ambtelijke organisaties en, zo ja, wat is daarvoor de (mogelijke) verklaring? </vraag>
      <vraag nummer="7">Bent u bereid een analyse te laten maken van conflicten die zich sinds 1993 hebben voorgedaan, opdat kan worden vastgesteld of, en, zo ja welke, maatregelen nodig zijn om de kans op conflicten te beperken? </vraag>
      <noten afkomstig="vraag">
         <noot nummer="1" datum="1999-01-25" bron="Leeuwarder Courant" titel="Er is oorlog gaande ... we zijn het spuugzat ... Sinds de jaarwisseling is er in het district Noordoost-Friesland geen leiding meer, zegt Theo Jellema, woordvoerder van het personeel">Leeuwarder Courant, 25 januari 1999: «Er is oorlog gaande ... we zijn het spuugzat ... Sinds de jaarwisseling is er in het district Noordoost-Friesland geen leiding meer, zegt Theo Jellema, woordvoerder van het personeel»</noot>
         <noot nummer="2" datum="1999-01-29" bron="Het Parool" titel="Het korps Gooi- en Vechtstreek kampt met een forste schuld en het wordt bovendien al lange tijd geteisterd door twisten tussen de leiding en de personeelsvertegenwoordiging">Het Parool, 29 januari 1999: «Het korps Gooi-en Vechtstreek kampt met een forste schuld en het wordt bovendien al lange tijd geteisterd door twisten tussen de leiding en de personeelsvertegenwoordiging»</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Onlangs heeft het Centrum Arbeidsverhoudingen Overheid (CAOP) het rapport «Arbeidsconflict of managementprobleem?» uitgebracht over de situatie in de regio Gooi en Vechtstreek. Daarin wordt kritiek geuit op drie niveaus: het regionale college, de korpsleiding en de ondernemingsraad. De destijds geïnitieerde en als innovatief te kenschetsen processen, gericht op vernieuwing van de bedrijfsvoering zijn, aldus het rapport, medio 1997 feitelijk tot stilstand gekomen. De oorzaken van de verstarring van dit proces kunnen worden herleid tot een onvoldoende in stand gehouden bestuurlijke cultuur van collectieve verantwoordelijkheid en (vermeende) belangentegenstellingen binnen het regionale college, tot een onvoldoende management(kwaliteit) en een ontoereikend personeelsbeleid. Dit proces werd verder versterkt toen de ondernemingsraad zich, bij gebrek aan een goede «bottom-up»-communicatie, als medebestuurder ging gedragen en de korpsleiding zich onvoldoende bewust bleek van de veranderde arbeidsverhoudingen. De korpsbeheerder heeft inmiddels laten weten dat hij, het regionale college en de ondernemingsraad de in het rapport gedane aanbevelingen hebben «omarmd». In het district Noord-Oost-Friesland van het regiokorps Friesland bleek, zo heeft de korpsbeheerder ons meegedeeld, de samenwerking in het districtsmanagementteam niet optimaal te zijn. De reorganisatie van het district kwam hierdoor niet van de grond. </antwoord>
      <antwoord nummer="3">De verantwoordelijkheid voor het beheer van het korps, waaronder het oplossen van dergelijke conflicten, ligt primair bij de korpsbeheerder. Beide korpsbeheerders hebben in overleg met direct betrokkenen inmiddels de nodige maatregelen in gang gezet. </antwoord>
      <antwoord nummer="4 en 5">Maatschappelijke ontwikkelingen en de veranderingen in de politie-organisatie stellen hoge eisen aan het management van de politie. Daarnaast is de reorganisatie van de Nederlandse politie één van de meest ingrijpende veranderingsprocessen die zich de afgelopen decennia bij de overheid hebben voorgedaan. Dit heeft van alle betrokkenen grote inspanning gevergd. Zo ook van het politiemanagement. Niet in de laatste plaats omdat tijdens de feitelijke reorganisatie de uitvoering van de politietaak onverminderd voortgang diende te blijven vinden. Met name het topmanagement is een kritische succesfactor gebleken voor de verdere ontwikkeling van de politieorganisatie. Sinds de invoering van het nieuwe politiebestel hebben zich in een aantal regio’s conflicten voorgedaan. Hoewel de ons bekende incidenten echter elk op hun eigen merites dienen te worden beoordeeld vanwege de specifieke feiten en omstandigheden, is de bestuurlijke dichtheid op regionaal niveau mede oorzaak van een te gering oplossend vermogen en onheldere verantwoordelijkheidstoedeling. Dit blijkt ook uit de vorig jaar gepubliceerde onderzoeken Evaluatie Politiewet 1993 betreffende het functioneren van het (regionale) politiebestel. </antwoord>
      <antwoord nummer="6">Of de politie verhoudingsgewijs meer in het nieuws komt met dergelijke conflicten dan andere min of meer vergelijkbare ambtelijke organisaties, kunnen wij, op basis van de ons ter beschikking staande gegevens, niet beoordelen. </antwoord>
      <antwoord nummer="7">De afgelopen jaren zijn, onder andere in opdracht van onze ministeries, reeds verschillende onderzoeken verricht naar de wijze waarop de hoofdrolspelers van het regionaal bestuur en beheer van de politie, waaronder de korpschefs en districtschefs, in het algemeen feitelijk functioneren. Ook zijn rapportages verschenen naar aanleiding van specifieke incidenten. Vanzelfsprekend betrekken wij de conclusies en aanbevelingen van dergelijke onderzoeken bij ons beleid. De komende maanden zullen wij de Tweede Kamer een hoofdlijnennotitie regionaal politiebestel aanbieden. Daarin doen wij voorstellen om te komen tot een meer transparante verdeling van verantwoordelijkheden, taken en bevoegdheden langs de lijnen van gezag en beheer, inclusief wijziging van de Politiewet 1993. Daarmee wordt tevens uitwerking gegeven aan de hieromtrent in het regeerakkoord en het Beleidsplan Nederlandse Politie 1999–2002 (BNP) neergelegde opvattingen. In dat verband besteden wij onder andere aandacht aan vermindering van de gesignaleerde bestuurlijke dichtheid. Ook overwegen wij de positie van de korpschefs verder te verduidelijken in de wet. Voorts is het Landelijk Management Development Politie (LMD) ingesteld, gericht op het verder verbeteren van de kwaliteit van de politietop. Ons streven is om in nauwe samenspraak met de korpsbeheerders dit LMD de komende tijd verder te ontwikkelen en in uitvoering te brengen. Vanzelfsprekend worden daarbij de in de praktijk opgedane ervaringen betrokken. In het BNP hebben wij aangekondigd deze kabinetsperiode de bevoegdheden op centraal niveau te versterken. Tenslotte zullen wij de komende tijd de aansluiting verbeteren tussen het landelijke MD-beleid en het MD-beleid op regionaal niveau. </antwoord>
      <noten afkomstig="antwoord"/>
   </antwoorden>
</kvr>
