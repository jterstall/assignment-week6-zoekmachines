<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de minister van Buitenlandse Zaken over verborgen kosten bij visumaanvragen. (Ingezonden 6 april 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22820
</item>
         <item attribuut="Inhoud">Vragen over de extra kosten die de Nederlandse ambassade in Londen in rekening brengt voor een visumaanvraag.</item>
         <item attribuut="Rubriek">Belastingen (Leges) Criminaliteit en openbare orde (Persoonsregistratie en identificatie) Internationale betrekkingen (Ambassades)</item>
         <item attribuut="Trefwoorden">Ambassades Leges Visa</item>
         <item attribuut="Vindplaats">Kamervragen met antwoord 2004-2005, nr. 1467, Tweede Kamer</item>
         <item attribuut="Vraagnr_bij_indiening">2040512190</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2005-04-21</item>
         <item attribuut="Datum_indiening">2005-04-06</item>
         <item attribuut="Document-id">KVR22820</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3123" allpagenumbers="3123 3124" vetnummer="2040512190" code="0405tkkvr1467" lopendefooter="Tweede Kamer, vergaderjaar 2004–2005, Aanhangsel" filenaam="KVR22820" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1467" onderwerp="" indiendatum="2005-04-6">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-04-21">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het feit dat voor een visumaanvraag bij de Nederlandse Ambassade te Londen naast £ 25,= behandelingskosten ook £ 10,= in rekening wordt gebracht door een commercieel bedrijf (Cablecom Productions) aan wie de afsprakenadministratie is uitbesteed? <voetnoot nummer="1"/>
      </vraag>
      <vraag nummer="2">Bent u op de hoogte van de wijze waarop bij de Nederlandse Ambassade te Londen het maken van haar visumafspraken uitbesteedt? </vraag>
      <vraag nummer="3">Wat is uw standpunt ten aanzien van deze werkwijze, waarbij de £ 25,= behandelingskosten voor de visumaanvraag op ondoorzichtige wijze met bijna 40% worden verhoogd? </vraag>
      <vraag nummer="4">Hanteren meer Nederlandse Ambassades deze werkwijze? Zo ja, welke? </vraag>
      <vraag nummer="5">Deelt u de mening dat de aanvrager van te voren duidelijk inzicht moet hebben in de kosten van de aanvraag? Zo ja, op welke wijze zal dit dan in de toekomst gestalte krijgen? </vraag>
      <noten afkomstig="vraag">
         <noot nummer="1">De aanvrager van een visum moet gedurende tien minuten op een telefoonnummer (09065540720), dat £ 1,= per minuut (+/-€ 1,45) kost, de paspoortgegevens inspreken. Navraag bij de ambassade leert dat deze opbrengsten geheel ten gunste van Cablecom zijn</noot>
      </noten>
   </vragen>
   <antwoorden aantal="5">
      <antwoord nummer="1">Ja. Mij is bekend dat de Nederlandse ambassade te Londen in augustus 2003 een afsprakensysteem voor visumaanvragers heeft ingevoerd en daarbij gebruik maakt van de diensten van een daartoe gespecialiseerd, commercieel bedrijf. De telefoonkosten voor de (potentiële) visumaanvrager bedragen £ 1 per minuut, hetgeen deels ten gunste van de lokale telefoonmaatschappij komt ter bestrijding van de reguliere gesprekskosten en deels ten gunste van het call centre. De gemiddelde beltijd bedraagt ca. 10 minuten. </antwoord>
      <antwoord nummer="2">Ja, daarvan ben ik op de hoogte. Daar andere lokaal vertegenwoordigde Schengen-lidstaten al eerder gebruik maakten van de diensten van hetzelfde bedrijf, bestond reeds op voorhand inzicht in de werkwijze van dat call centre en de effectiviteit van het systeem. Momenteel werken elf van de veertien aanwezige Schengen-vertegenwoordiging en met een afsprakensysteem voor visumaanvragen. Negen vertegenwoordigingen (die in 2004 totaal 154 500 van de 178 000 visumaanvragen voor het Schengengebied behandelden) hebben dit ondergebracht bij genoemd bedrijf. De overige drie Schengen-lidstaten werken – gelet op hun lagere aantallen visumaanvragen – nog met een «first come, first serve»-systeem. Voordat het huidige afsprakensysteem werd ingevoerd, geschiedde de inname van visumaanvragen op de Nederlandse ambassade in Londen eveneens op «first come, first serve»-basis. Lange rijen wachtende visumaanvragers, waarvan sommigen zich reeds ’s nachts naar de ambassade begaven, waren daarbij meer regel dan uitzondering. Door de ongereguleerde toeloop van visumaanvragers, kwam het vooral in drukke tijden voor dat sommige aanvragers niet aan bod kwamen. Ik ben van mening dat het huidige afsprakensysteem voor visumaanvragen aanzienlijk klantvriendelijker is. Bepaalde categorieën visumaanvragers kunnen afspraken buiten het call centre om maken. </antwoord>
      <antwoord nummer="3">Visumaanvragers worden goed geïnformeerd over de gesprekskosten ad £ 1 per minuut. In alle publieksinformatie m.b.t. visumverlening waarin het telefoonnummer voor visumafspraken bekend wordt gemaakt, wordt gewezen op de gesprekskosten. Ook wanneer het telefoonnummer wordt gebeld, krijgt men te horen wat de kosten per minuut zullen bedragen. De voormalige werkwijze bracht voor de visumaanvragers, naast veel overlast, eveneens kosten met zich mee voor de reis naar de ambassade (zij het dat dergelijke kosten minder inzichtelijk te maken zijn). Bovendien was het maken van die afspraak gebonden aan de openingstijden van de ambassade, waardoor velen een vrije dag dienden op te nemen. </antwoord>
      <antwoord nummer="4">Deze werkwijze wordt ook op de Nederlandse ambassade te Manilla gehanteerd. </antwoord>
      <antwoord nummer="5">Ik ben van mening dat visumaanvragers in Londen van tevoren een duidelijk inzicht krijgen in de visumleges en de telefoonkosten voor het maken van een afspraak. In algemene zin ben ik van mening dat goede en toegankelijke publieksinformatie – ten aanzien van de visumleges, de openingstijden van de visumafdeling en de voorwaarden voor visumverlening – bijdraagt aan een efficiënt verloop van het innameproces van visumaanvragen aan de balies en daarmee niet alleen in het belang is van potentiële visumaanvragers, maar ook van de ambassademedewerkers die belast zijn met visumverlening. Zowel op de posten als vanuit het departement, heeft dit aspect de voortdurende aandacht. </antwoord>
      <noten afkomstig="antwoord"/>
   </antwoorden>
</kvr>
