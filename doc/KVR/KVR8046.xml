<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken en de staatssecretaris van Economische Zaken, over de mensenrechtensituatie in Birma. (Ingezonden 24 september 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8046
</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Birma Mensenrechten</item>
         <item attribuut="Vindplaats">Kamervragen met antwoord 1998-1999, nr. 214, Tweede Kamer</item>
         <item attribuut="Vraagnr_bij_indiening">2989900650</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">1998-10-23</item>
         <item attribuut="Datum_indiening">1998-09-24</item>
         <item attribuut="Document-id">KVR8046</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="433" allpagenumbers="433 434" vetnummer="2989900650" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8046" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="214" onderwerp="" indiendatum="1998-09-24">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken en de staatssecretaris van Economische Zaken,</vraagt-aan>
      </vraagdata>
      <antwoorddata antwoorddatum="1998-10-23">
         <antwoorder functie="staatssecretaris" ministerie="Economische Zaken">Ybema</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Hoe beoordeelt u het besluit van de Europese Commissie bij de WTO aan te dringen op arbitrage in verband met besluiten van de Amerikaanse staat Massachussets met betrekking tot regelgeving ten aanzien van Birma? </vraag>
      <vraag nummer="2">Bent u bereid er zo spoedig mogelijk op aan te dringen dat deze arbitragecommissie er niet komt en juist wordt aangedrongen op aandacht van de WTO voor mensenrechten en democratie in Birma? </vraag>
      <vraag nummer="3">Kunt u zo spoedig mogelijk bevorderen dat er een verbod komt op in- en doorreisvisa voor leden van de Birmese junta? </vraag>
      <vraag nummer="4">Bent u bereid direct bij het Nederlandse bedrijfsleven aan te dringen op stopzetting van investeringen in Birma zoals is bepleit door mevrouw Aung San Suu Kyi? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Het besluit om in het kader van de bindende geschillenbeslechting van de WTO een panel aan te vragen tegen de VS – in verband met sancties door de staat Massachusetts – is op voorstel van de Commissie genomen in overeenstemming met de uitdrukkelijke wens van de lidstaten. Ook Nederland heeft hiermee ingestemd toen bleek dat eerdere toezeggingen van de federale overheid van de VS om iets te doen aan de door Massachusetts genomen maatregelen geen concrete resultaten opleverden. De EU heeft tot voorleggen van het geschil met de VS aan een WTO-panel besloten vanwege de extraterritoriale werking van de Birma-wet van Massachusetts en meer specifiek omdat deze wet een schending inhoudt van de verplichtingen van de VS onder de WTO-overeenkomst inzake Overheidsaanbestedingen. Zoals Nederland en de EU ook bij andere gelegenheden steeds hebben aangegeven, wordt extraterritoriale sanctiewetgeving onaanvaardbaar geacht, omdat deze leidt tot ondermijning van de internationale rechtsorde. Dit is een principiële kwestie, die los staat van de vraag welk beleid Nederland zelf ten aanzien van Birma wenst te voeren. </antwoord>
      <antwoord nummer="2">Het ligt op grond van het bovenstaande niet voor de hand aan te dringen op beëindiging van het panel. Dit neemt natuurlijk niet weg dat wij ook aandacht zullen blijven vragen voor de mensenrechtensituatie in Birma. De EU-lidstaten hebben de Commissie gevraagd ook in WTO-kader duidelijk te maken dat het panel niet mag worden gezien als (impliciete) steun voor de Birmese regering. De rol die de WTO ten aanzien van de handhaving van mensenrechten kan spelen, is echter beperkt. Hier is met name art. XXI GATT van belang, dat sanctiemaatregelen toestaat ter uitvoering van verplichtingen in VN-kader. Daarvan is nu echter geen sprake. </antwoord>
      <antwoord nummer="3">Op basis van het Gemeenschappelijk Standpunt (GS) van de Europese Unie (96/635/GBVB) van 28 oktober 1996 gelden visumbeperkingen voor senior leden van de State Peace and Development Council (SPDC) en van het Birmese leger, alsmede voor hun familieleden. Ten aanzien van doorreisvisa hanteert Nederland reeds dezelfde criteria als voor inreisvisa. Nederland heeft er voor gepleit deze lijn in het nieuwe GS op te nemen zodat transit via het grondgebied van de EU-landen niet langer mogelijk is. </antwoord>
      <antwoord nummer="4">Bij het ontbreken van een bindende resolutie van de VN Veiligheidsraad of, wat betreft economische maatregelen, van een verordening van de Europese Unie, heeft de overheid geen juridisch aanknopingspunt om Nederlandse bedrijven aan te spreken op hun activiteiten in Birma. Thans is in EU-verband aan de orde, of het Gemeenschappelijk Standpunt inzake Birma dient te worden aangescherpt met economische sancties zoals een investeringsstop. Nederland is hier voorstander van. Op dit punt bestaat overigens binnen de EU nog allesbehalve consensus. </antwoord>
      <noten afkomstig="antwoord"/>
   </antwoorden>
</kvr>
