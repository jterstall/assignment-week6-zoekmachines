<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de staatssecretaris van Volksgezondheid, Welzijn en Sport over de bureaucratie als gevolg van de Wet maatschappelijke ondersteuning (Wmo). (Ingezonden 27 november 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26931
</item>
         <item attribuut="Inhoud">Vragen over het feit dat de automatisering met betrekking tot de WMO op zijn vroegst aan het eind van het eerste kwartaal van 2007 klaar is. Ook vragen over de verwerking van de indicatiestelling. Sommige gemeenten sturen de indicatie naar de cliënt, die vervolgens zelf een zorgaanbieder moet gaan benaderen.</item>
         <item attribuut="Rubriek">Communicatie, media en informatievoorziening (Hard- en software) Gezondheidszorg (Algemeen)</item>
         <item attribuut="Trefwoorden">Automatisering Gezondheidszorg</item>
         <item attribuut="Vindplaats">Kamervragen met antwoord 2006-2007, nr. 475, Tweede Kamer</item>
         <item attribuut="Vraagnr_bij_indiening">2060703630</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2006-12-11</item>
         <item attribuut="Datum_indiening">2006-11-27</item>
         <item attribuut="Document-id">KVR26931</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1025" allpagenumbers="1025 1026" vetnummer="2060703630" code="0607tkkvr475" lopendefooter="Tweede Kamer, vergaderjaar 2006–2007, Aanhangsel" filenaam="KVR26931" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="475" onderwerp="" indiendatum="2006-11-27">
         <vrager partij="GroenLinks" oorsprong="parlement">Azough</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-12-11">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Klopt het dat de automatisering met betrekking tot de Wmo achterloopt en dat de ict-ondersteuning voor het versturen van de indicaties, melding aanvang zorg, melding einde zorg en de financiële afhandeling van de geleverde zorg voor gemeenten op zijn vroegst aan het eind van het eerste kwartaal van 2007 gereed is? </vraag>
      <vraag nummer="2">Wat betekent deze vertraging voor zorgaanbieders en hun cliënten? Heeft u zicht op de hoeveelheid extra administratieve lasten die deze vertraging met zich meebrengt? </vraag>
      <vraag nummer="3">Klopt het dat in sommige gemeenten zorgaanbieders zelf de achtergrondgegevens die niet op het besluit staan moeten achterhalen, waardoor het risico bestaat dat burgers twee keer hetzelfde verhaal moeten doen; één keer bij de indicatiestelling en één keer bij de zorgaanbieder? </vraag>
      <vraag nummer="4">Klopt het dat sommige gemeenten de indicatie gaan sturen naar de cliënt, die vervolgens zelf een zorgaanbieder moet gaan benaderen? Deelt u de mening dat dit risico’s met zich meebrengt, omdat mensen de indicatie kwijt kunnen raken, en niet iedereen de weg kan vinden in het complexe zorgveld? </vraag>
      <vraag nummer="5">Kunt u deze vragen beantwoorden voor de behandeling van de VWS-begroting? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ook bij het uitvoeren van de Wmo zal er tussen verschillende partners sprake zijn van gegevensuitwisseling. Dat wil echter niet zeggen dat die gegevensuitwisseling op dezelfde manier plaatsvindt als in de AWBZ. Anders dan in de AWBZ, zijn het de gemeenten zelf die bepalen met wie en op welke wijze de gegevensuitwisseling vorm krijgt. Er kan dus niet gesproken worden over «de automatisering». De manier waarop de automatisering vorm krijgt, hangt af van de door de gemeente nagestreefde werkwijze en wensen. De gemeente bepaalt zelf hoever zij wil gaan met de automatisering van het berichtenverkeer. Vanuit het implementatiebureau Wmo is in 2006 een aantal activiteiten ontplooid die er voor zorgen dat er vanuit de gemeenten met relevante partners een kwalitatief verantwoord berichtenverkeer kan plaats vinden. In dit licht hebben VWS en VNG een aantal onderzoeken uitgevoerd om het berichtenverkeer binnen de Wmo-keten doelmatiger te laten plaatsvinden. De hieruit opgeleverde Startarchitectuur Wmo-ICT geeft een groeimodel voor gegevensuitwisseling binnen de Wmo-keten. Dit groeimodel beslaat meerdere jaren, daar er uiteindelijk ook raakvlakken met andere domeinen – zoals de SUWI-keten – nadrukkelijk in ogenschouw worden genomen. Tijdens diverse recente voorlichtingsbijeenkomsten Wmo, waaraan veel gemeenten hebben deelgenomen, is op het onderwerp gegevensuitwisseling nadrukkelijk ingegaan. Op dit moment wordt er – in samenspraak met de ICT-leveranciers – gezocht naar oplossingen die op korte termijn een doelmatiger gegevensuitwisseling kunnen faciliteren. Dit gebeurt in de vorm van pilots. De resultaten van de pilots zullen vervolgens via de reguliere contracten tussen Wmo-partner en ICT-leverancier ter beschikking worden gesteld. Begin volgend jaar zal ik alle relevante partners, zoals ook toegezegd in uw Kamer, uitnodigen voor een rondetafel-conferentie gericht op het vinden van mogelijke verbeteringen in de automatisering op het lokale niveau. Dit alles met inachtneming van de daarbij horende verantwoordelijkheidsverdeling. Buiten de inspanningen rond verbetering van het reguliere proces, heeft het implementatiebureau Wmo ook aandacht geschonken aan het faciliteren van de eenmalige gegevensoverdracht van HV-cliënten vanuit de AWBZ naar de gemeenten. Daartoe is – in samenwerking met de ICT-leveranciers – onder meer een tool ontwikkeld en ter beschikking gesteld, zodat gemeenten de lijst van HV-cliënten kunnen overnemen en schonen. </antwoord>
      <antwoord nummer="2">Zoals in het antwoord op vraag 1 naar voren is gebracht, kan er op 1 januari tussen gemeenten en zorgaanbieders een kwalitatief verantwoord berichtenverkeer plaatsvinden. In het eerste kwartaal van 2007 zal onderzocht worden of hier doelmatigheidswinst te boeken valt. Dat is overigens geen zaak die alleen vanuit het centrale niveau geregeld kan worden. Telkens weer zijn het de gemeenten die op tal van onderdelen die het berichtenverkeer betreffen hun eigen afwegingen maken. </antwoord>
      <antwoord nummer="3">Daar waar gemeenten gebruik maken van de adviezen van het CIZ klopt dit niet. In die situaties waarin niet met het CIZ gewerkt wordt maar met een andere indicatiesteller ligt het in de lijn van de verwachtingen dat gemeenten soortgelijke afspraken maken over de informatie die bij het indicatieadvies geleverd moet worden. </antwoord>
      <antwoord nummer="4">Een indicatiebesluit geeft aan op welke gronden iemand recht heeft op een voorziening en op de omvang van de voorziening. Daarin staat hooguit vermeld of het gaat om zorg in natura of om een persoonsgebonden budget. Door tijdens de indicatie meteen te vragen naar de aanbieder van voorkeur, zoals dat nu ook in de AWBZ gebruikelijk is, kan een zorgaanbieder direct geïnformeerd worden over de wens van de cliënt. Daar waar een cliënt zich liever eerst oriënteert op de markt, is het beter dat hij een indicatiebesluit krijgt met daarbij een overzicht van de mogelijke keuzes. De Wmo stelt de keuzevrijheid van cliënten voorop, een zorgaanbieder kan daarom nooit automatisch worden toegewezen. </antwoord>
      <antwoord nummer="5">Ja. </antwoord>
      <noten afkomstig="antwoord"/>
   </antwoorden>
</kvr>
