<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en De Wit (SP) aan de ministers van Binnenlandse Zaken en Koninkrijksrelaties en Justitie over mishandeling door een politieagent. (Ingezonden 10 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8331
</item>
         <item attribuut="Inhoud">Vragen naar aanleiding van de uitzending Lopende Zaken van 8 november 1998 over mishandeling van vier minderjarige jongens door een politie-agent in de regio Groningen.</item>
         <item attribuut="Rubriek">Criminaliteit en openbare orde (Politie) Welzijn (Jeugdigen)</item>
         <item attribuut="Trefwoorden">Jeugdigen Politie Slachtoffers van delicten Mishandeling</item>
         <item attribuut="Vindplaats">Kamervragen met antwoord 1998-1999, nr. 457, Tweede Kamer</item>
         <item attribuut="Vraagnr_bij_indiening">2989903070</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">De Wit</persoon>
         </item>
         <item attribuut="Datum_reaktie">1998-12-09</item>
         <item attribuut="Datum_indiening">1998-11-10</item>
         <item attribuut="Document-id">KVR8331</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="931" allpagenumbers="931 932" vetnummer="2989903070" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8331" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="457" onderwerp="" indiendatum="1998-11-10">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">De Wit</vrager>
         <vraagt-aan>de ministers van Binnenlandse Zaken en Koninkrijksrelaties en Justitie</vraagt-aan>
      </vraagdata>
      <antwoorddata antwoorddatum="1998-12-9">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de reportage in de laatste uitzending van Lopende Zaken <voetnoot nummer="1"/>over mishandeling door een politie-agent van 4 minderjarige jongens? </vraag>
      <vraag nummer="2">Wie stelt de klachtencommissie, bedoeld in de uitzending, in? Wie benoemt de leden van de klachtencommissie? Wie ziet toe op de onafhankelijkheid van de leden van de klachtencommissie? </vraag>
      <vraag nummer="3">Kunt u verduidelijken wat er in het algemeen gebeurt met de uitspraak van de klachtencommissie? </vraag>
      <vraag nummer="4">Wat vindt u van de houding van de politie in deze zaak? </vraag>
      <vraag nummer="5">Wat vindt u van de uitspraak van de korpschef regiopolitie Groningen Brand dat hij respect heeft voor de mensen die handelen en niet voor hen die niet handelen ook als achteraf blijkt dat dat handelen niet de schoonheidsprijs verdient? </vraag>
      <vraag nummer="6">Vindt u deze uitspraak gezien het feit dat de betreffende politie-ambtenaar is veroordeeld niet misplaatst? </vraag>
      <vraag nummer="7">Bent u bereid de korpschef om opheldering te vragen over de gang van zaken en zijn uitlatingen in deze zaak? </vraag>
      <vraag nummer="8">Wat is uw commentaar op het sepot van de aangifte van de ouders van de minderjarige jongens nu dat sepot kennelijk is gebaseerd op de brief van de jeugdofficier aan haar collega, waaruit blijkt dat de politie-ambtenaar niet door het Openbaar Ministerie wordt vervolgd omdat beiden hem persoonlijk kennen en daardoor niet objectief kunnen zijn? </vraag>
      <noten afkomstig="vraag">
         <noot nummer="1" datum="1998-11-8" bron="VPRO, Lopende Zaken">VPRO, Lopende Zaken, 8 november 1998</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De klachtencommissie bedoeld in de uitzending is ingesteld door het regionale college van de regiopolitie Groningen. De drie leden zijn benoemd door de korpsbeheerder. Ter waarborging van een onafhankelijke en objectieve beoordeling van klachten hebben de leden van de klachtencommissie geen enkele relatie, functioneel of anderszins, met de regiopolitie. Een nadere voorziening wordt niet noodzakelijk geacht door de regiopolitie Groningen. </antwoord>
      <antwoord nummer="3">Bij de regiopolitie Groningen is sprake van een klachtenadviescommissie, conform de Politiewet 1993, die over de afdoening van een klacht een advies uitbrengt aan de korpsbeheerder. Dat advies kan gegrondverklaring, ongegrondverklaring of gedeeltelijke gegrondverklaring inhouden. Hoewel dit advies niet bindend is volgt de korpsbeheerder het advies in vrijwel alle gevallen, vanwege de objectieve en onafhankelijke wijze van totstandkoming ervan. Vervolgens wordt de klager het oordeel van de korpsbeheerder over de klacht meegedeeld, onder verwijzing naar de overwegingen van de adviescommissie en onder vermelding van de mogelijkheid om zich tot de Nationale Ombudsman te wenden. In andere regio’s wordt volgens hetzelfde principe gehandeld. </antwoord>
      <antwoord nummer="4">De korpsbeheerder van de regiopolitie Groningen heeft mij meegedeeld dat de betrokken politieambtenaar danig tekort is geschoten en dat de klachten die in verband met deze zaak bij hem zijn ingediend over het gedrag van de betrokken politieambtenaar en enkele van zijn collega’s, conform het advies van de klachtenadviescommissie, gegrond zijn verklaard door de korpsbeheerder. De korpsbeheerder heeft mij meegedeeld dat ondanks het feit dat de betrokken politieambtenaar zich aangevallen voelde door de betrokken jongens en dat dit emoties opriep bij collega’s, het niet zo mag zijn dat die emoties worden afgereageerd op de betrokkenen. Ik ben het hiermee eens. </antwoord>
      <antwoord nummer="5">De korpschef heeft met zijn uitspraak tot uitdrukking willen brengen dat hij respect heeft voor politiemensen die, indien zij een situatie aantreffen waarin redelijkerwijs politieoptreden is geïndiceerd maar waaraan zij zich zouden kunnen onttrekken, kiezen voor het eerste. De korpschef heeft met zijn uitspraak niet beoogd aan te geven dat, indien achteraf zou blijken dat de wijze van optreden van de handelende ambtenaar aan kritiek onderhavig is, die kritiek dan te allen tijde misplaatst zou zijn. Het door de korpschef uitgesproken respect ziet in dit verband alleen op het feit dat een politieambtenaar initiatieven neemt om aan door hem geconstateerde strafbare gedragingen een einde te maken, ook in gevallen waarin hij zich daaraan had kunnen onttrekken, en ziet niet op de wijze waarop aan die initiatieven vervolgens uitvoering wordt gegeven. </antwoord>
      <antwoord nummer="6">Gezien de strekking van de uitspraak van de korpschef en hetgeen hij bedoeld heeft hiermee aan te geven, zoals hierboven uiteengezet, vind ik deze uitspraak niet misplaatst. </antwoord>
      <antwoord nummer="7">Ik heb ten behoeve van de beantwoording van de vragen ambtsbericht opgevraagd bij de korpsbeheerder. De korpsbeheerder heeft, in samenspraak met de korpschef, gereageerd op de gang van zaken en de uitspraken van de korpschef nader toegelicht en verduidelijkt, zoals hierboven beschreven. </antwoord>
      <antwoord nummer="8">De zaaksofficier van Justitie heeft in het verleden met de politieambtenaar in kwestie samengewerkt. Daarom heeft zij haar voorgenomen afdoeningsbeslissing aan haar chef voorgelegd, nadat zij zich ervan had vergewist dat deze de politieambtenaar niet kende. Deze heeft het dossier bestudeerd en de voorgestelde afdoening van de zaaksofficier bekrachtigd. Mijns inziens is hier dan ook geen sprake geweest van onvoldoende objectieve beoordeling. Hieraan doet niet af, dat het Gerechtshof later tot een ander oordeel over de vervolging van de politieambtenaar is gekomen. </antwoord>
      <noten afkomstig="antwoord"/>
   </antwoorden>
</kvr>
