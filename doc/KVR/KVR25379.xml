<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kraneveldt en Herben (beiden LPF) aan de staatssecretarissen van Onderwijs, Cultuur en Wetenschap, mevrouw Van der Laan, en van Buitenlandse Zaken (Europese Zaken) over het op te richten Huis van de Culturele Dialoog. (Ingezonden 15 maart 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25379
</item>
         <item attribuut="Inhoud">Vragen over het instellen van de commissie-Pröpper die een voorstel moet doen voor uitwerking van het plan voor een Huis van de Culturele Dialoog, dat 12 miljoen euro per jaar moet gaan kosten terwijl er volgens vragenstellers al tal van vergelijkbare initiatieven bestaan.</item>
         <item attribuut="Rubriek">Cultuur en taal (Algemeen) Welzijn (Minderheden)</item>
         <item attribuut="Trefwoorden">Cultuur Minderheden</item>
         <item attribuut="Vindplaats">Kamervragen met antwoord 2005-2006, nr. 1278, Tweede Kamer</item>
         <item attribuut="Vraagnr_bij_indiening">2050609630</item>
         <item attribuut="Afkomstig_van">Onderwijs, Cultuur en Wetenschappen (OCW) Buitenlandse Zaken (BUZA)</item>
         <item attribuut="Indiener">
            <persoon partij="LPF">Kraneveldt</persoon>
            <persoon partij="LPF">Herben</persoon>
         </item>
         <item attribuut="Datum_reaktie">2006-04-18</item>
         <item attribuut="Datum_indiening">2006-03-15</item>
         <item attribuut="Document-id">KVR25379</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2723" allpagenumbers="2723 2724" vetnummer="2050609630" code="0506tkkvr1278" lopendefooter="Tweede Kamer, vergaderjaar 2005–2006, Aanhangsel" filenaam="KVR25379" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1278" onderwerp="" indiendatum="2006-03-15">
         <vrager partij="LPF" oorsprong="parlement">Kraneveldt</vrager>
         <vrager partij="LPF" oorsprong="parlement">Herben</vrager>
         <vraagt-aan>de staatssecretarissen van Onderwijs, Cultuur en Wetenschap, mevrouw Van der Laan, en van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="2006-04-18">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1">Deelt u de mening dat in Nederland een veelvoud van organisaties en instellingen, voor een groot deel gesubsidieerd, zich bezig houdt met diverse aspecten van de multiculturele samenleving? Wat is in het licht van deze constatering uw overweging geweest om een commissie onder leiding van de heer Pröpper een concreet voorstel te laten maken om culturen samen te brengen? </vraag>
      <vraag nummer="2">Betekent het instellen van deze commissie dat u de mening deelt dat er een groeiende verwijdering is tussen mensen van diverse culturen binnen Nederland? Zo ja, waaraan wijt u dit? </vraag>
      <vraag nummer="3">Betekent het instellen van deze commissie dat u de mening deelt dat instellingen en organisaties in Nederland op dit moment onvoldoende aandacht besteden aan het samenbrengen van culturen? </vraag>
      <vraag nummer="4">Betekent het instellen van deze commissie dat u de mening deelt dat er op dit moment onvoldoende middelen beschikbaar zijn om culturen samen te brengen? </vraag>
      <vraag nummer="5">Waarom is een commissie aangesteld om een concreet voorstel te maken in plaats van te onderzoeken op welke wijze bestaande instellingen en organisaties een dergelijke taak zouden kunnen uitvoeren? </vraag>
      <vraag nummer="6" voetnoot="1">Klopt het volgende citaat van de staatssecretaris van Buitenlandse Zaken <voetnoot nummer="1"/>: «Ik heb rond die discussie over de Deense cartoons vaak gedacht: hadden we het Huis maar alvast. Dan konden we debatten organiseren en een tentoonstelling over allerlei cartoons maken. Dit is echt een doorbraak»? Zo ja, wat bedoelt u daarmee en heeft u op persoonlijke titel of namens het kabinet gesproken? </vraag>
      <vraag nummer="7">Indien de staatssecretaris van Buitenlandse Zaken juist is geciteerd en namens het kabinet heeft gesproken, mag dan uit het woord «doorbraak» worden geconcludeerd dat u van plan bent het voorstel van de commissie in welwillende overweging te nemen? </vraag>
      <vraag nummer="8">Acht u het wenselijk naast de al bestaande structuren weer een nieuw platform op te richten, dat ook nog eens een internationale uitstraling moet hebben, een charismatische directeur, een nieuw gebouw in Amsterdam en diverse vestigingen in andere steden? </vraag>
      <vraag nummer="9">Erkent u het gevaar dat ook dit initiatief uitgroeit tot een praatclub van voornamelijk allochtone en autochtone intellectuelen en dat de daadwerkelijke doelgroep niet of nauwelijks wordt bereikt? </vraag>
      <vraag nummer="10">Deelt u de opvatting dat het beoogde budget (30 miljoen eenmalig, 12 miljoen op jaarbasis) beter besteed kan worden aan daadwerkelijke integratie, bijvoorbeeld aan stageplekken voor allochtone jongeren of taalcursussen voor allochtone vrouwen, dan aan weer een extra instituut dat alleen al voor de organisatie en de huisvesting veel geld opslokt? </vraag>
      <vraag nummer="11" voetnoot="2">Kunt u bevestigen dat de minister-president tijdens de slotbijeenkomst van de commissie PaVEM <voetnoot nummer="2"/>een pleidooi heeft gehouden voor de oprichting van een Arabisch cultureel instituut. Is het kabinet van plan financiële steun te geven aan een dergelijk instituut en is het de bedoeling dat het beoogde Huis van de Culturele Dialoog naast een dergelijk instituut gaat functioneren? </vraag>
      <vraag nummer="12">Hoe verhoudt dit initiatief tot de oprichting van het Huis van de Culturele Dialoog zich tot de Dialoog der Beschavingen, die onder de leiding van de Europese Unie wordt opgestart en waarover de Kamer een notitie is toegezegd? </vraag>
      <noten afkomstig="vraag">
         <noot nummer="1" datum="2006-03-9" bron="NRC Handelsblad">NRC Handelsblad, 9 maart 2006</noot>
         <noot nummer="2">PaVEM: Participatie van Vrouwen uit Etnische Minderheidsgroepen</noot>
      </noten>
   </vragen>
   <antwoorden aantal="8">
      <antwoord nummer="1 t/m 5">De constatering dat er in Nederland behoefte is aan meer kennis over en contact tussen de culturen van de verschillende bevolkingsgroepen vormde het startpunt voor het in onze opdracht verrichte onderzoek naar de vormgeving en invulling van een Huis voor de culturele dialoog. Uitgaande van de verbindende kracht van cultuur zou het Huis mensen met uiteenlopende culturele achtergronden moeten samenbrengen in artistieke ontmoeting, debat en dialoog. De nadruk ligt daarbij op de verrijking van de Nederlandse samenleving door migratie, die zichtbaar gemaakt wordt door kwalitatief hoogstaande uitingen van kunst en cultuur uit de verschillende disciplines (film, theater, erfgoed, ect.) van de herkomstculturen van migranten te tonen. Deze uitingsvormen worden aangewend om mensen met allerlei achtergronden te bereiken en aan te zetten actief te participeren. Een daadwerkelijk integraal en nationaal initiatief, met een nationale en internationale signaalwerking, ontbreekt tot dusver. Het onderzoek is uitgevoerd door een werkgroep die zich breed heeft georiënteerd op de initiatieven die zich op het (inter)culturele terrein bevinden. Op grond daarvan komt de werkgroep tot een voorstel, een cultureel programma met steunpilaren in het hele land. Daarmee beoogt de werkgroep nieuwe samenwerkingsverbanden te smeden waarbij nadrukkelijk wordt aangesloten bij de in een aantal grote steden reeds in ontwikkeling zijnde plannen voor centra voor culturele dialoog. </antwoord>
      <antwoord nummer="6">Ja, dit is een correct citaat. Wij zijn van oordeel dat dit soort debatten en hoogstaande culturele activiteiten een goed voorbeeld vormen van het soort activiteiten dat in het Huis zou kunnen plaatsvinden. </antwoord>
      <antwoord nummer="7">Wij verwijzen naar onze brief waarmee wij het onderzoeksrapport «Huis voor de culturele dialoog» (ref) eerder aan uw Kamer aanboden; wij zullen uw Kamer op korte termijn informeren over de mogelijkheden van uitvoering van het voorstel. Zoals reeds in het Algemeen Overleg over de museale strategie van 6 april is medegedeeld, is de financiering van het Huis nog onzeker. </antwoord>
      <antwoord nummer="8">Zie onze antwoorden op vragen 1–5. </antwoord>
      <antwoord nummer="9">Het initiatief beoogt brede doelgroepen aan te spreken. Het voorstel is dat het Huis verschillende functies zal kennen, zoals theater, artslab, tentoonstellingsruimte, ontmoetingscentrum, enzovoorts. Het vormen van een podium voor debat vormt, zoals gemeld, een van de functies van het Huis. </antwoord>
      <antwoord nummer="10">Los van de gewenste bedragen, waarvoor vooralsnog geen financiële dekking is, delen wij deze opvatting niet. Juist vanuit de kunstzinnige invalshoek kan het Huis een bijdrage leveren aan de positieve identiteitsvorming en integratie bij migranten in Nederland én aan een beter begrip in ons land van de (diversiteit van) de andere culturen. </antwoord>
      <antwoord nummer="11">Het pleidooi van de minister-president is meegenomen in de ontwikkeling van de plannen voor het Huis voor de culturele dialoog. Het betreft geen afzonderlijke initiatief. </antwoord>
      <antwoord nummer="12">De «Alliantie der Beschavingen» betreft een initiatief dat zich in VN-context afspeelt. De SGVN brengt in dit verband een groep van eminente personen samen om dit initiatief te leiden. Het huis zal, zoals ook gesteld in het rapport, nadrukkelijk verbinding zoeken met, in de eerste plaats maar niet exclusief, het Europese denken over culturele dialoog. </antwoord>
      <noten afkomstig="antwoord"/>
   </antwoorden>
</kvr>
