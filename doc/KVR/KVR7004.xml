<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over een Basisschool te Havelterberg. (Ingezonden 1 april 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7004
</item>
         <item attribuut="Inhoud">Vragen over het onderwijs aan leerplichtige kinderen van asielzoekers op de Christelijke Basisschool te Havelterberg.</item>
         <item attribuut="Rubriek">Basisonderwijs (Bekostiging basisonderwijs) Basisonderwijs (Kwaliteit van het basisonderwijs) Welzijn (Vreemdelingen en asielzoekers)</item>
         <item attribuut="Trefwoorden">Bekostiging basisonderwijs Kwaliteit van het basisonderwijs Vluchtelingen</item>
         <item attribuut="Vindplaats">Kamervragen met antwoord 1997-1998, nr. 1147, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1998-04-24</item>
         <item attribuut="Datum_indiening">1998-04-01</item>
         <item attribuut="Document-id">KVR7004</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2347" allpagenumbers="2347 2348 2349" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7004" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1147" onderwerp="" indiendatum="1998-04-1">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1998-04-24">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Herinnert u zich de antwoorden op vragen van vraagsteller en het lid De Cloe inzake de Christelijke Basisschool te Havelterberg, die in 1991 opheffing wist te voorkomen door zich op te werpen als school voor leerplichtige kinderen van asielzoekers? <voetnoot nummer="1"/>
      </vraag>
      <vraag nummer="2" voetnoot="2">Hebt u kennis genomen van berichten dat er rond voornoemde school opnieuw een «schoolstrijd» is losgebrand? <voetnoot nummer="2"/>
      </vraag>
      <vraag nummer="3">Kent u het rapport van het onderzoek dat medio 1997 is verschenen en dat opgesteld is door het Rijksinspectiekantoor Groningen in opdracht van de coördinerend inspecteur te Zwolle? </vraag>
      <vraag nummer="4">Wat is uw oordeel over de conclusies van dit rapport, namelijk dat het bestuur van voornoemde school in verschillende opzichten ernstig in gebreke is gebleven, hetgeen zich onder meer manifesteerde in het ontbreken van beleid, visie, leermiddelen voor de leerlingen en bijscholing van de leerkrachten? </vraag>
      <vraag nummer="5">Is het daarnaast waar dat deze school, die uitsluitend door kinderen van asielzoekers bezocht wordt, bewust geen gebruik heeft gemaakt van de beschikbare deskundigheid die er landelijk aanwezig is voor leerlingen van asielzoekerscentra? </vraag>
      <vraag nummer="6">Is het tevens waar dat het schoolbestuur de door OCW beschikbaar gestelde extra financiën heeft opgepot en dus niet heeft ingezet voor het doel waarvoor deze gelden bestemd zijn? </vraag>
      <vraag nummer="7" voetnoot="3">Welke consequenties trekt u uit de conclusie van de Inspectie dat «het geen zin heeft de school in deze opzet te handhaven»? <voetnoot nummer="3"/>
      </vraag>
      <vraag nummer="8">Wordt naar uw mening niet op zijn minst de schijn gewekt dat het bestuur van voornoemde school de asielzoekersproblematiek gebruikt om een ander doel te dienen, te weten de terugkeer van het christelijk basisonderwijs in Havelte en omgeving? Is dit niet merkwaardig tegen de achtergrond van de constatering dat voornoemde school jarenlang onder de opheffingsnorm bivakkeerde en in 1991 – het jaar waarin de school wist te overleven door zich op te werpen als asielzoekersschool – meer leerkrachten telde dat de vijf overgebleven leerlingen, waarmee het ontbreken van bestaansrecht voor het christelijk basisonderwijs in de gemeente Havelte onmiskenbaar was aangetoond? </vraag>
      <vraag nummer="9">Kunt u bewerkstelligen dat het door het bestuur van voornoemde school opgepotte «asielzoekersgeld» niet wordt gebruikt voor oneigenlijke doelen, zoals bijvoorbeeld het stichten van een nieuwe christelijke basisschool in Havelte, waar overigens buiten dit bestuur, niemand in Havelte en omgeving het initiatief toe genomen heeft? </vraag>
      <vraag nummer="10">Is er na de inmiddels voltrokken gemeentelijke herindeling in Drenthe, waardoor de betreffende school binnen de gemeentegrenzen van de gemeente Meppel is komen te vallen, nog wel een legitimatiegrond voor het voortbestaan van deze asielzoekersschool? </vraag>
      <vraag nummer="11">Welke maatregelen kunt u treffen om te voorkomen dat het onderwijs aan de betreffende kinderen nog langer in gebreke blijft en op welke wijze kunnen de ter beschikking gestelde belastinggelden ook daadwerkelijk ten goede komen aan het onderwijs voor deze kinderen? </vraag>
      <vraag nummer="12">Kunt u aangeven hoe u in de toekomst kunt vermijden dat ook elders ten koste van asielzoekers en belastingbetalers oneigenlijke doelen met onderwijsgelden worden gefinancierd? </vraag>
      <vraag nummer="13">Wordt het naar uw mening geen tijd om voor de leerplichtige kinderen van asielzoekers die nu min of meer gedwongen de school in Havelterberg bezoeken op eenzelfde wijze basisonderwijs te verzorgen als ook elders in Nederland gebeurt? Zo ja, bent u bereid rekening te houden met de positie van de leerkrachten van voornoemde school, die voor het grootste deel niet verantwoordelijk zijn voor de opgelaaide «schoolstrijd»? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="576">Aanhangsel Handelingen, nr. 576, Vergaderjaar 1991–1992.</noot>
         <noot nummer="2" datum="1998-03-25" bron="Nieuwsblad van het Noorden">Nieuwsblad van het Noorden, 25 maart 1998</noot>
         <noot nummer="3">Blz. 13 rapport Rijksinspectiekantoor Groningen</noot>
      </noten>
   </vragen>
   <antwoorden aantal="13">
      <antwoord nummer="1">Ja, deze antwoorden zijn mij bekend. </antwoord>
      <antwoord nummer="2">Ja, van de Inspectie en via berichten uit de media heb ik hiervan kennis genomen. </antwoord>
      <antwoord nummer="3">Ja, dat rapport is mij bekend. </antwoord>
      <antwoord nummer="4">Ik onderschrijf de conclusies die de Inspectie in haar rapport heeft getrokken. </antwoord>
      <antwoord nummer="5">De Inspectie heeft in haar rapport geconcludeerd dat de school geen gebruik heeft gemaakt van de beschikbare deskundigheid die er landelijk aanwezig is voor leerlingen van asielzoekerscentra. </antwoord>
      <antwoord nummer="6">De Inspectie stelt in haar rapport dat de school de extra middelen die OCenW beschikbaar stelt voor deze categorie leerlingen niet zichtbaar zijn ingezet voor het doel waarvoor de gelden bestemd zijn. </antwoord>
      <antwoord nummer="7">Op basis van de eindconclusies van dit rapport ben ik van mening dat een ernstige situatie is ontstaan aan de school in kwestie. De conclusies van de Inspectie waren aanleiding om de ontwikkelingen nauwlettend te volgen en enkele acties in gang te zetten. In augustus 1997 heeft de Inspectie een afspraak gemaakt met het bestuur over het opstellen van een aantal documenten, zoals het directiestatuut, een meerjarenbeleidsplan en een personeelsplan. Om kwalitatief goed onderwijs te geven moet de school volgens één van de eindconclusies van het rapport op drie niveaus wijzigingen ondergaan, te weten, bestuurs-, personeels- en directieniveau. Om dit te realiseren heeft het bestuur eind oktober 1997 in overleg met de Inspectie een interim-manager aangesteld en een stappenplan opgesteld. Dit stappenplan leidt tot een groot aantal te treffen maatregelen; de uitvoering van het stappenplan krijgt thans vorm. In dit stappenplan komen onder andere de volgende aspecten aan de orde: – de afstemming van het geplande onderwijsaanbod op de specifieke doelgroep, – de wijze van interne organisatie, – het management van de school, – scholing en begeleiding van de teamleden, – de wijze van gebruik maken van landelijke deskundigheid op het terrein van asielzoekersonderwijs. Intussen heeft de Inspectie het toezicht op de school geïntensiveerd en vervult zij een ondersteunende rol bij het treffen van de maatregelen die voortvloeien uit het stappenplan. Als het stappenplan volledig wordt geïmplementeerd, zal er sprake zijn van een effectieve verbetering van het onderwijs. Het beeld van de Inspectie op dit moment is dat conform afspraken uitvoering wordt gegeven aan het stappenplan. De uitvoering van het plan is echter nog niet afgerond en loopt nog enige tijd door. De Inspectie volgt dan ook nauwlettend of de komende tijd aan de gestelde voorwaarden voor het geven van kwalitatief goed onderwijs wordt voldaan. </antwoord>
      <antwoord nummer="8">Uit beschikbare feiten is mij niet gebleken dat het bestuur de middelen inzet om andere doelen te dienen. Uit de op dit moment beschikbare informatie blijkt verder niet dat in Havelte per 1 augustus 1999 – het eerst mogelijke moment waarop een nieuw plan van scholen kan worden vastgesteld – een nieuwe school zal worden gesticht. De nu tussen bestuur en Inspectie overeengekomen en deels geëffectueerde maatregelen hebben tot doel goed kwalitatief onderwijs en het inzetten van beschikbare middelen voor doelen waarvoor zij bestemd zijn. Wat het bestaansrecht van de school betreft is, net als bij de beantwoording van de vragen in 1991, ook nu van belang dat de school voldoet aan de wettelijke normen. Dat is het geval, de school komt boven de instandhoudingsnorm uit. </antwoord>
      <antwoord nummer="9">De uitvoering van het stappenplan leidt ertoe dat de beschikbare middelen worden ingezet voor de doelen waarvoor ze bestemd zijn. </antwoord>
      <antwoord nummer="10">De gemeentelijke herindeling in Drenthe heeft ertoe geleid dat de betreffende school moet voldoen aan de wettelijke instandhoudingsnorm voor de nieuwe gemeente Westerveld. De school voldoet aan deze norm. Het begrip asielzoekersschool komt overigens in ons systeem niet voor. Het kabinet heeft destijds gekozen het onderwijs voor asielzoekers te verbinden aan bestaande scholen voor basisonderwijs. </antwoord>
      <antwoord nummer="11">Hiervoor verwijs ik naar het antwoord op vraag 9. </antwoord>
      <antwoord nummer="12">Er is geen sprake van financiering van oneigenlijke doelen. Ik verwijs hiervoor naar het antwoord op vraag 6. </antwoord>
      <antwoord nummer="13">Het onderwijs aan leerplichtige asielzoekers op de basisschool Havelterberg wordt al op eenzelfde wijze verzorgd als ook elders in Nederland gebeurt. Het onderwijs aan leerplichtige asielzoekers wordt verzorgd door bestaande scholen voor basisonderwijs en voortgezet onderwijs, of door scholen bij opvangcentra die zijn verbonden aan deze bestaande scholen. </antwoord>
      <noten afkomstig="antwoord"/>
   </antwoorden>
</kvr>
