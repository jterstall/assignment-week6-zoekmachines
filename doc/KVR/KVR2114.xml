<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen gesteld door het lid Cherribi (VVD) over de invoering van het CAPES-Nederlands in Frankrijk. (Ingezonden 20 september 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2114
</item>
         <item attribuut="Inhoud">Betreft het niet-erkennen van het CAPES-Nederlands in Frankrijk door de Franse minister van Onderwijs, de heer Bayrou.</item>
         <item attribuut="Rubriek">Cultuur en taal (Nederlandse taal)</item>
         <item attribuut="Trefwoorden">Frankrijk Nederlandse taal</item>
         <item attribuut="Vindplaats">Kamervragen met antwoord 1995-1996, nr. 196, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="VVD">Cherribi</persoon>
         </item>
         <item attribuut="Datum_reaktie">1995-11-06</item>
         <item attribuut="Datum_indiening">1995-09-20</item>
         <item attribuut="Document-id">KVR2114</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="397" allpagenumbers="397 398" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="196" onderwerp="" indiendatum="1995-09-20">
         <vrager partij="VVD" oorsprong="parlement">Cherribi</vrager>
         <vraagt-aan/>
      </vraagdata>
      <antwoorddata antwoorddatum="6 november 1995), zie ook Aanhangsel Handelingen nr. 88, vergaderjaar 1995–1996">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wordt de eerder door u bij parlement en pers aangekondigde invoering van het CAPES-Nederlands in Frankrijk en daarmee gepaarde opwaardering van de Nederlandse taal in Frankrijk door uw Franse collega, de heer Bayrou, niet erkend? </vraag>
      <vraag nummer="2">Zo ja, is hier sprake van een overhaaste interpretatie uwerzijds alsmede van een premature openbaarmaking van mondelinge afspraken met een buitenlandse overheid, i.c. de Franse minister van Onderwijs? </vraag>
      <vraag nummer="3">Deelt u de mening, dat het overleg met uw Franse collega de bevordering van de Nederlandse taal in Frankrijk niet dichterbij heeft gebracht? </vraag>
      <vraag nummer="4">Zo ja, acht u het dan niet raadzaam, dat uw Franse collega tijdig de kennis en ervaring bij Nederlandse ambtenaren in Nederland en in den vreemde benut, i.c. in Frankrijk (de Nederlandse Ambassade te Parijs en op onderwijskundig gebied het Lyce´e International te Saint-Germain-en-Laye), alvorens aan de resultaten van zijn overleg met buitenlandse overheden bekendheid te geven? </vraag>
      <vraag nummer="5">Bent u voornemens in het vervolg voorafgaand advies van laatstgenoemde ambtenaren in te winnen, ter voorkoming van onjuiste interpretaties en onnodig prestigeverlies van uzelf en in uw persoon van de Nederlandse Staat? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De heer Bayrou heeft niet toegezegd een CAPES Nederlands in Frankrijk in te stellen en ik heb dit derhalve ook niet aangekondigd. Wel heeft hij toegezegd dat het probleem van het ontbreken van een CAPES voor het Nederlands zal worden opgelost. Hij zou dit doen door het introduceren van een ″ bivalente ″ onderwijsbevoegdheid in het Franse systeem. Daarbij wordt de bevoegdheid voor bijvoorbeeld Duits of Engels, waarvoor reeds een CAPES bestaat, gekoppeld aan een CAPES voor het Nederlands (of een andere in Frankrijk minder onderwezen taal). Op dit moment onderzoekt men de mogelijkheid van zo’n CAPES voor twee talen en is het Franse ministerie van Onderwijs in discussie met de vakbonden over een voorstel van een CAPES Engels-Nederlands en Duits-Nederlands. </antwoord>
      <antwoord nummer="2">Nee. In het gepubliceerde persbericht en in de brieven aan Eerste en Tweede Kamer over dit onderwerp is weergegeven hetgeen in het gesprek tussen minister Bayrou en mij op 31 maart 1995 aan de orde is geweest. Minister Bayrou was geı¨nformeerd over het feit dat ik het Parlement en de pers ter zake zou informeren. </antwoord>
      <antwoord nummer="3">Nee. Ik herhaal dat in nader overleg met de Franse overheid – in het bijzonder met Staatssecretaris Hostalier – is gebleken dat Frankrijk zich inzet voor het instellen van een bivalent CAPES. Van mijn kant heb ik gezegd vast te willen houden aan de afspraak met minister Bayrou en ik heb geconstateerd dat aan Franse zijde nog steeds de wil en de inzet bestaat om de problematiek op te lossen. Naast een CAPES bivalent, denkt het Franse ministerie van Onderwijs dan aan: a. het faciliteren van onderwijs Nederlands in het basisonderwijs volgens de nieuwe formule EILE (Enseignement d’Initiation a` une Langue Etrange`re), b. het faciliteren van stage-uitwisseling voor leraren Nederlands in Frankrijk en leraren Frans in Nederland. c. het bespoedigen van de ontwikkeling van een speciale relatie met het rectoraat van Lille en met de regio Nord-Pas de Calais, d. het identificeren, in beide landen, van instellingen die bereid zijn zich snel in te zetten voor uitwisseling in het kader van het SOCRATES- programma, e. het stimuleren van andere culturele en economische uitwisselingen die het Nederlands en het onderwijs daarin in Frankrijk zullen begunstigen, f. het organiseren van gezamenlijke seminars over thema’s van wederzijds belang, zoals talen en cultuur, beroepsonderwijs, de rol van het onderwijs voor gezondheid en goed burgerschap. De Franse ambassade reageerde onlangs positief op het voorstel van Nederlandse zijde om een bilaterale werkgroep in te stellen met opdracht een actie- en stappenplan op te stellen langs de hiervoor beschreven lijnen. </antwoord>
      <antwoord nummer="4">Ik acht het uiteraard verstandig voorafgaand aan overleg met (buitenlandse) collega’s mij te laten adviseren door ter zake kundige ambtenaren. Het overleggen met collega’s en maken van afspraken met collega’s wordt daardoor ondersteund, maar niet bepaald. Ik veronderstel dat dit ook voor mijn Franse collega geldt. </antwoord>
      <antwoord nummer="5">Met verwijziging naar de hiervoor gegeven antwoorden, acht ik de aan deze vraag ten grondslag liggende veronderstellingen niet van toepassing. </antwoord>
      <noten afkomstig="antwoord"/>
   </antwoorden>
</kvr>
