<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de staatssecretaris van Economische Zaken over het Europees statistisch programma 2008-2012. (Ingezonden 7 maart 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27774
</item>
         <item attribuut="Inhoud">Het Europees statistisch programma 2008-2012 brengt een verzwaring van de administratieve lasten voor ondernemers met zich mee. Vragen over de late reactie van de regering op het voorstel en vragen over een alternatieve aanlevering van de gegevens.</item>
         <item attribuut="Rubriek">Bedrijfsleven en industrie (Ondernemingen) Staats- en bestuursrecht (Wetgeving)</item>
         <item attribuut="Trefwoorden">Administratieve lasten Eurostat Ondernemingen Statistiek</item>
         <item attribuut="Vindplaats">Kamervragen met antwoord 2006-2007, nr. 1221, Tweede Kamer</item>
         <item attribuut="Vraagnr_bij_indiening">2060708910</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2007-04-06</item>
         <item attribuut="Datum_indiening">2007-03-07</item>
         <item attribuut="Document-id">KVR27774</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2587" allpagenumbers="2587 2588" vetnummer="2060708910" code="0607tkkvr1221" lopendefooter="Tweede Kamer, vergaderjaar 2006–2007, Aanhangsel" filenaam="KVR27774" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1221" onderwerp="" indiendatum="2007-03-7">
         <vrager partij="VVD" oorsprong="parlement">Aptroot</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2007-04-6">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is de reden van de late reactie van het kabinet op het Europees statistisch programma 2008–2012 <voetnoot nummer="1"/>, aangezien het voorstel reeds op 16 november 2006 is gepubliceerd en het kabinet pas 11 weken later hierop reageert? </vraag>
      <vraag nummer="2">Welke maatregelen neemt u om voortaan snel, in ieder geval binnen 6 weken, te reageren? </vraag>
      <vraag nummer="3">Op welke wijze gaat u ervoor zorgen dat er voor ondernemers geen nieuwe verzwaringen van de statistische verplichtingen en verdere detailleringen ontstaan? </vraag>
      <vraag nummer="4">Bent u bereid elk mogelijk middel in te zetten om deze lastenverzwaring te voorkomen, zo nodig tot het niet willen medewerken op andere terreinen als drukmiddel? </vraag>
      <vraag nummer="5">Bent u, voor zover gegevens aan de Europese Unie moeten worden verstrekt, bereid te bezien of deze vanuit de normale gegevensstroom van ondernemers aan de belastingdienst kunnen worden verkregen, zodat de overheid deze informatie aan de Europese Unie kan verstrekken en ondernemers geen extra handelingen hoeven te doen en lasten erbij krijgen? </vraag>
      <noten afkomstig="vraag">
         <noot nummer="1">Communautair statistisch programma voor de periode 2008–2012, Kamerstuk nr. 22 112, 490 fichenr. 2</noot>
      </noten>
   </vragen>
   <antwoorden aantal="3">
      <antwoord nummer="1 en 2">Ik betreur dat de reactie op het Europees statistisch programma vertraging heeft opgelopen. Het Europees statistisch meerjarenprogramma 2008–2012 bestrijkt beleidsmatig vrijwel alle communautaire en nationale statistieken. Het interdepartementale afstemmingsproces duurde hierdoor langer dan de gebruikelijke termijn. Inmiddels zijn enkele maatregelen genomen om de tijdigheid van fiches te bevorderen. Deze interdepartmentale maatregelen bestaan onder andere uit een striktere hantering van de deadlines met een rappèlsysteem, het direct aanwijzen van een penvoerder voor het op te stellen fiche, en beperkte versterking van de personele capaciteit ten behoeve van de secretariaatsvoering van de interdepartementale werkgroep BNC. Deze interdepartementaal afgesproken maatregelen zullen bijdragen aan een tijdig finaliseren van de fiches in algemene zin. </antwoord>
      <antwoord nummer="3 en 4">Het Kabinet doet zo veel mogelijk om lastenverzwaring voor het bedrijfsleven te voorkomen. Het is uiterst kritisch ten opzichte van Europese statistische verplichtingen die een toename van de administratieve lastendruk voor ondernemingen veroorzaken. Zo wordt er op aangedrongen dat alle nieuwe wetgevingsvoorstellen op het terrein van de communautaire statistiek worden voorzien van een Impact Assessment. De resultaten van het Impact Assessment worden meegewogen bij de definitieve besluitvorming. De inzet hierbij is dat gegevensverzamelingen die zullen leiden tot een toename van de administratieve lasten voor ondernemers, zo veel mogelijk worden voorkomen. Ook wordt er nauwlettend op toegezien dat bij alle nieuwe wetgevingsvoorstellen op het terrein van de communautaire statistiek, er niet meer informatie wordt gevraagd dan voor het monitoren en evalueren van het communautaire beleid strikt noodzakelijk is. Er wordt actief gezocht naar coalities met gelijkgezinde lidstaten om zo veel mogelijk onnodige lastenverzwaringen te voorkomen. Recentelijk heeft Nederland hiermee nog de lasten weten te beperken in het dossier over de ontwerpverordening EU-vacaturestatistieken, door in het Statistisch Programma Comité tegen de verzameling van gedetailleerde jaarlijkse structuurgegevens te stemmen. In het onlangs door Europese Commissie gepubliceerde voorstel voor een verordening is de jaarlijkse verzameling van structuurgegevens inderdaad buiten de verordening gelaten. </antwoord>
      <antwoord nummer="5">Ja. Het is in Nederland reeds staand beleid dat gegevensverzameling zo veel mogelijk in elektronische vorm plaats vindt en dat waar mogelijk gebruik wordt gemaakt van bestaande basisregistraties om de responslast van ondernemers te minimaliseren. Ook Europa heeft hier nu aandacht voor. De Commissie (Eurostat) onderzoekt samen met de lidstaten of gebruikmaken van boekhoudkundige bedrijfsgegevens voor statistische doeleinden door afstemming van definities en door de toepassing van het elektronisch format XBRL (eXtensible Business Reporting Language) haalbaar is. Het Kabinet had al initiatieven ontplooid om in Nederland met behulp van XBRL meervoudig gebruik van gegevens te bevorderen. Daartoe participeert het CBS in het Nederlandse Taxonomie Project. Daarbij worden statistische, financiële en fiscale begrippen beter op elkaar afgestemd. Het wordt dan mogelijk om uitvraag en rapportages aan het CBS, de Kamers van Koophandel en de Belastingdienst efficiënter te laten verlopen. De ondernemer kan met zogenaamde XBRL-berichten rechtstreeks vanuit de administratie de gevraagde informatie geautomatiseerd verstrekken, waarna zowel het CBS, de Kamers van Koophandel als de Belastingdienst er gebruik van kunnen maken. </antwoord>
      <noten afkomstig="antwoord"/>
   </antwoorden>
</kvr>
