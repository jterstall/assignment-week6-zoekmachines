<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretaris van Verkeer en Waterstaat over het mogelijk ontbreken van duidelijke afspraken tussen de gemeente Amsterdam en de luchthaven Schiphol. (Ingezonden 7 november 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18957
</item>
         <item attribuut="Rubriek">Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Schiphol</item>
         <item attribuut="Vindplaats">Kamervragen met antwoord 2003-2004, nr. 370, Tweede Kamer</item>
         <item attribuut="Vraagnr_bij_indiening">2030402670</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2003-11-26</item>
         <item attribuut="Datum_indiening">2003-11-07</item>
         <item attribuut="Document-id">KVR18957</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="795" allpagenumbers="795 796" vetnummer="2030402670" code="0304tkkvr370" lopendefooter="Tweede Kamer, vergaderjaar 2003–2004, Aanhangsel" filenaam="KVR18957" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="370" onderwerp="" indiendatum="2003-11-7">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-11-26">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw mening over het ontbreken van duidelijke afspraken tussen de gemeente Amsterdam en de luchthaven Schiphol nadat de Letter of Intent uit 1994 door de luchthaven Schiphol opgezegd is? <voetnoot nummer="1"/>
      </vraag>
      <vraag nummer="2">Deelt u de mening dat door het opzeggen van deze afspraken de onzekerheid over de overlast voor de Amsterdammers toegenomen is? Zo ja, wat voor maatregelen wilt u hiertegen nemen? Zo neen, waarom niet? </vraag>
      <vraag nummer="3" voetnoot="2">Wordt de schemerregeling voor de banen 22 en 24, na ingebruikname van de vijfde baan, inderdaad niet meer gebruikt? <voetnoot nummer="2"/>Kunt u uw antwoord toelichten? </vraag>
      <vraag nummer="4">Is het mogelijk dat de luchthaven Schiphol en de gemeente Amsterdam nieuwe afspraken maken over het aantal vliegtuigen over Amsterdam? Zo ja, wat is uw mening over dergelijke afspraken? Zo neen, waarom niet? </vraag>
      <vraag nummer="5">Deelt u de mening dat uit de uitspraak van de rechter blijkt dat de regelgeving rondom Schiphol zich in een vacuüm bevindt? Zo ja, wat voor maatregelen gaat u hiertegen nemen? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-11-5" bron="NRC-Handelsblad">NRC-Handelsblad, 5 november 2003</noot>
         <noot nummer="2" documenttype="Kamervragen" documentnummer="285" documentjaargang="2002-2003">Aanhangsel Handelingen, nr. 285, vergaderjaar 2002–2003.</noot>
      </noten>
   </vragen>
   <antwoorden aantal="5">
      <antwoord nummer="1">De afspraken in de Letter of Intent zijn een zaak tussen de gemeente Amsterdam en de Luchthaven Schiphol en de Luchtverkeersleiding Nederland (LVNL). De belangen die de gemeente met de Letter of Intent poogde te beschermen liggen vast in de (herziene) Wet luchtvaart. In het vonnis van de rechtbank te Haarlem van 5 november 2003 verwijst de rechter naar deze regelgeving: «Het argument van de Gemeente dat de Letter of Intent haar een verdergaande bescherming biedt tegen vliegtuigoverlast dan de wet, legt onvoldoende gewicht in de schaal, met name nu relatieve beperking van de overlast boven Amsterdam logischerwijs tot gevolg heeft dat elders de overlast relatief toeneemt, terwijl de wettelijke regelgeving juist uitgaat van een evenwichtige verdeling van de door het vliegverkeer rond Schiphol veroorzaakte overlast.» </antwoord>
      <antwoord nummer="2">Neen. De Letter of Intent voorzag alleen in een beperking van vliegverkeer over het centrum van Amsterdam. In het Luchthavenverkeerbesluit Schiphol (LVB) worden grenzen gesteld aan de geluidbelasting voor de gehele omgeving, dus ook voor Amsterdam. Deze grenzen gelden onverkort. </antwoord>
      <antwoord nummer="3">De schemerregeling kent de volgende achtergrond. Op basis van verbeterde evaluatie en simulatietechnieken kwam eind 2000 aan het licht dat bij gelijktijdig gebruik van twee convergerende landingsbanen, onder andere de Zwanenburgbaan en Buitenveldertbaan, zich veiligheidsrisico’s zouden kunnen voordoen. Dit gevaar deed zich met name voor buiten de Uniforme Daglicht Periode (UDP) omdat in dat geval het zicht voor zowel de verkeersleiding in de toren als voor de piloten minder goed is. Dit had tot gevolg dat er buiten UDP voor landingen geen gelijktijdig gebruik kon worden gemaakt van de Zwanenburgbaan en de Buitenveldertbaan. De consequentie hiervan was dat onder bepaalde meteorologische omstandigheden om veiligheidsredenen gebruik diende te worden gemaakt voor binnenkomend luchtverkeer van de banen 22 en 24 in plaats van de Buitenveldertbaan. Reeds in oktober 2002 heeft de LVNL, in samenspraak met haar partners uit de luchtvaartsector – de Schiphol Group en de KLM – een oplossing gevonden voor de zogenaamde schemerregeling voor de destijds meest voorkomende landingsbaancombinaties. Deze oplossing heeft ertoe geleid dat de gebruikspercentages voor de landingsbanen 22 en 24 in het op 31 oktober 2003 afgesloten gebruiksjaar aanzienlijk zijn afgenomen ten opzichte van de hieraan voorafgaande gebruiksjaren. Inmiddels is op 1 november van dit jaar het volledige vijfbanenstelsel (S5P-stelsel) in gebruik genomen. In het S5P-stelsel zal tijdens landingstopperioden hoofdzakelijk gebruik gemaakt worden van enerzijds parallelle landingsbaancombinaties welke per definitie niet aan de schemerregeling onderhevig zullen zijn, alsmede een landingsbaancombinatie waarvoor reeds in oktober 2002 een oplossing is gevonden. De schemerregeling heeft namelijk alleen betrekking op zogenaamde convergerende landingsbaancombinaties. Er bestaat nog steeds een kleine mogelijkheid dat in het vijfbanenstelsel bij bepaalde meteorologische omstandigheden parallel baangebruik als gevolg van te sterke dwarswind niet mogelijk is en dientengevolge gebruik gemaakt zal moeten worden van de landingsbaan 22 met rechte naderingen over het centrum van Amsterdam. Momenteel wordt door de luchtverkeersleiding intern onderzoek verricht naar de mogelijkheden de kans op het gebruik van landingsbaan 22 ten gevolge van de schemerregeling nog verder te reduceren. De resultaten van dit onderzoek worden verwacht in januari 2004. </antwoord>
      <antwoord nummer="4">Uit de uitspraak van de rechter blijkt in ieder geval dat aan het maken van afspraken beperkingen zijn verbonden. De vraag of en zo ja in hoeverre daadwerkelijk juridisch afdwingbare afspraken kunnen worden gemaakt is hiermee nog niet beantwoord. Dat zal samenhangen met de inhoud van de afspraken, waarbij in ieder geval zal gelden dat deze niet strijdig mag zijn met (het kader van) de wet. De Gemeente Amsterdam wordt door mij ontraden eigen afspraken te maken, gelet op de uitspraak van de rechter over het uitgangspunt van evenwichtige verdeling van de door het vliegverkeer veroorzaakte overlast. Maatregelen die bijdragen aan het beperken van de hinder van het vliegverkeer kunnen, binnen de kaders van de wet, worden gemaakt in de Commissie Regionaal Overleg luchthaven Schiphol. </antwoord>
      <antwoord nummer="5">Neen, uit de uitspraak van de rechter blijkt mij niet dat er sprake is van een vacuüm in de regelgeving rondom Schiphol. Eerder bevestigt de uitspraak van de rechter mijn beeld dat met de Schipholwet een duidelijke verbetering, per saldo, is geboekt ten opzichte van het oude stelsel. De regelgeving rond Schiphol is vastgelegd in hoofdstuk 8 van de Wet luchtvaart en het daarmee samenhangende Luchthavenverkeerbesluit Schiphol (LVB) en het Luchthavenindelingbesluit Schiphol (LIB). Aan de luchtvaart worden door middel van deze regelgeving verplichtingen opgelegd voor de veiligheid en worden grenzen gesteld aan de milieubelasting. De overgangsartikelen bij de wet en de verankering van de motie Baarda zorgen er voor dat een gelijkwaardige overgang van oude naar nieuwe systematiek gewaarborgd wordt. </antwoord>
      <noten afkomstig="antwoord"/>
   </antwoorden>
</kvr>
