<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jorritsma-Lebbink (VVD) aan de minister van Sociale Zaken en Werkgelegenheid over cyclische werkloosheid. (Ingezonden 23 december 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16997
</item>
         <item attribuut="Inhoud">Aanvullende vragen over verwarring inzake een aangescherpte beoordeling van het begrip 'seizoensmatige arbeid' bij de UWV, in het licht van flexibilisering van de Arbeidstijdenwet (aanvulling op vragen van het lid Verburg, Aanhangsel Handelingen, 2002-2003, nr. 464).</item>
         <item attribuut="Rubriek">Arbeid (Werkloosheidsbestrijding) Arbeid (Werknemers) Handel en economie (Mededinging) Inkomen en rechtspositie (Werktijden)</item>
         <item attribuut="Trefwoorden">Mededinging Seizoenarbeid Werkloosheid Werktijden WW</item>
         <item attribuut="Vindplaats">Kamervragen met antwoord 2002-2003, nr. 616, Tweede Kamer</item>
         <item attribuut="Vraagnr_bij_indiening">2020305030</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Jorritsma-Lebbink</persoon>
         </item>
         <item attribuut="Datum_reaktie">2003-01-16</item>
         <item attribuut="Datum_indiening">2002-12-23</item>
         <item attribuut="Document-id">KVR16997</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1301" allpagenumbers="1301 1302" vetnummer="2020305030" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16997" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="616" onderwerp="" indiendatum="2002-12-23">
         <vrager partij="VVD" oorsprong="parlement">Jorritsma-Lebbink</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-01-16">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich uw antwoorden op de vragen van het lid Verburg (CDA)? <voetnoot nummer="1"/>
      </vraag>
      <vraag nummer="2">Is op grond van het antwoord op vraag 4, een bedrijf dat metaalconservering doet, die alleen in de buitenlucht plaats kan vinden en waarvoor het werken in de wintermaanden dus onmogelijk is, aan te merken als een seizoenbedrijf? Hoe definieert u «bepaalde onderdelen of units»? Betekent dat dan ook dat het kantoorpersoneel ook niet mag doorwerken? Of betekent dat dat een bedrijf dat meerdere segmenten kent er niet onder valt? </vraag>
      <vraag nummer="3">Op welke wijze moet zo’n bedrijf haar werkzaamheden inrichten, om wel te kunnen worden aangemerkt als een bedrijf waar seizoensmatige arbeid wordt verricht? </vraag>
      <vraag nummer="4">Kan een flexibilisering van de Arbeidstijdenwet, waardoor gedurende negen maanden zoveel langer kan worden gewerkt dat er toch een volledig jaarsalaris kan worden verdiend, in dit verband soelaas bieden? Welke rol spelen in dit kader sociale partners? </vraag>
      <vraag nummer="5">Bent u bekend met het feit dat voor dit type werk uitzendbureaus zijn opgericht om personeel uit het buitenland te werven dat in het buitenland een WW-achtige voorziening heeft? Wat dit betekent dit voor de concurrentieverhoudingen van Nederlandse bedrijven en hun werknemers? </vraag>
      <vraag nummer="6">En wat betekent de nieuwe systematiek überhaupt voor de verhouding tussen Nederlandse bedrijven en hun buitenlandse concurrenten? </vraag>
      <noten afkomstig="vraag">
         <noot nummer="1">Aanhangsel Handelingen, vergaderjaar 2002–2003 nr. 464</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Een bedrijf dat metaalconservering doet, is niet aan te merken als een seizoenbedrijf. Niet alleen is de aard van het werk niet uitsluitend op klimatologische gronden seizoensgebonden, ook is er geen rechtstreeks verband tussen de volledige sluiting of afbraak van het bedrijf en de klimatologische omstandigheden. Metaalconserveerders (constructieschilders en scheepsschilders) schilderen metalen objecten. Constructies kunnen in de winter ingepakt en verwarmd worden, zodat de invloed van het klimaat teniet wordt gedaan of in ieder geval geminimaliseerd. Alleen het inpakken en verwarmen van grote, niet-demontabele metalen constructies (zoals bijvoorbeeld bruggen en hoogspanningsmasten) is niet mogelijk. Scheepsschilderen gebeurt over het algemeen in overdekte loodsen en kan het hele jaar doorgaan. Het zijn bedrijfseconomische motieven (minder opdrachten, de afweging wel/niet onder beschermende omstandigheden doorwerken, spreiding en verdeling van werkzaamheden over het jaar, etc.) die de doorslag geven om in de winter niet door te werken. Daarnaast zijn luchtvochtigheid en temperatuur, waarmee rekening gehouden moet worden bij metaalconservering niet specifiek seizoensgebonden aan de winterperiode. Het anders inrichten van de werkzaamheden in een bedrijf dat metaalconservering doet, zal er niet toe leiden dat zo’n bedrijf wordt aangemerkt als een bedrijf waar seizoenmatige arbeid wordt verricht. </antwoord>
      <antwoord nummer="4">Bij collectief overleg kunnen sociale partners afspreken dat de arbeidstijd ten hoogste gemiddeld 45 uur per week kan bedragen. De van toepassing zijnde CAO in deze sector kent een wekelijkse arbeidsduur van 38 uur. De Arbeidstijdenwet geeft sociale partners ruimte om in een CAO de wekelijkse arbeidsduur gedurende de seizoenen te variëren. Hierdoor kan rekening worden gehouden met de in deze sector geldende seizoenspatronen. </antwoord>
      <antwoord nummer="5 en 6" voetnoot="1">Ik ben niet bekend met het feit dat specifiek voor dit doel uitzendbureaus zijn opgericht. Op grond van de huidige Europese regelgeving inzake coördinatie van de socialezekerheidsstelsels geldt voor werknemers die wonen buiten Nederland en werken in Nederland in een cyclisch arbeidspatroon, dat beoordeling van het eventuele recht op een werkloosheidsuitkering plaats vindt op grond van Nederlandse werkloosheidsregelingen. <voetnoot nummer="1"/>Het maakt daarbij niet uit of een werknemer werkt bij een Nederlands of bij een niet-Nederlands bedrijf. Dit betekent dat een betrokkene uitsluitend aanspraak kan maken op een Nederlandse werkloosheidsuitkering, mits aan alle voorwaarden hiervoor wordt voldaan. De aangescherpte regeling voor cyclische arbeidspatronen is in deze zin niet van invloed op de concurrentieverhoudingen tussen Nederlandse en niet-Nederlandse bedrijven en werknemers. </antwoord>
      <noten afkomstig="antwoord">
         <noot nummer="1">In artikel 71 Verordening (EG) nr. 1408/71 is neergelegd dat de grensarbeider die gedeeltelijk werkloos is, recht heeft op uitkering volgens de wettelijke regeling van de bevoegde lidstaat (dit is de lidstaat waarvan de socialeverzekeringswetgeving van toepassing is; in het algemeen is dit het land waar de werkzaamheden worden verricht). Bij cyclische werkloosheid, waarbij sprake is van een tijdelijk volledig verlies van arbeidsuren, met een concreet uitzicht op werkhervatting bij dezelfde werkgever, blijft een duidelijke band aanwezig met het werkland. In een dergelijke situatie is sprake van gedeeltelijke werkloosheid</noot>
      </noten>
   </antwoorden>
</kvr>
