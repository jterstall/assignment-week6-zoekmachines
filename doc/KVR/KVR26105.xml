<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Meijer en Verbeet (PvdA) aan de staatssecretaris van Sociale Zaken en Werkgelegenheid over korting (tegemoetkoming) AOW op Nieuw-Zeelands pensioen. (Ingezonden 12 juli 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26105
</item>
         <item attribuut="Inhoud">Vragen over het in mindering brengen van de AOW op het Nieuw-Zeelandse ouderdomspensioen bij Nederlandse pensioengerechtigden in Nieuw-Zeeland.</item>
         <item attribuut="Rubriek">Internationale betrekkingen (Overig) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">AOW Nieuw-Zeeland Pensioenen</item>
         <item attribuut="Vindplaats">Kamervragen met antwoord 2005-2006, nr. 1902, Tweede Kamer</item>
         <item attribuut="Vraagnr_bij_indiening">2050616320</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Meijer</persoon>
            <persoon partij="PvdA">Verbeet</persoon>
         </item>
         <item attribuut="Datum_reaktie">2006-08-08</item>
         <item attribuut="Datum_indiening">2006-07-12</item>
         <item attribuut="Document-id">KVR26105</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4047" allpagenumbers="4047 4048" vetnummer="2050616320" code="0506tkkvr1902" lopendefooter="Tweede Kamer, vergaderjaar 2005–2006, Aanhangsel" filenaam="KVR26105" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1902" onderwerp="" indiendatum="2006-07-12">
         <vrager partij="PvdA" oorsprong="parlement">Meijer</vrager>
         <vrager partij="PvdA" oorsprong="parlement">Verbeet</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-08-8">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is het waar dat bij een groot aantal Nederlandse pensioengerechtigde in Nieuw-Zeeland het ouderdomspensioen volledig in mindering wordt gebracht op het Nieuw-Zeelandse ouderdomspensioen? </vraag>
      <vraag nummer="2">Als de constatering onder vraag 1 waar is, hoe verhoudt dit zich dan tot het onvervreemdbare recht op een uitkering krachtens de Algemene Ouderdomswet (AOW)? </vraag>
      <vraag nummer="3">Wat is de status van de Nederlandse pensioenuitkering ten opzichte van het Nieuw-Zeelandse pensioen? </vraag>
      <vraag nummer="4">Wat is hieromtrent geregeld in het socialezekerheidsverdrag tussen Nederland en Nieuw-Zeeland? </vraag>
      <vraag nummer="5">Vindt u nadere afstemming met uw Nieuw-Zeelandse ambtgenoot hieromtrent passen binnen de doelstelling en strekking van de Wet beperking uitkeringen? </vraag>
      <vraag nummer="6">Hebt u deze kwestie in het verleden besproken met uw Nieuw-Zeelandse ambtgenoot? Zo ja, wat waren de uitkomsten? Zo neen, bent u bereid deze kwestie alsnog aan te kaarten bij uw Nieuw-Zeelandse collega? </vraag>
      <vraag nummer="7">Vormt de «tegemoetkoming AOW» naar uw mening een integraal onderdeel van de AOW of gaat het hier om een separate uitkering? </vraag>
      <vraag nummer="8">In het geval het om een separate uitkering gaat (waarop geen beslag mag worden gelegd), wat is dan uw oordeel over de handelwijze van de Nieuw-Zeelandse autoriteiten? </vraag>
      <vraag nummer="9">Bent u bereid ook deze kwestie onder de aandacht te brengen van uw Nieuw-Zeelandse ambtgenoot en de Kamer over de uitkomst daarvan te rapporteren? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Een uitkering krachtens de AOW wordt door de SVB uitbetaald aan de rechthebbende in Nieuw-Zeeland. Indien die rechthebbende in Nieuw-Zeeland tevens recht heeft op het Nieuw-Zeelandse pensioen (Superannuation) dan verlaagt het bevoegde Nieuw-Zeelandse orgaan (op grond van de nationale Nieuw-Zeelandse wetgeving) het Nieuw-Zeelandse pensioen met die AOW-uitkering en met mogelijke pensioenen krachtens de wetgeving van andere landen. Kortom de AOW-uitkering wordt in zijn geheel uitbetaald maar het Nieuw-Zeelandse pensioen komt slechts gedeeltelijk of in het geheel niet tot uitbetaling, een en ander afhankelijk van de hoogte van de AOW-uitkering. </antwoord>
      <antwoord nummer="3">Het Nederlandse ouderdomspensioen is een sociale verzekering, die in 50 jaar wordt opgebouwd. Er vindt geen verrekening plaats met andere ouderdomspensioenen. Nieuw-Zeeland biedt zijn ingezetenen, dat wil zeggen personen die langer dan 10 jaar in Nieuw-Zeeland wonen, de garantie op een minimuminkomen bij het bereiken van de pensioengerechtigde leeftijd. Deze regeling wordt niet gefinancierd uit betaalde premies, maar uit de algemene middelen. Tegenover deze inkomensgarantie staat dat onder meer alle overige wettelijke ouderdomsvoorzieningen op de uitkering in mindering worden gebracht, waaronder ook de AOW. Het Nieuw-Zeelandse stelsel heeft dus meer trekken van sociale bijstand dan van sociale verzekering. </antwoord>
      <antwoord nummer="4">Op grond van het Verdrag inzake sociale zekerheid tussen het Koninkrijk der Nederland en Nieuw-Zeeland vindt er volledige export plaats van AOW-uitkeringen. De vermindering van de (tegemoetkoming) AOW-uitkering op de Nieuw-Zeelandse pensioenvoorziening is gebaseerd op de nationale Nieuw-Zeelandse wetgeving en niet op het Verdrag inzake sociale zekerheid tussen het Koninkrijk der Nederlanden en Nieuw-Zeeland. </antwoord>
      <antwoord nummer="5">De Wet beperking export uitkeringen (Wet BEU) bepaalt dat de verzekerde/gerechtigde geen recht heeft op een socialeverzekeringsuitkering gedurende de periode dat hij niet in Nederland woont. Deze exportbeperking geldt niet indien de betrokkene woont in een land waarin op grond van een verdrag recht op uitkering kan bestaan. Met Nieuw-Zeeland is een sociaalzekerheidsverdrag met handhavingbepalingen gesloten op grond waarvan volledige export plaatsvindt van AOW-uitkeringen. De Wet BEU heeft dus geen relatie met de thans voorliggende problematiek. </antwoord>
      <antwoord nummer="6">Deze kwestie is in het verleden besproken met de Nieuw-Zeelandse autoriteiten. Dat overleg heeft echter niet geleid tot aanpassing van de nationale wetgeving door de Nieuw-Zeelandse overheid. De Nieuw-Zeelandse autoriteiten zien geen aanleiding om af te zien van het in mindering brengen van de (tegemoetkoming) AOW-uitkeringen (of andere wettelijke ouderdomsvoorzieningen) op het Nieuw-Zeelands pensioen gezien het feit dat het Nieuw-Zeelands pensioen aan personen die relatief kort in Nieuw-Zeeland wonen de garantie op een minimuminkomen geeft bij het bereiken van de pensioengerechtigde leeftijd terwijl dit pensioen wordt gefinancierd uit de algemene middelen. </antwoord>
      <antwoord nummer="7">De «tegemoetkoming AOW» is een aanvulling op de AOW-uitkering. De «tegemoetkoming AOW» wordt op basis van de AOW betaald tezamen met het AOW-pensioen volgens de regels van de AOW door de SVB. De tegemoetkoming is niet aan te merken als ouderdomspensioen op grond van de AOW, zodat de tegemoetkoming niet wordt meegenomen in de hoogte van de aanvullende pensioenen en andere regelingen, waarin verwezen wordt naar het ouderdomspensioen op grond van de AOW. </antwoord>
      <antwoord nummer="8">Zie het antwoord op vraag 7. Overigens wordt – zoals bij vraag 2 aangegeven – door de Nieuw-Zeelandse autoriteiten geen beslag gelegd op de AOW-uitkering maar wordt het Nieuw-Zeelandse pensioen verlaagd met de AOW-uitkering en de «tegemoetkoming AOW». </antwoord>
      <antwoord nummer="9">Naar aanleiding van een verzoek daartoe heb ik bij schrijven van 11 juli 2006 mijn Nieuw-Zeelandse ambtgenoot geïnformeerd over het wettelijke karakter van de «tegemoetkoming AOW». Daarbij is aangegeven dat het antwoord op de vraag of de tegemoetkoming AOW op grond van de Nieuw-Zeelandse wetgeving in mindering mag worden gebracht op het Nieuw-Zeelandse pensioen naar onze mening niet tot de competentie behoort van de Nederlandse autoriteiten. Een kopie van die brief treft u bijgaand aan. Ik zal u van de reactie van de Nieuw-Zeelandse autoriteiten in kennis stellen. </antwoord>
      <noten afkomstig="antwoord"/>
   </antwoorden>
</kvr>
