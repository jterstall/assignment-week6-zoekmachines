<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Teeven en Van Baalen (beiden VVD) aan de ministers van Justitie en van Buitenlandse Zaken over de strafzaak inzake de moord op J.O. (Ingezonden 12 oktober 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29814
</item>
         <item attribuut="Inhoud">Op 7 november 2007 zal de rechtbank in Pattaya (Thailand) uitspraak doen in de strafzaak inzake de moord op Jules Odekerken op 17 november 2003.</item>
         <item attribuut="Rubriek">Strafrecht en strafprocesrecht (Misdrijven)</item>
         <item attribuut="Trefwoorden">Slachtoffers van delicten Thailand</item>
         <item attribuut="Vindplaats">Kamervragen met antwoord 2007-2008, nr. 364, Tweede Kamer</item>
         <item attribuut="Vraagnr_bij_indiening">2070802310</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Teeven Van Baalen</persoon>
         </item>
         <item attribuut="Datum_reaktie">2007-10-25</item>
         <item attribuut="Datum_indiening">2007-10-12</item>
         <item attribuut="Document-id">KVR29814</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="775" allpagenumbers="775 776" vetnummer="2070802310" code="0708tkkvr364" lopendefooter="Tweede Kamer, vergaderjaar 2007–2008, Aanhangsel" filenaam="KVR29814" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="364" onderwerp="" indiendatum="2007-10-12">
         <vrager partij="VVD" oorsprong="parlement">Teeven Van Baalen</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-10-25">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met de moord op de Nederlander J.O. op 17 november 2003 in Pattaya (Thailand), in het kader van welke strafzaak de rechtbank in Pattaya op 7 november 2007 uitspraak zal doen? <voetnoot nummer="1"/>
      </vraag>
      <vraag nummer="2">Weet u, via de Nederlandse diplomatieke vertegenwoordigers in Thailand, dat er sterke aanwijzingen zijn dat de van deze moord verdachte personen trachten de onafhankelijke Thaise rechtsgang te beïnvloeden, zodat zij hun straf zouden kunnen ontlopen? </vraag>
      <vraag nummer="3">Bent u bereid er bij de Thaise regering op aan te dringen dat de onafhankelijke rechtsgang zijn verloop kan hebben, zonder dat druk wordt uitgeoefend op hen die de uitspraak moeten bepalen? </vraag>
      <vraag nummer="4">Weet u dat ongeveer een jaar geleden voor de nabestaanden van J.O. een dreigende situatie is ontstaan, omdat de mogelijke opdrachtgever(s) van deze moord op borgtocht zijn vrijgelaten? Bent u bereid de Thaise autoriteiten te verzoeken bescherming te verlenen aan de nabestaanden van J.O., zodat zij ongehinderd de rechtszitting van 7 november 2007 kunnen bijwonen? </vraag>
      <vraag nummer="5">Is het de bedoeling dat vertegenwoordigers van de Nederlandse Ambassade de rechtszitting op 7 november 2007 bijwonen? Zo neen, wat is daarvan de reden? </vraag>
      <vraag nummer="6">Bent u bereid de Thaise ambassadeur in Den Haag om opheldering te vragen met betrekking tot de beïnvloeding van deze rechtsgang? Zo neen, waarom niet? </vraag>
      <vraag nummer="7">Deelt u de mening dat juist in het kader van de aandacht voor slachtoffers en nabestaanden van slachtoffers, de energie van diplomatieke vertegenwoordigers van Nederland allereerst zou moeten uitgaan naar die slachtoffers en hun eventuele nabestaanden en niet naar reeds veroordeelde daders van strafbare feiten? </vraag>
      <noten afkomstig="vraag">
         <noot nummer="1">www.julesodekerken.nl</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik ben bekend met deze zaak. Sinds begin 2006 is er sprake van een intensieve samenwerking met de familie Odekerken. De familie Odekerken heeft mijn ministerie een aantal malen bezocht om over het proces te spreken. Daarnaast is er veelvuldig telefonisch en schriftelijk contact. De ambassade spreekt regelmatig met de advocaat van de familie. </antwoord>
      <antwoord nummer="2">Ja, ik ben op de hoogte van deze geruchten. De Nederlandse ambassade te Bangkok heeft om die reden een vertrouwensadvocaat ingeschakeld die deze zaak intensief volgt en bij de rechtszittingen aanwezig is. Tot nu toe zijn er overigens geen aanwijzingen dat de rechtsgang niet eerlijk verloopt. </antwoord>
      <antwoord nummer="3">Op dit moment zie ik geen aanleiding om hierop aan te dringen bij de Thaise autoriteiten. Zie ook mijn antwoord op vraag 2. Overigens heeft de ambassadeur in algemene zin verschillende malen over deze zaak gesproken. </antwoord>
      <antwoord nummer="4">De Nederlandse ambassade te Bangkok doet momenteel onderzoek naar de mogelijke gevolgen van deze vrijlating voor de veiligheidssituatie van de nabestaanden. Zonodig zal bij de Thaise autoriteiten worden aangedrongen op passende maatregelen. </antwoord>
      <antwoord nummer="5">De zaak wordt reeds enige tijd nauwgezet gevolgd door een vertrouwensadvocaat die door de ambassade is aangesteld. Daarnaast hebben vertegenwoordigers van de ambassade het strafproces bijgewoond en zullen zij dit ook op 7 november doen. </antwoord>
      <antwoord nummer="6">Ik sluit een dergelijke stap niet uit, maar voorshands acht ik dit onder de huidige omstandigheden prematuur. Ik vind het van belang eerst het verdere verloop van de zaak af te wachten. </antwoord>
      <antwoord nummer="7">Ik ben het met u eens dat Nederlandse vertegenwoordigingen zich in dienen te spannen voor Nederlandse slachtoffers of hun nabestaanden. Mijn ministerie is actief op dit terrein en is mede om die reden een samenwerking met Slachtofferhulp Nederland aangegaan. Nederlandse verdachten en daders in het buitenland krijgen ook de aandacht van dit ministerie, dat er op toeziet dat zij op dezelfde wijze worden behandeld als de lokale gedetineerden. </antwoord>
      <noten afkomstig="antwoord"/>
   </antwoorden>
</kvr>
