<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de mogelijke oorzaak van het nieuwe BSE-geval. (Ingezonden 27 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4887
</item>
         <item attribuut="Inhoud">Vragen naar aanleiding van het artikel 'Oorzaak BSE-geval ligt waarschijnlijk in krachtvoer koe' in de Volkskrant van 24 maart 1997.</item>
         <item attribuut="Rubriek">Veeteelt (Runderen) Veeteelt (Veevoeder) Veeteelt (Veeziekten)</item>
         <item attribuut="Trefwoorden">Runderen Veevoeder Veeziekten</item>
         <item attribuut="Vindplaats">Kamervragen met antwoord 1996-1997, nr. 1177, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-05-07</item>
         <item attribuut="Datum_indiening">1997-03-27</item>
         <item attribuut="Document-id">KVR4887</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2405" allpagenumbers="2405 2406" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1177" onderwerp="" indiendatum="1997-03-27">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-05-7">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht «Oorzaak BSE-geval ligt waarschijnlijk in krachtvoer koe»? <voetnoot nummer="1"/>
      </vraag>
      <vraag nummer="2">Is er mogelijk sprake van illegale import van vlees- en beendermeel uit Engeland? </vraag>
      <vraag nummer="3">Zamelen ook Nederlandse destructie bedrijven slachtafval in om tot veevoer te verwerken? </vraag>
      <vraag nummer="4">Bestaat de mogelijkheid dat slachtafval van schapen, waarvan het ruggenmerg, hersenen en milt verwijderd moet worden in verband met scrapy, in veevoeders terecht komt? Zo ja, levert dat geen risico’s op? </vraag>
      <vraag nummer="5">Bestaat tevens de mogelijkheid dat slachtafval van zieke dieren tot veevoer wordt verwerkt? Zo ja, levert dit geen risico’s op? (Ter informatie: ik heb zelf gezien dat slachtafval van zieke koeien uit de Beetskoogpolder is afgevoerd naar een destructiebedrijf dat er veevoeders van maakt) </vraag>
      <vraag nummer="6">Bestaat de mogelijkheid dat ook het verwerken van Nederlands slachtafval tot veevoeders tot dierziekten, waaronder BSE, kan leiden? Zo neen, hoe is het gesteld met de controle op de naleving van wetgeving/richtlijnen bij verwerking van slachtafval tot diervoeders? </vraag>
      <vraag nummer="7">Wordt opdat «niets verloren gaat», alle slachtafval hergebruikt? Zo ja, bestaat dan niet het gevaar dat schadelijke stoffen rond blijven hangen in de dierlijke voedselketen en er sprake kan zijn van cumulatieve effecten? </vraag>
      <vraag nummer="8">Worden dierlijke vetten die vrijkomen in slachthuizen in vetsmelterijen verwerkt tot zowel menselijke voedingsmiddelen als verwerkt in poedermelk voor kalveren? Zo ja, levert dit geen risico’s op voor de gezondheid van mens en dier? </vraag>
      <vraag nummer="9">Bent u bereid de verwerking van slachtafval nader te laten onderzoeken op mogelijke effecten op de gezondheid van mens en dier? </vraag>
      <noten afkomstig="vraag">
         <noot nummer="1" datum="1997-03-24" bron="Volkskrant">Volkskrant, 24 maart 1997</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">In 1990 heeft Nederland besloten tot een importverbod van vlees- en beendermeel van herkauwers uit het Verenigd Koninkrijk. In 1994 is er een communautair exportverbod aan het VK opgelegd van diermeel afkomstig van herkauwers. In 1996 is dit verbod uitgebreid tot diermeel van zoogdieren (dit verbod omvat tevens de uitvoer naar derde landen). Controles alhier uitgevoerd door de Nederlandse autoriteiten geven geen aanwijzingen dat er illegale importen bestaan. </antwoord>
      <antwoord nummer="3">Ja. Slachtafvallen worden in destructoren op een deugdelijke manier verwerkt tot diermelen en vet, waarbij eventuele ziekteverwekkers worden gedood. Deze eindproducten worden verwerkt tot ingrediënten van voeder voor bijvoorbeeld pluimvee en varkens. Het is sinds 1989 in Nederland verboden om diermelen van herkauwers te verwerken in voeder voor herkauwers en sedert 1994 is het in de EU, om alle risico’s uit te sluiten, verboden om diermelen van zoogdieren te verwerken in voeder van herkauwers. </antwoord>
      <antwoord nummer="4 en 5">Ook slachtafvallen van schapen en geiten en slachtafvallen van zieke dieren worden in destructoren op een deugdelijke manier verwerkt tot diermelen en vet. Omdat het proces geschikt is om eventueel aanwezige ziektekiemen af te doden, met inbegrip van de verwekkers van BSE en scrapie, bestaat er geen gevaar. Zie verder het antwoord op vraag 3. </antwoord>
      <antwoord nummer="6">Nee. De verwerking van risicovolle slachtafvallen zoals hersenen en ruggenmerg van schapen en geiten, is onderworpen aan strenge eisen die waarborgen dat alle eventueel aanwezige ziektekiemen onschadelijk worden gemaakt. Overigens zal het Ministerie van VWS de verwerking van alle andere slachtafvallen in veevoeders, in overeenstemming met beschikking 96/449/EG aan dezelfde strenge eisen onderwerpen. De controle op de productie van veevoeders zal worden versterkt. In dat kader zal ik het toezicht op de import van diermelen laten verscherpen. Daarnaast wil ik ook de controle op de samenstelling van veevoeders verscherpen door monsters te laten nemen. Aangezien nog geen geschikte analysemethode beschikbaar is voor die monsters heb ik nationaal en op EU-niveau het initiatief genomen daarvoor een geschikte methode te ontwikkelen en voor te schrijven. </antwoord>
      <antwoord nummer="7">Slachtafvallen worden niet zozeer hergebruikt, maar wel op een deugdelijke wijze verwerkt tot een groot aantal producten, waarvan een niet onbelangrijk aantal in de non-food sector. Cumulatieve effecten in het geval van hergebruik in de dierlijke voedselketen zijn niet aan de orde. Het destructieproces is er juist op gericht dit te voorkomen. </antwoord>
      <antwoord nummer="8">Vetten van vóór en na de slachting goedgekeurde slachtdieren worden in vetsmelterijen verwerkt. De gesmolten vetten zijn daarom zowel geschikt voor menselijke consumptie als voor bijvoorbeeld kalvermelkpoeder en leveren geen risico’s op voor de gezondheid van mens en dier. Vetten van afgekeurde dieren moeten op een deugdelijke wijze in de destructor worden verwerkt. Zie hiervoor ook de antwoorden op de vragen 3, 4 en 5. </antwoord>
      <antwoord nummer="9">De veiligheid van de procédé’s, toegepast bij de verwerking van slachtafvallen middels destructie, is een punt van permanente aandacht van de Staatssecretaris van Volksgezondheid, Welzijn en Sport en mij. Hiertoe wordt divers onderzoek, onder andere op het RIVM te Bilthoven en het instituut ID-DLO te Lelystad verricht, teneinde de veiligheid met betrekking tot de gezondheid van mens en dier te kunnen blijven garanderen. </antwoord>
      <noten afkomstig="antwoord"/>
   </antwoorden>
</kvr>
