<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Feenstra (PvdA) en Van der Steenhoven (GroenLinks) aan de minister van Volkshuisvesting, Ruimtelijke Ordening en Milieubeheer over de veiligheidssituatie van het bedrijf Van den Anker in Son en Breugel. (Ingezonden 26 februari 2002).; Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15508
</item>
         <item attribuut="Inhoud">Vragen naar aanleiding van een artikel in het Eindhovens Dagblad van 2 februari 2002 over de veiligheidssituatie rond het bedrijf Van den Anker in Son en Breugel, dat zich vlakbij een woonwijk bevindt (Zie ook Aanhangsel Handelingen nr. 819, Vergaderjaar 2001-2002).</item>
         <item attribuut="Rubriek">Bedrijfsleven en industrie (Ondernemingen) Criminaliteit en openbare orde (Veiligheid) Milieu (Overig)</item>
         <item attribuut="Trefwoorden">Milieuvergunningen Ondernemingen Openbare orde en veiligheid</item>
         <item attribuut="Vindplaats">Kamervragen met antwoord 2001-2002, nr. 1011, Tweede Kamer</item>
         <item attribuut="Vraagnr_bij_indiening">2010206980</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Feenstra</persoon>
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2002-04-16</item>
         <item attribuut="Datum_indiening">2002-02-26</item>
         <item attribuut="Document-id">KVR15508</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2131" allpagenumbers="2131 2132" vetnummer="2010206980" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15508" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1011" onderwerp="" indiendatum="26 februari 2002).">
         <vrager partij="PvdA" oorsprong="parlement">Feenstra</vrager>
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="16 april 2002), zie ook Aanhangsel Handelingen nr. 819, vergaderjaar 2001–2002">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met de berichtgeving over de veiligheidssituatie rond het bedrijf Van den Anker in Son en Breugel, dat gelegen is dichtbij een woonwijk? <voetnoot nummer="1"/>
      </vraag>
      <vraag nummer="2">Voldoet het bedrijf aan alle veiligheidseisen van de milieuvergunning? </vraag>
      <vraag nummer="3">Op welke wijze is de Volkshuisvesting, Ruimtelijke Ordening en Milieubeheerinspectie betrokken bij de veiligheidssituatie rond dit bedrijf? </vraag>
      <vraag nummer="4">Voldoet het bedrijf aan de richtwaarde van het groepsrisico, mede in het licht van de nabijheid van Airport Eindhoven? </vraag>
      <vraag nummer="5">Welke mogelijkheden zijn er om in een worst-case scenario de bevolking in de directe omgeving te evacueren? </vraag>
      <vraag nummer="6">Wanneer is het nieuwe veiligheidsrapport van de gemeente klaar? Kan de Tweede Kamer geïnformeerd worden over mogelijke nieuw te treffen maatregelen (bijv. evacuatiemaatregelen, lokatie bedrijf etc.)? </vraag>
      <vraag nummer="7">Welke maatregelen ter verbetering van de veiligheid en leefbaarheid voor de burgers in de omgeving van het bedrijf zijn na onze eerdere vragen doorgevoerd en welke maatregelen zullen nog worden getroffen? </vraag>
      <noten afkomstig="vraag">
         <noot nummer="2"/>
         <noot nummer="1" datum="2002-02-2" bron="Eindhovens Dagblad">Eindhovens Dagblad, 2 februari 2002</noot>
         <noot nummer="2">Aanhangsel handelingen nr. 602, vergaderjaar 1997–1998</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Neen. Het bedrijf heeft in Son en Breugel twee locaties; een kleinere locatie op Ekkersrijt 1411 en een grotere locatie op Ekkersrijt 7604. Op 6 maart 2002 heeft de VROM-Inspectie het bedrijf op het voldoen aan de veiligheidseisen van de milieuvergunning gecontroleerd. De bevindingen van dit bedrijfsbezoek hebben geleid tot een verzoek tot handhaving op 20 maart 2002 aan de gemeente Son en Breugel. De geconstateerde overtredingen van de milieuvergunning zijn een afwijking in de gebouwconstructie (dak op een deel van de loods op locatie Ekkersrijt 7604 met onvoldoende brandwerendheid) en overtredingen van gedragsvoorschriften aangaande de bedrijfsvoering. Op grond van artikel 18.16 van de Algemene wet bestuursrecht heeft de gemeente vier weken de tijd om op het verzoek van de regionaal inspecteur te reageren. De VROM-Inspectie ziet scherp toe op het ongedaan maken van de geconstateerde overtredingen. Bij een eventuele (fictieve) weigering door de gemeente op het verzoek, maakt de regionaal inspecteur gebruik van de hem ter beschikking staande rechtsmiddelen. </antwoord>
      <antwoord nummer="3">De VROM-Inspectie is betrokken bij de veiligheidssituatie bij dit bedrijf vanuit haar taak als toezichthouder op de uitvoering van de Wet milieubeheer door overheden. De gemeente Son en Breugel is voor dit bedrijf bevoegd gezag in het kader van de Wet milieubeheer. Controles van de VROM-Inspectie op 1 november 2000 en 6 maart 2002 hebben tot handhavingsverzoeken aan de gemeente geleid. Daarnaast zijn de in mei 2001 bij de gemeente ingediende veiligheidsrapporten in opdracht van de VROM-Inspectie in april 2002 door het RIVM beoordeeld. Naar aanleiding van het handhavingsverzoek van 20 maart 2002 heeft het Openbaar Ministerie de VROM-Inspectie om ondersteuning verzocht bij het opmaken van proces-verbaal. De VROM-Inspectie is niet betrokken bij het rampbestrijdingsplan en de daaruit voortkomende bestrijdingsmaatregelen. </antwoord>
      <antwoord nummer="4" voetnoot="1">In de door het bedrijf ingediende veiligheidsrapporten van mei 2001 is per bedrijfslocatie ten aanzien van het groepsrisico aangegeven dat wordt voldaan aan de oriënterende waarde zoals vastgelegd in de nota Omgaan met risico’s <voetnoot nummer="1"/>. Op verzoek van de VROM-Inspectie rekent het RIVM deze gegevens door. Zie het antwoord op vraag 6. De Raad van State heeft in haar uitspraak van 30 juni 2000 inzake het beroep aangaande de milieuvergunning voor Ekkersrijt 7604 van 16 december 1996 over de nabijheid van Airport Eindhoven aangegeven, dat gezien het feit dat het bedrijf niet onder een aan- of afvoerroute van een vliegveld ligt, de specifiieke risico’s van de situatie, dat een vliegtuig neerstort op de opslag van bestrijdingsmiddelen en gevaarlijke stoffen, niet behoeven te worden beoordeeld. </antwoord>
      <antwoord nummer="5">Bij de samenstelling van het vigerende rampbestrijdingsplan is het proces: «ontruiming en evacuatie» door de opstellers van het plan (gemeente en brandweer) uitvoerig besproken. Resultaat is dat het ontruimen van de directe omgeving nabij het bedrijfsterrein wel haalbaar wordt geacht en ook is voorbereid. Geleide evacuatie van een groot woongebied daaromheen is als niet realistisch en niet haalbaar ingeschat. Argumenten daarvoor zijn de verwachte snelle ontwikkeling van de brand, de aanzienlijke tijd die nodig is voor zo’n geleide evacuatie en daarbij de inschatting dat de toxische concentraties buiten, tijdens de uitvoering van de evacuatie groter zijn dan bij verblijf binnen. Het schuilen binnenshuis wordt daarom als een betere optie beschouwd dan evacuatie. </antwoord>
      <antwoord nummer="6">Gemeenten stellen geen veiligheidsrapport op maar beoordelen het veiligheidsrapport van het bedrijf en stellen vervolgens een rampbestrijdingsplan op of actualiseren het bestaande. Het bedrijf is verplicht, op basis van het Besluit risico’s zware ongevallen 1999 (Brzo 1999), om voor beide locaties een veiligheidsrapport op te stellen. Dit wordt ter beoordeling op de aanvaardbaarheid van de risico’s voorgelegd aan de gemeente (bevoegd gezag Wet milieubeheer), de Arbeidsinspectie en het bestuur van de regionale brandweer, de burgemeester en het College van burgemeester en wethouders in hun hoedanigheid als verantwoordelijken voor de openbare veiligheid. Elke instantie dient een eigen oordeel over de aanvaardbaarheid van de risico’s uit te spreken en kan daarbij nadere eisen stellen. Hierna moet de gemeente beoordelen of het bestaande gemeentelijke rampbestrijdingsplan voor dit bedrijf (d.d. 13 april 1999) nog actueel is. In januari 2001 heeft het bedrijf, binnen de geldende termijn van het Brzo 1999, twee veiligheidsrapporten ingediend. Na enkele aanpassingen is in mei 2001 voor beide locaties bij de bevoegde instanties (gemeente, brandweer en arbeidsinspectie) een definitief veiligheidsrapport ingediend. Artikel 16 van het Brzo 1999 schrijft voor dat de drie bevoegde instanties deze rapporten binnen 9 maanden moeten beoordelen op de aanvaardbaarheid van de risico’s. De oordelen zijn nog niet bekend gemaakt. Dit is strijdig met het Brzo 1999. Daarnaast heeft het RIVM, in opdracht van de VROM-Inspectie, op 4 april 2002 geconstateerd dat een uitspraak over de juistheid van de berekende risico’s niet mogelijk is omdat de QRA’s (kwantitatieve risico-analyse) van beide veiligheidsrapporten veel gebreken bevatten. Derhalve kan op basis van de ingediende veiligheidsrapporten, geen reële inschatting worden gemaakt van de risico’s. Deze ondeugdelijke rapporten zijn door de gemeente in mei 2001 ten onrechte voor beoordeling geaccepteerd. De regionaal inspecteur heeft, bij eerder genoemd handhavingsverzoek van 20 maart 2002, de gemeente verzocht om de vergunningen in te trekken, tenzij beoordeling van de veiligheidsrapporten uitwijst dat de risico’s voor de omgeving aanvaardbaar zijn. De regionaal inspecteur heeft daarnaast de gemeente, als coördinerend bevoegd gezag, schriftelijk aangesproken op het feit dat in strijd met het Brzo 1999 wordt gehandeld. Deze handelwijze is gelet op de ernst van de situatie niet te tolereren. De regionaal inspecteur spreekt tevens het bedrijf aan op verantwoordelijkheid en verzoekt om alle benodigde aanvullende gegevens voor de veiligheidsrapporten te overleggen. Vervolgens zal de VROM-Inspectie aan het RIVM opdracht verlenen om deze door te rekenen. Indien deze beoordeling daartoe aanleiding geeft, zal de regionaal inspecteur de gemeente vragen nadere eisen te stellen of de vergunningen in te trekken. De Tweede Kamer wordt over het voorgaande nader geïnformeerd, zodra bedoelde oordelen en de daaruit voortvloeiende eisen en maatregelen bekend zijn. </antwoord>
      <antwoord nummer="7">Sinds de beantwoording van de Kamervragen in 1997 is het bedrijf op het buitenterrein gestart met de aanleg van een plaats voor het nachtelijk stallen van 20 vrachtwagens (voorzien van branddetectie, waterscherm en bluswateropvang). Verwacht wordt dat de stallingsplaatsen over zes maanden gereed zijn. Aan de burgers in de omgeving van het bedrijf is informatie verstrekt over de rampenbestrijding bij dit bedrijf. Daartoe is eind 1999 een folder verstrekt aan omwonenden in een straal van 5 kilometer rond het bedrijf. Voor wat betreft nog te treffen maatregelen wordt verwezen naar het antwoord op vraag 6. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="21 137" documentnummer="5">Kamerstuk 21 137, nr. 5</noot>
      </noten>
   </antwoorden>
</kvr>
