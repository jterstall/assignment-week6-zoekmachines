<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Liemburg (PvdA) over de werkgelegenheid in noordelijke en oostelijke regio's, met name bij KPN in Leeuwarden. (Ingezonden 7 augustus 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5548
</item>
         <item attribuut="Inhoud">Vragen over het mogelijk verloren gaan van arbeidsplaatsen bij het PTT Telecom-district Leeuwarden en in Hengelo.</item>
         <item attribuut="Rubriek">Arbeid (Arbeidsmarkt) Communicatie, media en informatievoorziening (Telecommunicatie)</item>
         <item attribuut="Trefwoorden">Noord-Nederland PTT Werkloosheid</item>
         <item attribuut="Vindplaats">Kamervragen met antwoord 1996-1997, nr. 1755, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Liemburg</persoon>
         </item>
         <item attribuut="Datum_reaktie">1997-08-28</item>
         <item attribuut="Datum_indiening">1997-08-07</item>
         <item attribuut="Document-id">KVR5548</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3593" allpagenumbers="3593 3594" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1755" onderwerp="" indiendatum="1997-08-7">
         <vrager partij="PvdA" oorsprong="parlement">Liemburg</vrager>
         <vraagt-aan/>
      </vraagdata>
      <antwoorddata antwoorddatum="1997-08-28">
         <antwoorder functie="staatssecretaris" ministerie="Economische Zaken">Van Dok-van Weele</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het bericht dat bij het PTT Telecom-district Leeuwarden in de komende vijf jaar vijfhonderd banen verloren gaan? <voetnoot nummer="1"/>
      </vraag>
      <vraag nummer="2">Is het waar dat ook in Hengelo veel arbeidsplaatsen verloren dreigen te gaan als gevolg van de reorganisatie bij PTT-Telecom? </vraag>
      <vraag nummer="3">Zo ja, worden dan niet met deze voorgenomen besluiten de voor de werkgelegenheid in Nederland kwetsbare noordelijke en oostelijke regio’s onevenredig zwaar getroffen? </vraag>
      <vraag nummer="4">Kent u de overwegingen die ten grondslag liggen aan de plannen? Vindt u dat daarbij voldoende rekening wordt gehouden met regionale economische aspecten? </vraag>
      <vraag nummer="5">Bent u bereid in overleg te treden met de Raad van Bestuur van KPN over mogelijkheden om de negatieve effecten van de plannen zoveel mogelijk tegen te gaan en vervolgens de Kamer op de hoogte te brengen van de resultaten van dat overleg? </vraag>
      <vraag nummer="6">Hoe denkt u dat een dergelijk verlies aan arbeidsplaatsen gecompenseerd kan worden? Welke bijdrage kunt en wilt u daar zelf aan leveren? </vraag>
      <noten afkomstig="vraag">
         <noot nummer="1" datum="1997-08-5" bron="Leeuwarder Courant">Leeuwarder Courant, 5 augustus 1997</noot>
         <noot nummer="2">De werkloosheid in Leeuwarden bedraagt 23%</noot>
      </noten>
   </vragen>
   <antwoorden aantal="3">
      <antwoord nummer="1 en 2">Ik heb het bericht over een mogelijke reorganisatie bij KPN Leeuwarden in de Leeuwarder Courant d.d. 6 augustus jl. gelezen. Ik weet niet of het bericht juist is. Er is mij niets bekend over het mogelijk verloren gaan van arbeidsplaatsen in Hengelo. </antwoord>
      <antwoord nummer="3 en 6">Werkgelegenheidsverlies bij ondernemingen valt natuurlijk altijd te betreuren. Het is zeer vervelend voor de betrokken werknemers en dit is des te nijpender wanneer het een baan in een kwetsbare regio betreft. Een nieuwe baan vinden is juist daar een moeilijk en vaak landurig proces. Gelukkig is er ook in de noordelijke en oostelijke regio’s naast verlies van werkgelegenheid sprake van banengroei, die komt van nieuwe en bestaande bedrijvigheid. Deze banengroei is echter nog niet zo groot dat de regionale component in de werkloosheid van Noord-Nederland kan worden weggewerkt. Mijn beleid ten behoeve van het bedrijfsleven in het noorden van Nederland is mede gericht op het creëren van additionele werkgelegenheid. Zowel nationaal als Europees wordt er een bijdrage geleverd aan het versterken van de economische structuur in Noord-Nederland. Het betreft de volgende instrumenten: het ISP (73 miljoen per jaar), de IPR-regeling (100 miljoen per jaar), het participatiekapitaal van de NOM en de ondersteuning van de apparaatskosten van de NOM (5 miljoen per jaar). Met de Brusselse middelen (structuurfondsen, doelstelling 2 en 5b) wordt daar nog eens een schepje bovenop gedaan. Momenteel onderzoekt de Commissie Ruimtelijk + Economisch Perspectief Noord-Nederland, de zogenoemde commissie-Langman, in opdracht van het kabinet, de sterke en zwakke punten van Noord-Nederland. Dit najaar komt de commissie met aanbevelingen voor de middellange (2000–2010) en lange termijn (2010–2030). </antwoord>
      <antwoord nummer="4 en 5">Bij de verzelfstandiging van de KPN in 1989 is er voor gekozen de bemoeienis van de overheid als aandeelhouder op de directe bedrijfsvoering zoveel mogelijk te beperken. Mede daarom is bij de verzelfstandiging van KPN gekozen voor het structuurregime, waarbij de invloed van de Staat als aandeelhouder op de bedrijfsvoering, evenals die van de andere aandeelhouders, zeer beperkt is. Tevens is er destijds voor gekozen dat er geen ambtenaren lid zijn van de Raad van Commissarissen. De gecreëerde afstand tot de bedrijfsvoering van KPN heeft tot consequentie dat ik niet bekend ben, noch behoef te zijn met de inhoud en aard van eventuele reorganisatievoornemens. </antwoord>
      <noten afkomstig="antwoord"/>
   </antwoorden>
</kvr>
