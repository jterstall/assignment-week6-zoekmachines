<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de staatssecretaris van Volksgezondheid, Welzijn en Sport over het artikel dat in Rotterdam 4500 oude mensen worden mishandeld door hun partner, familie of verzorgers. (Ingezonden 16 oktober 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14570
</item>
         <item attribuut="Inhoud">Vragen naar aanleiding van een artikel in het Rotterdams Dagblad van 5 oktober 2001.</item>
         <item attribuut="Rubriek">Criminaliteit en openbare orde (Veiligheid) Welzijn (Ouderen)</item>
         <item attribuut="Trefwoorden">Mishandeling Ouderen</item>
         <item attribuut="Vindplaats">Kamervragen met antwoord 2001-2002, nr. 228, Tweede Kamer</item>
         <item attribuut="Vraagnr_bij_indiening">2010201090</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-11-08</item>
         <item attribuut="Datum_indiening">2001-10-16</item>
         <item attribuut="Document-id">KVR14570</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="479" allpagenumbers="479 480" vetnummer="2010201090" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14570" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="228" onderwerp="" indiendatum="2001-10-16">
         <vrager partij="PvdA" oorsprong="parlement">Arib</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-11-8">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel waarin wordt gemeld dat in Rotterdam naar schatting 4500 oude mensen worden mishandeld door hun partner, familie of verzorgers? <voetnoot nummer="1"/>
      </vraag>
      <vraag nummer="2" voetnoot="2">Zijn inmiddels met behulp van de subsidie aan het Landelijk Steunpunt Ouderenmishandeling in alle regio’s meldpunten opgericht danwel andere hulpvormen tot stand gebracht? <voetnoot nummer="2"/>
      </vraag>
      <vraag nummer="3">Acht u 24-uurs bereikbaarheid van meldpunten zinvol? </vraag>
      <vraag nummer="4">Is de subsidie aan het Landelijk Steunpunt ouderenmishandeling voldoende om deze 24-uurs bereikbaarheid voor alle regionale meldpunten te verwezenlijken? Zo neen, welke voorwaarden (materieel en financieel) zijn nodig om dit doel te realiseren? </vraag>
      <vraag nummer="5">Zijn de aanbevelingen uit het NIZW-rapport «Ontspoorde Zorg» inmiddels uitgevoerd? Zo ja, op welke wijze? Zo neen, waarom niet? </vraag>
      <noten afkomstig="vraag">
         <noot nummer="3"/>
         <noot nummer="1" datum="2001-10-5" bron="Rotterdams Dagblad">Rotterdams Dagblad, 5 oktober 2001</noot>
         <noot nummer="2" documenttype="Kamervragen" documentnummer="940">Aanhangsel Handelingen, nr. 940, Vergaderjaar 1999–2000.</noot>
         <noot nummer="3" documenttype="Kamervragen" documentnummer="1222">Aanhangsel Handelingen, nr. 1222, Vergaderjaar 2000–2001.</noot>
      </noten>
   </vragen>
   <antwoorden aantal="5">
      <antwoord nummer="1">Ik heb kennis genomen van het artikel in het Rotterdams Dagblad van 5 oktober jl. </antwoord>
      <antwoord nummer="2">In alle provincies zijn initiatiefgroepen actief met het opzetten van netwerkvorming ten aanzien van de bestrijding van ouderenmishandeling. Er zijn verschillende vormen gevonden om deze netwerken op te pakken. Zo bestaan er bijvoorbeeld consultatienetwerken, aanspreekpunten en coördinatiepunten. Meldpunten zijn momenteel operationeel in Amsterdam, Amstelland-de Meerlanden, Noordoost Polder (Steenwijk en Urk), Flevoland, Rotterdam, Haarlem (als onderdeel van het meldpunt huiselijk geweld) Friesland, Zoetermeer, Limburg (in vijf regio’s). In Scheveningen wordt in november dit jaar gestart. Ondanks dat er in heel Nederland reeds initiatieven zijn ontplooid, is nog niet iedere (zorg)regio actief op het gebied van bestrijding van ouderenmishandeling. </antwoord>
      <antwoord nummer="3">Op dit moment kent geen enkel meldpunt een 24-uurs bereikbaarheidsdienst. De bestaande meldpunten zijn bijvoorbeeld aangesloten bij een stichting welzijn ouderen, een GGD of bij de thuiszorg. Deze meldpunten zijn bereikbaar tijdens kantoortijden. Vanzelfsprekend dient iedereen die zich in een acute crisissituatie bevindt gebruik te kunnen maken van een hulpverleningsaanbod, maar een 24-uurs bereikbaarheid van een meldpunt lijkt ons echter minder zinvol. Ouderenmishandeling is een buitengewoon complexe problematiek. Een oudere bevindt zich meestal in een afhankelijkheidsrelatie met de dader, er bestaan ingewikkelde loyaliteitsgevoelens en vaak wil de oudere het eigen huis niet verlaten (uithuis plaatsing). 24-uurs bereikbaarheid van een meldpunt kan in deze gevallen geen oplossing genereren. Het is van groot belang dat een oudere of een ondersteuner van de oudere in noodsituaties een beroep kan doen op bestaande hulpverleningsinstanties zoals bijvoorbeeld stichting correlatie of een SOS-telefoondienst. Deze diensten dienen vanzelfsprekend op de hoogte zijn van de problematiek en de verwijsmogelijkheden. </antwoord>
      <antwoord nummer="4">Het LSBO ontvangt subsidie voor het ondersteunen van een landelijk dekkend netwerk van meldpunten of samenwerkingsinitiatieven, het ontwikkelen van nieuwe methodieken en het ondersteunen van initiatieven in het land. Het LSBO ontvangt geen subsidie om meldpunten op te richten. Initiatiefgroepen die een dergelijk meldpunt op regionaal niveau willen ontplooien kunnen hiervoor eigen financieringsstromen, bijvoorbeeld bij de gemeentelijke of provinciale overheid aanboren. </antwoord>
      <antwoord nummer="5">Uit het rapport «Ontspoorde Zorg» komt naar voren dat een belangrijk deel van de problemen van mishandeling van ouderen het gevolg is van overbelasting van de mantelzorger. Deze overbelasting wordt in belangrijke mate veroorzaakt door het feit, dat mantelzorgers niet goed bekend zijn met de bestaande mogelijkheden van ondersteuning. Mantelzorgers weten vaak niet dat zij er niet alleen voor behoeven te staan en dat er allerlei organisaties zijn in de regio die hen kunnen helpen bij hun zware zorgtaak. Met andere woorden, het is belangrijk om de mantelzorgers op adequate wijze te bereiken. In de notitie Zorg Nabij die u op 20 juni 2001 heeft ontvangen, wordt een aantal voorstellen gedaan om ten aanzien van dit punt vooruitgang te boeken. Deze voorstellen worden op dit moment verder uitgewerkt. Ik geef u hiervan enkele voorbeelden: – In april 2001 is een brochure uitgegeven waarmee ontspoorde zorg onder de aandacht wordt gebracht van mantelzorgers en hun ondersteuners. In de nabije toekomst staat een werkconferentie gepland over de betreffende thematiek (Ontspoorde zorg). Tevens zal er op korte termijn vorm worden gegeven aan een (trainings-)instrument om de betekenis van ontspoorde zorg onder de aandacht van ondersteuners van mantelzorgers te brengen. – de LOT is in overleg met mij bezig met het opzetten van een publiciteitscampagne. Deze campagne heeft zowel een landelijk als een regionaal karakter. De landelijke campagne is erop gericht het grote publiek te bereiken door op die wijze de problematiek van de mantelzorgers en de wijze waarop deze ondersteuning kunnen ontvangen meer bekendheid te geven. Op regionaal niveau zullen steunpunten mantelzorg in samenwerking met bijvoorbeeld professionele zorginstellingen zich meer concreet tot de mantelzorger richten. Daarbij kan worden gedacht aan voorlichting, het bieden van informatie over de sociale kaart, het aanspreken van mantelzorgers etc. – Met Teleac wordt gewerkt aan de opzet van een cursus die erop is gericht om aan (potentiële) mantelzorgers een beeld te geven van de problemen waar men tegen aan kan lopen, van de wijze waarop zij deze kunnen voorkomen of bespreekbaar kunnen maken, van eventuele oplossingen daarvoor en van de mogelijkheden van ondersteuning bij het verlenen van zorg. Deze cursus zal in de loop van 2002 worden uitgezonden. – Onderzoek loopt onder gemeenten en instellingen voor zorg en welzijn naar de mate waarin zij de mantelzorger hebben meegenomen in het beleid en in de dagelijkse werkzaamheden. Hier staat het bereiken van de mantelzorger centraal. Op basis van de uitkomsten van dit onderzoek (komend voorjaar) kunnen nadere stappen worden genomen. – Begin 2002 wordt een invitational conference gehouden over mantelzorg. Hieraan doet een aantal professionele organisaties mee. Het bereiken van mantelzorgers door professionele organisaties zal een van de te bespreken punten zijn. Daarbij zullen de deelnemende organisaties worden gevraagd om een plan van aanpak op te zetten voor het bereiken en de bejegening van de mantelzorger en voor het beter benutten van de bestaande en nieuwe mogelijkheden voor respijtzorg. – Om mantelzorgers te ontlasten worden door de LOT met behulp van subsidies van VWS respijtweekenden georganiseerd. Ook hierdoor kan overbelasting en daardoor het optreden van vormen van geweld worden voorkomen. – Binnen het NIZW heeft een Expertisecentrum Informele zorg vorm gekregen, dit expertisecentrum gaat in 2002 van start. </antwoord>
      <noten afkomstig="antwoord"/>
   </antwoorden>
</kvr>
