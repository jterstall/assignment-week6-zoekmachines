<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Haverkamp (CDA) aan de staatssecretaris van Verkeer en Waterstaat over de veiligheid van buitenlandse (charter)maatschappijen die vanaf Nederland vliegen. (Ingezonden 8 januari 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19355
</item>
         <item attribuut="Inhoud">Vragen naar aanleiding van het artikel "Zwitserland weerde Boeing" in de Telegraaf van 5 januari 2004 over de ramp met de Egyptische chartermaatschappij Flash Air.</item>
         <item attribuut="Rubriek">Verkeer, vervoer en waterstaat (Vliegveiligheid)</item>
         <item attribuut="Trefwoorden">Vliegveiligheid</item>
         <item attribuut="Vindplaats">Kamervragen met antwoord 2003-2004, nr. 718, Tweede Kamer</item>
         <item attribuut="Vraagnr_bij_indiening">2030405620</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Haverkamp</persoon>
         </item>
         <item attribuut="Datum_reaktie">2004-01-27</item>
         <item attribuut="Datum_indiening">2004-01-08</item>
         <item attribuut="Document-id">KVR19355</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1521" allpagenumbers="1521 1522" vetnummer="2030405620" code="0304tkkvr718" lopendefooter="Tweede Kamer, vergaderjaar 2003–2004, Aanhangsel" filenaam="KVR19355" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="718" onderwerp="" indiendatum="2004-01-8">
         <vrager partij="CDA" oorsprong="parlement">Haverkamp</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-01-27">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het artikel «Zwitserland weerde Boeiing»? <voetnoot nummer="1"/>
      </vraag>
      <vraag nummer="2">Was bij het Inspectoraat-Generaal Verkeer &amp; Waterstaat (IVW), directie Luchtvaart bekend dat het Zwitserse Federale Bureau voor de Burgerluchtvaart (BAZL) de Egyptische chartermaatschappij verboden heeft in het Zwitserse luchtruim te vliegen? Zo ja, hebt u dit vernomen? </vraag>
      <vraag nummer="3">Welke stappen neemt het IVW wanneer andere landen dergelijke verboden uitvaardigen? Indien u niet op de hoogte was, welke mogelijkheid ziet u om de informatie uitwisseling tussen (Europese) landen op dit punt te verbeteren? </vraag>
      <vraag nummer="4">Is, wanneer een lid van de Europese Unie een maatschappij in verband met de vliegveiligheid verbiedt om in haar luchtruim te vliegen, dit verbod bekend bij en van kracht in de andere Lidstaten? </vraag>
      <vraag nummer="5">Is het waar dat de verantwoordelijkheid voor onderzoeken en controles op het naleven van de veiligheidsregels voornamelijk berust bij «herkomstlanden» en minder bij «bestemmingslanden»? </vraag>
      <vraag nummer="6">Worden door het IVW in Nederland controles uitgevoerd op vliegtuigen en haar bemanningen voor wie Nederland een «bestemmingsland» is? Zo ja, hoeveel en geschieden deze controles select dan wel aselect? </vraag>
      <noten afkomstig="vraag">
         <noot nummer="1" datum="2004-01-5" bron="De Telegraaf">De Telegraaf, 5 januari 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De Zwitserse luchtvaartautoriteiten hebben hun inspectiegegevens in oktober 2002 ingevoerd in een internationale database. Deze database bevat inspectiegegevens van de 41 landen die bij het zogenaamde SAFA-programma (Safety Assessment of Foreign Aircraft) zijn aangesloten. De coördinatie en het beheer van deze database zijn ondergebracht bij de internationale organisatie Joint Aviation Authorities. De vastlegging van gegevens in deze database heeft een passief karakter; een waarschuwingssysteem voor alle nationale inspectieorganisaties om te weten welke vliegtuigen of luchtvaartmaatschappijen in een bepaald land worden geweerd, ontbreekt. De Inspectie Verkeer en Waterstaat (IVW) was niet op de hoogte van het Zwitserse verbod. Zie ook het antwoord op vraag 3. </antwoord>
      <antwoord nummer="3">Voor de IVW wordt een verbod dat is ingesteld door andere landen pas belangrijk wanneer een luchtvaartmaatschappij toestemming vraagt op Nederland te mogen gaan vliegen. Standaard onderdeel van de behandeling van zo’n aanvraag is onder andere dat de SAFA-database wordt gecheckt op mogelijke «banning» van de aanvragende maatschappij in andere landen. Blijkt er elders sprake van een «banning», dan worden de aard en inhoud daarvan nader onderzocht en meegewogen bij de aanvraag tot toelating in ons land. Om de signaleringsfunctie van de SAFA-database te verbeteren heeft de IVW, naar aanleiding van het ongeval met het toestel van Flash Air, op 6 januari 2004 een verzoek ingediend bij de internationale SAFA-coördinator om de toegankelijkheid van de informatie in de SAFA-database te verbeteren en een actief waarschuwingssysteem in te voeren. Inmiddels heeft de Italiaanse luchtvaartautoriteit een soortgelijk verzoek ingediend bij de internationale SAFA-coördinator. </antwoord>
      <antwoord nummer="4">In de SAFA-database wordt zo’n verbod vermeld. Deze informatie wordt pas zichtbaar als in de database gericht wordt gezocht of een bepaalde maatschappij of een bepaald toestel ergens zo’n verbod heeft gekregen. Dat zoeken gebeurt bij de behandeling van een aanvraag om toestemming te krijgen op Nederland te vliegen. Uiteindelijk bepaalt ieder land zelf (EU-lidstaat of niet) of een toestel c.q. luchtvaartmaatschappij wordt toegelaten. Daarover bestaat geen EU-voorschrift. </antwoord>
      <antwoord nummer="5">In internationale overeenkomsten en verdragen is vastgelegd, dat het primaire toezicht op een luchtvaartmaatschappij en de wijze waarop dat toezicht uitgeoefend moet worden geschiedt door de luchtvaartautoriteit van het land van herkomst. In het geval van Flash Air bijvoorbeeld is derhalve de Egyptische luchtvaartinspectie de verantwoordelijke autoriteit voor het toezicht op de maatschappij. Indien een maatschappij toestemming heeft gekregen van een bestemmingsland daarop te gaan vliegen kunnen toestellen van die maatschappij geïnspecteerd worden door de luchtvaartinspectie van dat bestemmingsland. In ons land is het standaard procedure, dat zo’n inspectie wordt uitgevoerd op één van de eerste toestellen die hier landt nadat toelating formeel akkoord is bevonden. Mochten daarbij onvolkomenheden aan het licht komen dan volgen meer inspecties. Tevens worden die onvolkomenheden standaard gemeld aan de luchtvaartautoriteit van het land van herkomst zodat de verantwoordelijke instantie kan zorgdragen voor het oplossen van de geconstateerde gebreken. Vaak zijn de gevonden onvolkomenheden terug te voeren op de (bedrijfs)processen van de luchtvaartmaatschappij in kwestie, of bijvoorbeeld op de (bedrijfs)processen van de onderneming die het onderhoud van de toestellen van de luchtvaartmaatschappij verricht. </antwoord>
      <antwoord nummer="6">Vliegtuigen en bemanningen van buitenlandse maatschappijen die op ons land vliegen worden geïnspecteerd in het kader van genoemd SAFA-programma. Net zoals Nederlandse toestellen/bemanningen in het buitenland worden geïnspecteerd in datzelfde kader. Deze inspecties worden uitgevoerd op basis van een internationaal opgestelde checklist die in het kader van genoemd SAFA-programma is gemaakt. De inspectieresultaten worden vastgelegd in de SAFA-database. IVW publiceert over de toezichtactiviteiten, de inspectieresultaten en bevindingen (inclusief de SAFA-inspectieresultaten) in haar Jaarbericht. Afgelopen jaar zijn 148 volledige inspecties uitgevoerd, op aselecte wijze. Omdat uit deze wijze van inspecteren al snel duidelijk wordt of extra inspectieaandacht nodig is, is in de periode juni–september 2003 een thema-actie gehouden, gericht op vakantiecharters. Die thema-actie heeft geleid tot verscherpt toezicht op enkele luchtvaartmaatschappijen uit Turkije en Marokko. </antwoord>
      <noten afkomstig="antwoord"/>
   </antwoorden>
</kvr>
