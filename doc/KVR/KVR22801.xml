<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het niet langer vergoeden van reiskosten aan bloeddonoren. (Ingezonden 30 maart 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22801
</item>
         <item attribuut="Inhoud">Vragen naar aanleiding van een artikel in 'Het Kompas' van 9 maart 2005.</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Bloedtransfusies</item>
         <item attribuut="Vindplaats">Kamervragen met antwoord 2004-2005, nr. 1449, Tweede Kamer</item>
         <item attribuut="Vraagnr_bij_indiening">2040511680</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-04-19</item>
         <item attribuut="Datum_indiening">2005-03-30</item>
         <item attribuut="Document-id">KVR22801</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3087" allpagenumbers="3087 3088" vetnummer="2040511680" code="0405tkkvr1449" lopendefooter="Tweede Kamer, vergaderjaar 2004–2005, Aanhangsel" filenaam="KVR22801" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1449" onderwerp="" indiendatum="2005-03-30">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-04-19">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op het artikel «bloeddonor dubbel de klos»? <voetnoot nummer="1"/>
      </vraag>
      <vraag nummer="2">Wat vindt u van het feit dat Sanquin onlangs per brief heeft laten weten dat het na december 2006 niet meer mogelijk is voor donoren om gemaakte onkosten te declareren, en dat Sanquin zich daarbij beroept op het feit dat men zich bij dergelijke zaken slechts houdt aan de Europese regelgeving, die stelt dat het geven van bloed een belangeloze kwestie moet zijn? </vraag>
      <vraag nummer="3">Deelt u de mening dat ook met het vergoeden van reiskosten, die immers gemaakt worden, het donoreren van bloed belangeloos is? </vraag>
      <vraag nummer="4">Vindt u het redelijk, en dus acceptabel en gewenst, dat bloeddonoren reiskosten vergoed krijgen? Zo ja, wat gaat u ondernemen dat dit weer mogelijk wordt? Zo neen, waarom niet? Waarom is het acceptabel dat donoren financieel nadeel ondervinden van hun donatie? </vraag>
      <vraag nummer="5">Wat vindt u van het feit dat twee leden van de Raad van Bestuur van Sanquin in 2003 een vergoeding kregen van samen € 493 000, terwijl Sanquin een stichting zonder winstoogmerk is, die valt onder het ministerie van Volksgezondheid, Welzijn en Sport? </vraag>
      <vraag nummer="6">Kan een deel van genoemde vergoeding aan de leden van de Raad van Bestuur van Sanquin niet beter ingezet worden om reiskosten van bloeddonoren te vergoeden? </vraag>
      <vraag nummer="7">Wat vindt u van het feit dat door het niet vergoeden van gemaakte reiskosten door bloeddonoren, zij zouden kunnen afzien van het geven van bloed? </vraag>
      <noten afkomstig="vraag">
         <noot nummer="1" datum="2005-03-9" bron="Het Kompas">Het Kompas, 9 maart 2005</noot>
      </noten>
   </vragen>
   <antwoorden aantal="7">
      <antwoord nummer="1">Ik wil beginnen met te benadrukken dat donormanagement een exclusieve taak is van Sanquin. Ik ben weliswaar eindverantwoordelijk voor de Nederlandse bloedvoorziening, maar Sanquin is verantwoordelijk voor donorwerving enbehoud. De informatie in het artikel in Het Kompas van 9 maart jl. is feitelijk juist. In het verleden werd door de diverse Nederlandse bloedbanken verschillend beleid gevoerd m.b.t. vergoeding van reiskosten. De situatie in Zuid Nederland week af van wat landelijk gebruikelijk was. De verschillen leidden tot klachten bij donors. In overleg met de Landelijke Donorraad heeft Sanquin besloten om te harmoniseren en aan te sluiten bij de EU landen om ons heen, waarbij alleen in bijzondere situaties reiskosten van donors worden vergoed. </antwoord>
      <antwoord nummer="2">Sanquin is verantwoordelijk voor het donormanagement. Harmonisatie voor Nederland is een goede zaak en past in het beleid van een uniforme landelijke bloedvoorziening. De keuze om aan te sluiten bij EU-praktijk ligt voor de hand nu de Europese Richtlijn 2002/98/EU inzake inzameling van bloed per 8 februari 2005van kracht is geworden. Sanquin heeft bij de harmonisatie een zorgvuldige procedure gevolgd. In overleg met de Landelijke Donorraad is het beleid vastgesteld en een overgangsperiode van 2 jaar gekozen. In het antwoord op vraag 1 is al aangegeven dat het in bijzondere situaties altijd mogelijk blijft om reiskosten te declareren. </antwoord>
      <antwoord nummer="3">De Nederlandse Wet inzake bloedvoorziening stelt dat het vergoeden van «in redelijkheid gemaakt reiskosten» niet verboden is. De vergoeding die nu wordt afgebouwd is de vergoeding die een zeer klein percentage van de donors (minder dan 0,5%) nu krijgt om 1 à 2 keer per jaar naar één van de 450 afnamepunten in Nederland te reizen. </antwoord>
      <antwoord nummer="4">In het algemeen zijn in Nederland de af te leggen afstanden klein omdat Sanquin op 450 punten bloed inzamelt. De donors komen gemiddeld 1,4 keer per jaar. Een deel van de donors komt te voet of op de fiets, of maakt geen speciale reis naar het donorcentrum omdat het doneren wordt ingepast in andere activiteiten. Het gaat dus bij reiskosten in het algemeen om kleine bedragen. In het huidige beleid wordt slechts op verzoek van donors een reiskostenvergoeding verstrekt voor tol- en parkeergelden. Ook in bijzondere situaties wordt een reiskostenvergoeding verstrekt, bijvoorbeeld wanneer een specifieke donor voor een bepaalde patiënt apart wordt opgeroepen, of wanneer sprake is van uniek donatiemateriaal waarvoor een donor frequent wordt opgeroepen. </antwoord>
      <antwoord nummer="5">Ik verwijs u naar de antwoorden op de vragen van lid Arib, (Aanhangsel Handelingen nr. 1451, vergaderjaar 2004–2005). </antwoord>
      <antwoord nummer="6">De drijfveer om de reiskostenvergoeding aan te passen was niet financieel. Harmonisatie op basis van de Europese praktijk en niet de eventuele besparing was de reden. Deze twee kwesties zijn verschillend van aard en wil ik daarom niet koppelen. </antwoord>
      <antwoord nummer="7">Het geven van bloed is een zaak van vrijwilligheid. Volgens gegevens van Sanquin doet in totaal minder dan 0,5% van de ca. 500.000 donors een beroep op de mogelijkheid om reiskosten vergoed te krijgen. Het aantal donors dat zich als gevolg van de reiskostenharmonisatie benadeeld zou kunnen voelen is kleiner dan 1000, maar er zijn nagenoeg geen klachten binnengekomen. Er bestaat daarom geen gevaar dat donors massaal afhaken. Mede naar aanleiding van een klacht heeft Sanquin onlangs nog aan de Landelijke Donorraad opnieuw advies gevraagd over de noodzaak het harmonisatiebeleid aan te passen. De Landelijke Donorraad zag ook nu geen reden om reiskosten te vergoeden en adviseerde het beleid te handhaven. </antwoord>
      <noten afkomstig="antwoord"/>
   </antwoorden>
</kvr>
