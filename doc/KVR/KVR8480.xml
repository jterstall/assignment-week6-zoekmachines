<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over gokautomaten in casino's. (Ingezonden 3 december 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8480
</item>
         <item attribuut="Inhoud">Vragen naar aanleiding van uitspraken van het Landelijk Steunpunt Verslavingspreventie en de stichting Anonieme Gokkers en Omgeving Gokkers over toename van het aantal kansspelautomaten.</item>
         <item attribuut="Rubriek">Overheidsfinanciën (Kansspelen) Welzijn (Verslavingszorg)</item>
         <item attribuut="Trefwoorden">Casino's Verslaving Kansspelen</item>
         <item attribuut="Vindplaats">Kamervragen met antwoord 1998-1999, nr. 585, Tweede Kamer</item>
         <item attribuut="Vraagnr_bij_indiening">2989904050</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1999-01-13</item>
         <item attribuut="Datum_indiening">1998-12-03</item>
         <item attribuut="Document-id">KVR8480</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1193" allpagenumbers="1193 1194" vetnummer="2989904050" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8480" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="585" onderwerp="" indiendatum="1998-12-3">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="1999-01-13">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de uitspraken van het Landelijk Steunpunt Verslavingspreventie en de stichting Anonieme Gokkers en Omgeving Gokkers over de gokautomaten in de Holland Casino’s? <voetnoot nummer="1"/>
      </vraag>
      <vraag nummer="2">Kunt u aangeven of en zo ja, in welke mate het totale aanbod van kansspelautomaten in Holland Casino’s is toegenomen? </vraag>
      <vraag nummer="3" voetnoot="2">Is het bericht waar dat nieuwe speelzalen worden gebouwd in Utrecht en Enschede? Deelt u de mening dat dit in strijd is met het standpunt van het vorige kabinet zoals verwoord in de Nota Kansspelen Herijkt? <voetnoot nummer="2"/>
      </vraag>
      <vraag nummer="4">Acht u de uitbreiding van het aanbod van kansspelautomaten in Holland Casino’s van de afgelopen jaren noodzakelijk en zo ja, op grond van welke feiten ten aanzien van de vraag naar kansspelen bent u deze mening toegedaan? </vraag>
      <vraag nummer="5">Bent u bereid maatregelen te nemen om het grote aanbod van kansspelautomaten in Holland Casino’s terug te draaien? Zo neen, kunt u garanderen dat het maximumaanbod van kansspelautomaten in Holland Casino’s nu is bereikt? </vraag>
      <vraag nummer="6">Wat vindt u van het bericht dat driekwart van de mensen die hulp vragen zijn gokverslaving heeft opgelopen achter de kansspelautomaat? </vraag>
      <vraag nummer="7">Acht u het denkbaar dat de uitbreiding van het aanbod van kansspelautomaten in combinatie met reclame-uitingen van Holland Casino’s leidt tot een toenemende vraag en dus tot meer gokverslaving dan wel risicogedrag? </vraag>
      <vraag nummer="8">Kunt u aangeven wanneer het evaluatie-onderzoek naar de in het kader van het anti-verslavingsbeleid genomen maatregelen gereed zal zijn? </vraag>
      <noten afkomstig="vraag">
         <noot nummer="1" datum="1998-11-27" bron="Algemeen Dagblad">Algemeen Dagblad, 27 november 1998</noot>
         <noot nummer="2">Nota Kansspelen Herijkt, Kamerstuk 24 557, nr. 1</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het spelaanbod van Holland Casino wordt afgestemd op de vraag naar legale kansspelen. Het casinoconcept wordt hierbij bewaakt, hetgeen onder meer betekent dat er een evenwichtige verhouding moet bestaan tussen tafelspelen en speelautomaten. Ultimo 1996 stonden bij Holland Casino 225 speeltafels opgesteld, in 1997, 245 en in december 1998 stonden er 284 speeltafels. Het aanbod van speelautomaten is in deze zelfde periode relatief minder toegenomen: in 1996 2378, in 1997 2629 en eind 1998 2885 speelautomaten. Dit betekent dat de tafelspelen met zo’n 26% zijn toegenomen, tegen 21% toename bij de speelautomaten. </antwoord>
      <antwoord nummer="3">Het bericht dat er nieuwe speelzalen gebouwd (gaan) worden in Utrecht (bouw in Utrecht is nog niet van start gegaan) en Enschede is correct. Bij beschikkingen van 1 en 15 december 1993 zijn de gemeenten Utrecht en Enschede door de toenmalige Staatssecretaris van Justitie en door de toenmalige Minister van Economische Zaken aangewezen als gemeenten waarvoor ingevolge de Beschikking casinospelen vergunning is verleend tot het organiseren van een speelcasino. Met de aanwijzing van de gemeenten Utrecht en Enschede is het aantal casino’s al in 1993 gemaximeerd op het aantal van twaalf. De vestigingen van Holland Casino in Enschede en Utrecht vallen onder de 12 vestigingen die zijn aangegeven in de nota «Kansspelen herijkt» (TK 1995–1996, 24 557, nr. 2) waarin het kabinetsbeleid op het gebied van kansspelen voor de komende jaren is neergelegd en welke op 12 juni 1996 met de Tweede kamer is besproken (TK 1995–1996, 24 557, nr. 15). De bouw van een vestiging van Holland Casino in Enschede, en straks in Utrecht, strookt dus met dit kabinetsbeleid. </antwoord>
      <antwoord nummer="4 en 5">Ten aanzien van casinospelen wordt een tweesporenbeleid gevolgd, waarbij enerzijds tegen illegaal aanbod wordt opgetreden en anderzijds Holland Casino tracht te voorzien in de bestaande behoefte aan dit soort spelen. Om een reëel alternatief te kunnen blijven bieden voor de illegale casino’s, dienen de legale casino’s een aantrekkelijk aanbod te verzorgen, dat zich aan de vraag aanpast. Bovenstaande leidt tot aanpassingen in het spelaanbod, zoals invoering van speelautomaten. Dit laatste betekent onder meer dat Holland Casino voor een adequate vervulling van haar opdracht een spelaanbod moet hebben dat ook op piekmomenten zoveel mogelijk bereikbaar is voor bezoekers. Onderzoek onder bezoekers wees, volgens Holland Casino, uit dat zij ontevreden waren over de mogelijkheid om van het productaanbod gebruik te maken, met name in de weekeinden. Ondanks het beperkte aantal uren dat de capaciteit ten volle wordt benut, is Holland Casino daarom toch overgegaan tot uitbreiding. Tafelspelen worden door meerdere personen tegelijk benut, waardoor dit aanbod absoluut gezien beperkt kon blijven. Bij speelautomaten zijn de aantallen groter, omdat deze op enig moment slechts door één bezoeker te bespelen zijn. </antwoord>
      <antwoord nummer="6">Dit bericht is gebaseerd op een VNG-rapport en een onderzoek van de Katholieke Universiteit Brabant (gerapporteerd aan TK; TK 1993–1994, 22 684, nr. 9). Uit deze onderzoeken blijkt dat bedoelde driekwart van de mensen die hulp vroegen betrekking had op kansspelautomaten die stonden opgesteld in de horecagelegenheden en in de speelautomatenhallen. Dit betekent uiteraard niet dat zich geen problemen zouden (kunnen) voordoen in de speelgelegenheden van Holland Casino. Als onderdeel van het preventiebeleid dat Holland Casino voert in samenwerking met Jellinek Consultancy is daarom sinds een jaar een landelijk geautomatiseerd monitoring systeem opgezet dat in nazorg voorziet en waarmee trends kunnen worden bewaakt. Binnen dit systeem worden de spelinteresses van bezoekers met een entreeverbod of bezoekbeperking verwerkt. Hieruit blijkt geen oververtegenwoordiging van probleemspelers die uitsluitend zijn geïnteresseerd in het spelen op kansspelautomaten. </antwoord>
      <antwoord nummer="7">Holland Casino biedt, met inachtneming van uitvoerige regelgeving, legale speelgelegenheden met eerlijk spel, die veilig en attractief zijn en in de behoefte van grote en kleine spelers voorzien. Het bestaan en de attractiviteit van de legale casino’s dienen onder de aandacht van het publiek te worden gebracht, wil Holland Casino de gegeven opdracht effectief en efficiënt kunnen uitvoeren. Daarbij houdt Holland Casino zich aan een specifieke reclamecode die van toepassing is naast de algemeen geldende zelfregulering. Verder toetst het College van toezicht op de kansspelen of Holland Casino zich houdt aan de wettelijke voorschriften. Dat de genoemde combinatie zou leiden tot een toenemende vraag en tot meer gokverslaving lijkt, mede gezien de antwoorden op bovenstaande vragen, dan ook niet voor de hand liggen. </antwoord>
      <antwoord nummer="8">Holland Casino voert thans in het kader van het anti-verslavingsbeleid een aantal nieuwe maatregelen door, die gericht zijn op het uitbreiden en verbeteren van het monitoren van risico-spelers (zie ook antwoord op vraag 6). Daarnaast heeft Holland Casino het initiatief genomen structureel samen te werken met verslavingsdeskundigen in de zogeheten beleidsgroep kansspelverslaving. Het in de nota «Kansspelen herijkt» aangekondigde evaluatie-onderzoek geeft pas een goed beeld indien de effecten van het bovenstaande ook kunnen worden onderzocht. Hierover zullen de Minister van VWS en de Staatssecretaris van Justitie de bovengenoemde beleidsgroep om advies vragen. Overigens merk ik op dat in het genoemde artikel uit het Algemeen Dagblad door de heer Bes van de Jellinek-kliniek wordt gesteld dat Holland Casino op dit punt op de goede weg is. </antwoord>
      <noten afkomstig="antwoord"/>
   </antwoorden>
</kvr>
