<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ferrier en Haverkamp (beiden CDA) aan de ministers van Buitenlandse Zaken en voor Ontwikkelingssamenwerking over onderdrukking van de christelijke minderheid in China. (Ingezonden 15 juni 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23513
</item>
         <item attribuut="Inhoud">Christenen in China worden in toenemende mate onderdrukt. Op 22 mei 2005 zijn bijna zeshonderd mensen opgepakt omdat zij lid zijn van christelijke kerken.</item>
         <item attribuut="Rubriek">Cultuur en taal (Overig) Staats- en bestuursrecht (Grondrechten)</item>
         <item attribuut="Trefwoorden">China Godsdiensten Mensenrechten</item>
         <item attribuut="Vindplaats">Kamervragen met antwoord 2004-2005, nr. 2094, Tweede Kamer</item>
         <item attribuut="Vraagnr_bij_indiening">2040516670</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Ferrier</persoon>
            <persoon partij="CDA">Haverkamp</persoon>
         </item>
         <item attribuut="Datum_reaktie">2005-07-19</item>
         <item attribuut="Datum_indiening">2005-06-15</item>
         <item attribuut="Document-id">KVR23513</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4467" allpagenumbers="4467 4468" vetnummer="2040516670" code="0405tkkvr2094" lopendefooter="Tweede Kamer, vergaderjaar 2004–2005, Aanhangsel" filenaam="KVR23513" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2094" onderwerp="" indiendatum="2005-06-15">
         <vrager partij="CDA" oorsprong="parlement">Ferrier</vrager>
         <vrager partij="CDA" oorsprong="parlement">Haverkamp</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-07-19">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht dat er in China op 22 mei 2005 bijna zeshonderd mensen zijn opgepakt, omdat zij lid zijn van christelijke kerken? <voetnoot nummer="1"/>
      </vraag>
      <vraag nummer="2">Deelt u de mening dat christenen in China in toenemende mate onderdrukt worden? </vraag>
      <vraag nummer="3">Op welke manier stelt u deze schendingen van mensenrechten aan de orde in uw contacten met de Chinese regering? </vraag>
      <vraag nummer="4">Op welke manier kunt u invloed uitoefenen op de Chinese regering om mensenrechten als vrijheid van godsdienst te respecteren? </vraag>
      <vraag nummer="5">Ziet u, naast het uitoefenen van invloed op de Chinese regering ook andere manieren om christelijke minderheden in China te ondersteunen in het vrij kunnen uitoefenen van hun geloof? </vraag>
      <vraag nummer="6">Is de ondersteuning van christelijke minderheden in China een zaak waar de Nederlandse regering zich voor in wil zetten? Zo ja, waarom? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-06-13" bron="Trouw">Trouw, 13 juni 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja, dit bericht is mij bekend. </antwoord>
      <antwoord nummer="2">Hoewel de Chinese grondwet vrijheid van godsdienst garandeert, oefent de overheid sterke controle uit op religieuze bewegingen. China staat slechts vijf godsdienstige stromingen toe en deze zijn verplicht zich te registreren. De religieuze bewegingen die niet erkend zijn, worden door de overheid niet toegestaan. Tegen hen wordt vaak hard opgetreden. Het afgelopen jaar hebben mij regelmatig berichten bereikt over overheidsmaatregelen – inclusief massale arrestaties – tegen christelijke huisgemeenten en hun leden. Het aantal christenen in China, zowel binnen de erkende Protestantse en Rooms-Katholieke kerk als in niet-erkende huisgemeenten is groeiende. Hoewel het gebrek aan vrije informatie het moeilijk maakt een volledig beeld te vormen, kan naar mijn mening worden gesproken van een intensivering van het overheidsoptreden tegen niet-erkende huisgemeenten. Ook tegen andere niet-erkende religieuze groepen wordt hard opgetreden. </antwoord>
      <antwoord nummer="3">Met verwijzing naar mijn antwoorden op vragen van de leden Huizinga-Heringa en Van der Staaij van 7 december 2004 (TK, Vergaderjaar 2004–2005, nr. 696) en mijn brief met additionele informatie van 20 januari 2005 (TK, Vergaderjaar 2004–2005, nr. 823) wil ik nogmaals benadrukken dat de Nederlandse regering stelselmatig haar zorgen uit over mensenrechtenschendingen in China, ook ten aanzien van godsdienstvrijheid. De ontwikkeling ten aanzien van niet-erkende huiskerken acht ik zorgelijk en ik heb dit onderwerp dan ook opnieuw opgebracht bij Minister Li Zhaoxing van Buitenlandse Zaken tijdens mijn meest recente bezoek aan China van 9 tot 14 april jl. Eerder had Minister-President Balkenende dit al besproken met zijn Chinese ambtgenoot tijdens hun bilaterale ontmoeting na afloop van de EU-China Top op 8 december jl. in Den Haag. Tijdens die Top heeft de Minister-President meer in algemene zin onze zorgen over het gebrek aan godsdienstvrijheid geuit tegenover premier Wen Jiabao. De Mensenrechtenambassadeur heeft tijdens de EU-China Mensenrechtendialoog onder Nederlands voorzitterschap in september 2004 uitvoerig stilgestaan bij de onderdrukking van huiskerken en daarbij ook individuele gevallen aan de orde gesteld van geestelijken die vanwege hun geloof worden vervolgd. De Nederlandse ambassade in Peking heeft zich tijdens het Nederlandse EU-voorzitterschap ingezet ten behoeve van een aantal politieke gevangenen die waren gearresteerd vanwege hun religieuze activiteiten. Nederland blijft op dit soort gevallen alert. </antwoord>
      <antwoord nummer="4 t/m 6">Ja, de regering zet zich in voor de ondersteuning van christelijke minderheden in China. Het respect voor godsdienstvrijheid is één van de prioritaire thema’s binnen het Nederlandse mensenrechtenbeleid en vloeit mede voort uit de Nederlandse geschiedenis op dit gebied. Ik zal mij dan ook blijven inzetten voor het recht op vrijheid van godsdienst in China, zowel voor de christenen als voor andere religieuze groeperingen. De Nederlandse regering brengt dit onderwerp consequent en op diverse niveaus onder de aandacht van de Chinese regering. De meest effectieve manier om dit te doen is via de EU, maar ook in de bilaterale betrekkingen komt het thema aan de orde. De EU-China Mensenrechtendialoog en de daaraan gekoppelde halfjaarlijkse academische seminars bieden een goed forum om op een diepgaande wijze met China over deze materie te spreken. Daarnaast ondersteunt Nederland de ontwikkeling van de rechtsstaat in China meer in het algemeen door middel van een programma van juridische samenwerking, dat mede is gericht op de bevordering van mensenrechten. Hiermee is ca. 1 miljoen Euro per jaar gemoeid. Ik acht de inzet van diplomatieke middelen op dit moment de meest effectieve wijze om de christenen in China te ondersteunen. </antwoord>
      <noten afkomstig="antwoord"/>
   </antwoorden>
</kvr>
