<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bierman inzake mobiele installaties van het shredderen van afvalhout. (Ingezonden 21 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8126
</item>
         <item attribuut="Inhoud">Betreft de mogelijkheid dat bij het shredderen van verduurzaamd hout gevaarlijk afval vrijkomt in de vorm van extreem kankerverwekkende stoffen als chroom VI, arseen en pentachloorfenol, en de gevaren voor de gezondheid van werknemers.</item>
         <item attribuut="Rubriek">Arbeid (Arbeidsbescherming) Milieu (Afvalverwerking) Milieu (Gevaarlijke stoffen)</item>
         <item attribuut="Trefwoorden">Afvalverwerking Arbeidsbescherming Gevaarlijke afvalstoffen Hout</item>
         <item attribuut="Vindplaats">Kamervragen met antwoord 1998-1999, nr. 3, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="Fractie-Bierman">Bierman</persoon>
         </item>
         <item attribuut="Datum_reaktie">1998-11-06</item>
         <item attribuut="Datum_indiening">1998-09-21</item>
         <item attribuut="Document-id">KVR8126</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="7" allpagenumbers="7 8" vetnummer="" code="" lopendefooter="Eerste Kamer, vergaderjaar 1998–1999, Aanhangsel" filenaam="KVR8126" issn-nummer="ISSN 0921 - 738x" uitgever="Sdu Uitgevers ’s-Gravenhage 1998"/>
      <vraagdata vraagnummer="3" onderwerp="" indiendatum="1998-09-21">
         <vrager partij="Fractie-Bierman" oorsprong="parlement">Bierman</vrager>
         <vraagt-aan/>
      </vraagdata>
      <antwoorddata antwoorddatum="1998-11-6">
         <antwoorder functie="Minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bekend met de uitspraak van de voorzitter van de Afdeling bestuursrechtspraak van de Raad van State van 19 augustus 1998 waarbij zeven door gedeputeerde staten van Noord-Brabant verleende vergunningen voor het gebruiken van mobiele installaties voor het shredderen van afvalhout zijn geschorst op grond dat door de feitelijke onmogelijkheid om verduurzaamd hout visueel te onderscheiden van onbehandeld hout, niet uit te sluiten valt dat bij het shredderen van afvalhout gevaarlijk afval vrijkomt in de vorm van extreem kankerverwekkende stoffen als chroom VI, arseen en pentachloorfenol? </vraag>
      <vraag nummer="2">Welke zijn de gevaren voor de gezondheid van werknemers van houtshredderbedrijven gezien het vrijkomen van bovengenoemde kankerverwekkende stoffen bij het shredderen van afvalhout? </vraag>
      <vraag nummer="3">Bent u van mening dat de mogelijke milieuproblemen die het gevolg zijn van hergebruik van de zeven betrokken Brabantse mobiele houtshredders, zich in beginsel voordoen bij alle, zowel mobiele als stationaire, houtshredders in Nederland? </vraag>
      <vraag nummer="4">Zijn de laatste ontwikkelingen in deze voor u aanleiding om over te gaan tot een landelijk verbod op het shredderen van afvalhout, en zo nee, waarom niet? </vraag>
      <vraag nummer="5">Zijn de laatste ontwikkelingen in deze voor u aanleiding om het impregneren van hout met arseen, chroom en koperzouten te verbieden, overeenkomstig de wens van de Tweede Kamer, neergelegd in moties die in 1991* en 1996** zijn ingediend en aangenomen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Overigens wordt, in tegenstelling tot hetgeen de vraag suggereert, door de voorzitter van de Afdeling bestuursrechtspraak geen uitspraak gedaan over effecten van het vershredderen van verduurzaamd hout. De motivering van de uitspraak beperkt zich tot de constatering dat het voorschrift waarin wordt bepaald dat gewolmaniseerd hout en overig geïmpregneerd hout niet mag worden geshredderd, niet handhaafbaar is omdat het betreffende hout niet steeds kan worden onderscheiden van niet geïmpregneerd hout. </antwoord>
      <antwoord nummer="2">Afhankelijk van de techniek van het shredderen bestaat er kans op blootstelling aan houtstof en mogelijk ook aan middelen waarmee het afvalhout is behandeld. Een aantal van deze middelen bevat stoffen die in het kader van de regelgeving voor arbeidsbescherming zijn geclassificeerd als kankerverwekkend; ook het stof van bepaalde houtsoorten is kankerverwekkend. Dat betekent dat werknemers moeten worden beschermd conform de voorschriften met betrekking tot kankerverwekkende stoffen en processen uit het Arbeidsomstandighedenbesluit op grond van de Arbeidsomstandighedenwet. In het kader van de wettelijk verplichte risico-inventarisatie en -evaluatie dient de werkgever (ondersteund door een erkende Arbo-dienst) gegevens te verzamelen met betrekking tot aard, mate en duur van mogelijke blootstelling aan kankerverwekkende stoffen. Als blootstelling blijkt op te treden, moeten vervolgens maatregelen getroffen worden om blootstelling te voorkomen of te beperken tot een zo laag mogelijk niveau, waarbij in ieder geval de vigerende wettelijke grenswaarden niet mogen worden overschreden. Maatregelen bij het shredderen impliceren het werken met een gesloten systeem of – als dat technisch niet mogelijk is – het adequaat afvoeren van verontreinigde lucht. </antwoord>
      <antwoord nummer="3">Mijn antwoord op vraag 2 betreft ook andere shredders van houtafval dan die waarop de uitspraak van de Voorzitter betrekking heeft. </antwoord>
      <antwoord nummer="4">Nee. Bij shredderinstallaties lijken vanuit arbeidsbeschermingsoogpunt technische voorzieningen mogelijk die de betrokken werknemers afdoende beschermen tegen al dan niet verontreinigd houtstof. Er zijn echter signalen dat deze mogelijkheden niet overal worden toegepast. De Arbeidsinspectie zal in 1999 een landelijk inspectieproject in de afvalbranche uitvoeren waarin nadrukkelijk het shredderen van afvalhout en de problematiek van mogelijke blootstelling aan kankerverwekkende stoffen zal worden meegenomen. Ter voorbereiding van dit project zal op korte termijn een inventarisatie plaatsvinden naar precieze aard, kwaliteit en kosten van bedoelde technische voorzieningen. De Arbeidsinspectie zal bij eventuele geconstateerde blootstelling aan kankerverwerkkende stoffen toezien op de naleving van de wettelijke bepalingen terzake. </antwoord>
      <antwoord nummer="5">Nee. De toelating van (hout)verduurzamingsmiddelen valt onder verantwoordelijkheid van het College voor de Toelating van Bestrijdingsmiddelen (CTB). Een en ander is geregeld in de Bestrijdingsmiddelenwet. Het CTB beslist, namens de vier betrokken ministers, over de toelatingen. Deze bevoegdheid is mede op aandringen van de Kamer aan het CTB opgedragen. </antwoord>
      <noten afkomstig="antwoord"/>
   </antwoorden>
</kvr>
