<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers van Buitenlandse Zaken, van Defensie en van Binnenlandse Zaken en Koninkrijksrelaties over mogelijke spionagepraktijken van VN-medewerkers voor Israël. (Ingezonden 14 november 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19498
</item>
         <item attribuut="Inhoud">Vragen naar aanleiding van een bericht in Het Parool van 8 november 2003 dat Israël Nederlandse militairen die werkzaam zijn voor de VN-operatie UNTSO, geronseld zou hebben voor spionageactiviteiten.</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Veiligheidsbeleid en defensie (VN-vredesmacht)</item>
         <item attribuut="Trefwoorden">Inlichtingen- en veiligheidsdiensten Israël VN-strijdkrachten</item>
         <item attribuut="Vindplaats">Kamervragen met antwoord 2003-2004, nr. 843, Tweede Kamer</item>
         <item attribuut="Vraagnr_bij_indiening">2030403030</item>
         <item attribuut="Afkomstig_van">Buitenlandse Zaken (BUZA) Defensie (DEF) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2004-02-12</item>
         <item attribuut="Datum_indiening">2003-11-14</item>
         <item attribuut="Document-id">KVR19498</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1787" allpagenumbers="1787 1788" vetnummer="2030403030" code="0304tkkvr843" lopendefooter="Tweede Kamer, vergaderjaar 2003–2004, Aanhangsel" filenaam="KVR19498" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="843" onderwerp="" indiendatum="2003-11-14">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Buitenlandse Zaken, van Defensie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="12 februari 2004), zie ook Aanhangsel Handelingen nr. 486, vergaderjaar 2003–2004">
         <antwoorder functie="minister" ministerie="">Bot</antwoorder>
         <mede-antwoorder>de ministers van Defensie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u het bericht «Israël ronselde Nederlandse spionnen»? <voetnoot nummer="1"/>
      </vraag>
      <vraag nummer="2" voetnoot="2">Klopt dit bericht? Zo ja, in hoeverre vinden deze spionagepraktijken voor Israël nog steeds plaats gezien het feit dat er 13 Nederlandse militaire waarnemers werkzaam zijn voor de VN-operatie UNTSO? <voetnoot nummer="2"/>
      </vraag>
      <vraag nummer="3">In welke hoedanigheid is of was de in het boek aangehaalde Ysbrand Smit van de Koninklijke Luchtmacht in Israël? Hoeveel Nederlandse VN-officieren hebben zich met spionageactiviteiten voor Israël beziggehouden? </vraag>
      <vraag nummer="4">Is of was de Nederlandse regering op de hoogte van de spionageactiviteiten van Nederlandse UNTSO-officieren? Zo ja, welke stappen heeft de Nederlandse regering ondernomen en wanneer om de Nederlandse spionagepraktijken een halt toe te roepen? </vraag>
      <vraag nummer="5">Bent u bereid onderzoek te doen naar de spionageactiviteiten van Nederlandse VN-militairen voor Israël? Zo neen, waarom niet? Zo ja, wilt u de Kamer over de uitkomsten hiervan inlichten? </vraag>
      <vraag nummer="6">Zijn de VN ervan op de hoogte dat Nederlandse UNTSO-officieren spionageactiviteiten verricht hebben voor Israël? Zo ja, hoe luidde de reactie van de VN en welke stappen heeft de VN ondernomen tegen deze Nederlandse VN-officieren? Zo neen, bent u bereid de VN te informeren over de spionagepraktijken van Nederlandse VN-waarnemers en volledige openheid van zaken te geven? </vraag>
      <vraag nummer="7">Wat betekent dit soort spionagepraktijken van VN-medewerkers voor de onafhankelijkheid en onpartijdigheid van de VN? </vraag>
      <vraag nummer="8">Is u informatie bekend over VN-officieren van andere landen die binnen UNTSO participeren en zich laten ronselen door leden van de Israëlische veiligheidsdienst? Zo ja, welke landen? </vraag>
      <vraag nummer="9">Heeft de Nederlandse regering ook de andere landen die participeren in UNTSO geïnformeerd over de spionageactiviteiten van Nederlandse VN-officieren? Zo neen, bent u bereid dit alsnog te doen? Zo ja, hoe luidde hun reactie? </vraag>
      <vraag nummer="10">Welke stappen gaat de Nederlandse regering ondernemen tegen de Nederlandse (VN) militairen die zich schuldig gemaakt hebben aan spionageactiviteiten voor Israël? Zijn hier procedures voor? Zo ja, welke? </vraag>
      <vraag nummer="11">Is de Nederlandse regering voornemens Israël te bevragen over de eventuele ronselpraktijken van leden van de Israëlische Veiligheidsdienst om Nederlandse VN militairen in te zetten als spionnen? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-11-8" bron="Het Parool">Het Parool, 8 november 2003</noot>
         <noot nummer="2">United Nation Truce Supervision Organization (UNTSO)</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2 en 8">De strekking van de passages uit het aangehaalde bericht met betrekking tot de twee genoemde Nederlandse UNTSO (United Nations Truce Supervision Organisation)-waarnemers is juist. Zie beantwoording van de vragen 3, 4 en 10. De regering heeft thans geen bewijzen dat de VN- militairen, die binnen UNTSO hun taken vervullen, betrokken zijn bij activiteiten die buiten het mandaat van UNTSO vallen. </antwoord>
      <antwoord nummer="3">Van twee personen is bekend dat zij in het verleden zijn ingegaan op Israëlische toenaderingspogingen, namelijk majoor IJ. W. Smit en majoor G.J. Schüssler (zie ook Waarnemers op heilige grond, bladzijde 113). Beiden waren uitgezonden als waarnemer voor UNTSO. Majoor Smit in de periode 1968–1970 en 1974–1976, en majoor Schüssler in de periode 1970–1972. </antwoord>
      <antwoord nummer="4 en 10">In 1983 is majoor Smit op verdenking van spionage gearresteerd. Zijn zaak werd door het Openbaar Ministerie geseponeerd. Later is hij naar Israël geëmigreerd. Majoor Schüssler heeft in 1998 in zijn autobiografie bekend dat hij tijdens zijn stationering in 1970 in Amman voor Israël heeft gespioneerd. Hij is inmiddels overleden. Tegen betrokkenen kunnen derhalve geen stappen worden ondernomen. </antwoord>
      <antwoord nummer="5">Uitgezonden militairen worden al sinds geruime tijd, als vast onderdeel van de voorbereidingen op de uitzending, gewaarschuwd voor activiteiten van buitenlandse inlichtingendiensten. Dit gebeurt door de Militaire Inlichtingen- en Veiligheidsdienst, die eveneens na afloop van de uitzending met personeelsleden spreekt. Als er een concrete aanleiding is, wordt er een contra-inlichtingenonderzoek uitgevoerd. </antwoord>
      <antwoord nummer="6 en 9">Gelet op de publiciteit in de internationale media in 1983 over de zaak Smit en het verschijnen van de autobiografie van majoor Schüssler mag worden aangenomen dat de VN en andere landen die in UNTSO deelnemen hiervan kennis hebben genomen. Zij hebben de Nederlandse regering hier echter niet over aangesproken. </antwoord>
      <antwoord nummer="7">Uiteraard is een onafhankelijk en onpartijdig optreden van de VN van groot belang. Het gaat hier echter om misstappen in het verleden van enkele individuele militairen. </antwoord>
      <antwoord nummer="11">Neen, meer resultaat wordt verwacht van de preventieve benadering, die inhoudt dat al het personeel tijdens de voorbereidingen op de uitzending nadrukkelijk wordt gewaarschuwd voor mogelijke wervingspogingen. </antwoord>
      <noten afkomstig="antwoord"/>
   </antwoorden>
</kvr>
