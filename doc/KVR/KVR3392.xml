<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de campagne van sigarettenfabrikant Philip Morris. (Ingezonden 12 juni 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3392
</item>
         <item attribuut="Inhoud">Betreft de campagne van Philip Morris tegen het instellen van rookverboden.</item>
         <item attribuut="Rubriek">Bedrijfsleven en industrie (Industrie) Consument (Overig) Gezondheidszorg (Ziekten en ziektepreventie)</item>
         <item attribuut="Trefwoorden">Tabak Voedings- en genotmiddelenindustrie</item>
         <item attribuut="Vindplaats">Kamervragen met antwoord 1995-1996, nr. 1428, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-07-09</item>
         <item attribuut="Datum_indiening">1996-06-12</item>
         <item attribuut="Document-id">KVR3392</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2905" allpagenumbers="2905 2906" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1428" onderwerp="" indiendatum="1996-06-12">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-07-9">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Is sigarettenfabrikant Philip Morris een Europese campagne begonnen tegen het instellen van rookverboden omdat passief roken geen schadelijk effect zou hebben op de gezondheid? <voetnoot nummer="1"/>
      </vraag>
      <vraag nummer="2">Zijn er vele wetenschappelijke onderzoeken die er op wijzen dat passief roken het risico op longkanker vergroot? </vraag>
      <vraag nummer="3" voetnoot="2">Onderschrijft u de resultaten van een onderzoek van de Rijksuniversiteit Limburg waarin een positief verband tussen enerzijds passief roken door schoolkinderen en anderzijds medische consumptie en medicijngebruik, is aangetoond? <voetnoot nummer="2"/>
      </vraag>
      <vraag nummer="4">Deelt u de stelling van de Gezondheidsraad in haar advies in 1990, dat langdurige blootstelling aan passief roken bij kinderen schadelijk is voor de gezondheid? </vraag>
      <vraag nummer="5">Onderschrijft u, dat een groot aantal mensen hinder en overlast ondervinden door tabaksrook van anderen, met name de ruim 1 miljoen mensen met CARA, waaronder veel kinderen? </vraag>
      <vraag nummer="6">Kunt u een overzicht geven van de stand van zaken wat betreft schadelijke effecten van passief roken op longen, luchtwegen, hart en bloedvaten? Is de inhoud van de reclamecampagne van Philip Morris hiermee in strijd? </vraag>
      <vraag nummer="7">Baseert Philip Morris zich in haar conclusie over passief roken op een door haar gefinancierd rapport onder voorzitterschap van Jeffrey Idle? </vraag>
      <vraag nummer="8">Wat zijn de conclusies van dit rapport? Onderschrijft u deze conclusies? Komen deze overeen met de resultaten van vele internationale wetenschappelijke onderzoeken? </vraag>
      <vraag nummer="9">Acht u de inhoud van de door Philip Morris gestarte campagne in strijd met de Nederlandse Reclamecode, met name artikelen 2 t/m 4, 7 t/m 9 en 14? </vraag>
      <vraag nummer="10">Staat de campagne van Philip Morris op gespannen voet met de bescherming die de tabakswet aan de niet-roker beoogt te bieden en heeft u mogelijkheden om hier iets tegen te doen? Zo ja, bent u hiertoe bereid? </vraag>
      <noten afkomstig="vraag">
         <noot nummer="1" datum="1996-06-6" bron="NRC">NRC, 6 juni 1996</noot>
         <noot nummer="2" datum="1993-06-30" bron="Medisch Contact">Medisch Contact, 30 juni 1993</noot>
      </noten>
   </vragen>
   <antwoorden aantal="10">
      <antwoord nummer="1">Ja, Philip Morris Europe S.A. is op 5 juni jl. zo’n Europese campagne begonnen. In Nederland zijn met ingang van 7 juni jl. paginagrote advertenties in dagbladen geplaatst ten einde de risico’s van passief roken te relativeren. </antwoord>
      <antwoord nummer="2">Ja, allerlei wetenschappelijke onderzoeken hebben aangetoond dat er een causaal verband is tussen longkanker en passief roken. In willekeurige volgorde vermeld ik drie van dergelijke onderzoeken. * The health consequences of involuntary smoking, U.S. Department of Health and Human Services (1986). * Environmental tobacco smoke: measuring exposures and assessing health effects, National Research Council (1986). * Respiratory health effects of passive smoking: lung cancer and other disorders, United States Environmental Protection Agency (1992). Dit laatste rapport werd in de advertenties van Philip Morris aangehaald, maar nı´et om aan te tonen dat passief roken o´o´k longkanker kan veroorzaken. In het advies «Passief roken. Beoordeling van de schadelijkheid van omgevingstabaksrook voor de gezondheid» (1990) concludeert de Gezondheidsraad onder meer dat: – kortdurende blootstelling aan tabaksrook nadelig is voor de gezondheid; – langdurige blootstelling bij kinderen zonder meer schadelijk is en bij niet-rokers de kans op longkanker doet toenemen. Dat advies meldt ook dat sedert 1981 resultaten zijn gepubliceerd van meer dan twintig onderzoeken naar het verband tussen blootstelling aan tabaksrook en het optreden van longkanker bij niet-rokers. </antwoord>
      <antwoord nummer="3">Aan de hand van twee surveys, het Nederlandse deel van het WHO-onderzoek «Health Behaviour in Schoolchildren» en de Nederlandse Cohortstudie, is onderzocht welke invloed passief roken heeft op twee kenmerken van medische consumptie door kinderen: medicijngebruik en bezoeken aan de huisarts. Ik heb geen reden om te twijfelen aan de representativiteit en betrouwbaarheid van dit onderzoek, waaruit het genoemde verband inderdaad naar voren komt. </antwoord>
      <antwoord nummer="4" voetnoot="1">Ja, het effect van langdurige blootstelling aan passief roken bij kinderen kan mijns inziens zonder meer als schadelijk voor de gezondheid worden beschouwd. Verschillende wetenschappelijke onderzoeken hebben dit immers aangetoond (zie ook de antwoorden 2 en 3). Overigens hanteert de regering onder meer deze conclusie van de Gezondheidsraad al sinds 1991 als uitgangspunt voor nadere beleidsinspanningen ter verdere bescherming van niet-rokers. Een en ander komt uitgebreid aan de orde in de Tabaksnota van het vorige kabinet <voetnoot nummer="1"/>. </antwoord>
      <antwoord nummer="5">Ja. Ee´n van de hoofddoelstellingen van het tabaksontmoedigingsbeleid is de bescherming van niet-rokers. Zij ondervinden gezondheidsschade, hinder en overlast van meeroken. Dat geldt a fortiori voor kwetsbare groepen, zoals de vele Cara-patie¨nten, inclusief kinderen, maar bijvoorbeeld o´o´k voor zwangere vrouwen en gezonde kinderen. In de recente kabinetsnota «Tabaksontmoedigingsbeleid» geef ik ook aan dat bescherming van niet-rokers tegen tabaksrook belangrijk blijft. Mede tegen deze achtergrond bevat deze nota beleidsvoornemens ter aanscherping en uitbreiding van rookverboden in onze samenleving. Het toezicht op de naleving en de handhaving hiervan zal eveneens worden geoptimaliseerd. </antwoord>
      <antwoord nummer="6">Het ad 2 en 4 genoemde advies van de Gezondheidsraad is destijds aan de Tweede Kamer aangeboden. Kortheidshalve mag ik naar de inhoud daarvan verwijzen. De voornaamste conclusies van de Gezondheidsraad zijn sinds 1991 uitgangspunt voor de regering. Nadien verscheen het ad 2 genoemde EPA-rapport. Dat geeft een overzicht van de situatie in de Verenigde Staten. In het verlengde daarvan heeft het Nederlands Kanker Instituut, met specifieke nationale cijfers, in 1993 een schatting gemaakt voor Nederland: in totaal zouden jaarlijks 110 tot 270 niet-rokers aan longkanker overlijden door passief roken. Philip Morris relativeert de gezondheidsrisico’s van passief roken door onvergelijkbare risico’s naast elkaar te zetten. Het onvrijwillig meeroken wordt ten onrechte afgezet tegen eventuele risico’s die men ze`lf neemt bij de vrijwillige consumptie van bepaalde voedingsmiddelen. Bovendien zijn de relatieve risico’s niet correct weergegeven en uit hun verband gehaald. Alle´e´n al om deze redenen acht ik de campagne misleidend richting consument. </antwoord>
      <antwoord nummer="7">In de advertenties wordt niet verwezen naar het rapport «Environmental tobacco smoke and lung cancer: an evaluation of the risk» van J. R. Idle e.a. (1996). Philip Morris heeft twee voorlichtingsmappen samengesteld; de ene is bestemd voor de pers en de andere voor het publiek. Het informatiepakket voor de pers bevat onder meer een «executive summary» van het rapport van J. R. Idle. Overigens is dit rapport niet alleen gefinancierd door Philip Morris Europe S.A., maar ook door British American Tobacco Company Limited en Rothmans International Services Limited. </antwoord>
      <antwoord nummer="8">In het rapport wordt geconcludeerd dat passief roken geen belangrijke risicofactor is voor het ontstaan van longkanker. Het onderzoek van J. R. Idle is niet gepubliceerd in een gerenommeerd wetenschappelijk tijdschrift. De consensus over het causale verband tussen passief roken en het risico op longkanker lijkt in een andere richting te gaan. Bovendien hangen meer ziekten, zoals astma en longemfyseem, samen met meeroken; in de advertenties wordt hierop niet ingegaan. </antwoord>
      <antwoord nummer="9">De beantwoording van deze vraag is niet aan mij, maar aan de Stichting Reclame Code, het orgaan voor het toetsen van klachten over reclamecodes (zelfregulering). Binnenkort zullen de door diverse burgers, maatschappelijke organisaties en bepaalde sectoren van het bedrijfsleven ingediende klachten worden behandeld. Ik zie met belangstelling uit naar het oordeel van de Stichting Reclame Code. </antwoord>
      <antwoord nummer="10" voetnoot="2">Ja. Op 20 juni jl. heb ik mijn kritische standpunt via de pers kenbaar gemaakt, waarna tevens een persbericht is verschenen <voetnoot nummer="2"/>. Op 26 juni jl. heeft Philip Morris de campagne in Nederland met onmiddellijke ingang voortijdig gestaakt. Op 3 juli jl. was de Philip Morris-campagne onderwerp van bespreking in de EU-Raadswerkgroep Volksgezondheid. EU-Commissaris Flynn had op 6 juni jl. al een ze´e´r kritische persverklaring afgegeven. Thans streeft het Ierse Voorzitterschap naar een openbare stellingname namens alle Lid-Staten. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="22 300 XVI" documentnummer="71">Kamerstuk 22 300 XVI, nr. 71</noot>
         <noot nummer="2">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
