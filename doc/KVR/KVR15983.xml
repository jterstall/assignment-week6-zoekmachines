<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Th. de Graaf (D66) aan de minister van Binnenlandse Zaken en Koninkrijksrelaties over overtredingen van de Arbeidstijdenwet door de politie. (Ingezonden 14 juni 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15983
</item>
         <item attribuut="Inhoud">Uit een bericht in het Algemeen Dagblad van 13 juni 2002 blijkt, dat 18 van de 25 politiekorpsen zijn bekeurd wegens het overtreden van de Arbeidstijdwet.</item>
         <item attribuut="Rubriek">Criminaliteit en openbare orde (Politie) Inkomen en rechtspositie (Werktijden)</item>
         <item attribuut="Trefwoorden">Politie Werktijden</item>
         <item attribuut="Vindplaats">Kamervragen met antwoord 2001-2002, nr. 1423, Tweede Kamer</item>
         <item attribuut="Vraagnr_bij_indiening">2010211520</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="D66">Th. de Graaf</persoon>
         </item>
         <item attribuut="Datum_reaktie">2002-07-17</item>
         <item attribuut="Datum_indiening">2002-06-14</item>
         <item attribuut="Document-id">KVR15983</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3019" allpagenumbers="3019 3020" vetnummer="2010211520" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15983" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1423" onderwerp="" indiendatum="2002-06-14">
         <vrager partij="D66" oorsprong="parlement">Th. de Graaf</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-07-17">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het bericht dat 18 van de 25 politiekorpsen zijn bekeurd wegens het overtreden van de Arbeidstijdenwet? <voetnoot nummer="1"/>
      </vraag>
      <vraag nummer="2">Deelt u de conclusie van de Arbeidsinspectie dat de politie «erg snel, gemakkelijk en op oneigenlijke gronden» naar de noodclausule in de Arbeidstijdenwet grijpt? </vraag>
      <vraag nummer="3">Deelt u de mening dat uit dit onderzoek van de Arbeidsinspectie blijkt dat de vigerende Arbeidstijdenwet voor de politie te rigide is en de politie belemmert in het naar behoren uitoefenen van haar politietaak? </vraag>
      <vraag nummer="4">Welke maatregelen bent u voornemens te treffen om een dergelijke situatie in de toekomst te voorkomen? </vraag>
      <vraag nummer="5">Wat vindt u van de suggestie van de voorzitter van de Algemene Christelijke Politiebond dat dergelijke situaties hadden kunnen worden voorkomen als defensiepersoneel eerder zou zijn ingezet? </vraag>
      <noten afkomstig="vraag">
         <noot nummer="1" datum="2002-06-13" bron="Zie: Algemeen Dagblad">Zie: Algemeen Dagblad, 13 juni 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het bericht en het rapport van de Arbeidsinspectie dat in het bericht wordt genoemd spreken echter van twee korpsen die ten tijde van de MKZ-crisis zijn bekeurd en tien korpsen die zijn berispt. De overtredingen hadden met name betrekking op het oneigenlijk gebruik van de noodclausule (artikel 2:5) om de Arbeidstijdenwet buiten werking te stellen. </antwoord>
      <antwoord nummer="2">Ik ben van mening dat de politiekorpsen overwegend vanwege onvoldoende bekendheid met de Arbeidstijdenwet een beroep doen op artikel 2:5 en te weinig gebruik maken van de minder ingrijpende verruimende bepalingen in die wet. </antwoord>
      <antwoord nummer="3">Neen. De opvatting dat de Arbeidstijdenwet te rigide zou zijn en de politie zou belemmeren in het naar behoren uitoefenen van haar politietaak is naar mijn mening het gevolg van onvoldoende bekendheid met de toepassing van de mogelijkheden van de wet in de praktijk. In voorkomende gevallen biedt het overwerkartikel van de Arbeidstijdenwet maximaal 12 uren arbeidstijd en de calamiteitenbepaling maximaal 14 uren arbeidstijd. Indien dit voor de taakuitoefening noodzakelijk is, kunnen in het uiterste geval alle normen van de arbeidstijd buiten werking worden gesteld met toepassing van artikel 2:5 van de Arbeidstijdenwet. </antwoord>
      <antwoord nummer="4">In het rapport van de Arbeidsinspectie is geconcludeerd dat zowel de politie als de Arbeidsinspectie baat zouden hebben bij de ontwikkeling van heldere kaders en richtlijnen voor de toepassing van artikel 2:5. Hiertoe wordt door het ministerie van Binnenlandse Zaken en Koninkrijksrelaties in samenwerking met de Arbeidsinspectie en de politiekorpsen een protocol voor de toepassing van artikel 2:5 bij grootschalige en landelijke politie-inzet ontworpen. Dit protocol dient onder andere helderheid te verschaffen omtrent de beslissingbevoegheid, de benodigde motivering, de te volgen procedures en de betrokkenheid van de medezeggenschap omtrent toepassing van artikel 2:5. In het kader van het in 2001 gestarte landelijk project gericht op het optimaliseren van het capaciteitsmanagement van de politie zal tevens extra voorlichting worden gegeven aan de korpsen over de mogelijkheden om een beroep te doen op de andere minder ingrijpende verruimende bepalingen in de Arbeidstijdenwet. </antwoord>
      <antwoord nummer="5">Bij grootschalige en langdurige inzet van politie in situaties zoals die zich ten tijde van de mond- en klauwzeercrisis hebben voorgedaan is inzet van defensiepersoneel een belangrijke en noodzakelijke aanvulling op het potentieel aan politiecapaciteit. De bijstandsverlening door Koninklijke Marrechaussee en Koninklijke Landmacht kan inderdaad de noodzaak om de normen van de Arbeidstijdenwet buiten werking te stellen verminderen en zelfs grotendeels wegnemen waar het voorzienbare planbare inzet betreft. In het kader van het evaluatierapport «Het proces van interprovinciale bijstandsverlening tijdens de MKZ-crisis», waarover ik uw Kamer op 28 mei jl. heb geïnformeerd (kamerstukken II, 2001–2002, 27 622, nr. 110) zal in overleg met het politieveld bezien worden of en hoe de bijstandsregeling tijdens crises kan worden vereenvoudigd, verbeterd en waar nodig aangevuld. </antwoord>
      <noten afkomstig="antwoord"/>
   </antwoorden>
</kvr>
