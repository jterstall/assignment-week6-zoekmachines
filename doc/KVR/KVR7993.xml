<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over huurverhogingen bij particuliere huurwoningen. (Ingezonden 7 september 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7993
</item>
         <item attribuut="Inhoud">Vragen naar aanleiding van het rapport 'Verslag van de huurverhoging in Amsterdam 1998; het andere verslag van de huurverhoging' (uitgave Huurspreekurenoverleg, september 1998).</item>
         <item attribuut="Rubriek">Volkshuisvesting (Woninghuren)</item>
         <item attribuut="Trefwoorden">Woninghuren</item>
         <item attribuut="Vindplaats">Kamervragen met antwoord 1998-1999, nr. 168, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1998-10-15</item>
         <item attribuut="Datum_indiening">1998-09-07</item>
         <item attribuut="Document-id">KVR7993</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="341" allpagenumbers="341 342" vetnummer="2979816320" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7993" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="168" onderwerp="" indiendatum="1998-09-7">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1998-10-15">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het rapport «Verslag van de huurverhoging in Amsterdam 1998; het andere verslag van de huuurverhoging»? <voetnoot nummer="1"/>
      </vraag>
      <vraag nummer="2">Zijn de volgende conclusies van het rapport in lijn met de uitkomsten van uw eigen monitoring: – de gemiddelde huurverhoging per 1-7-1998 bedraagt voor de 1795 onderzochte particuliere huurwoningen 6,8%; – van de onderzochte particuliere huurwoningen komt bij 71% de huur na de huurverhoging boven de maximaal redelijke huur? </vraag>
      <vraag nummer="3">Zo neen, welke verklaring heeft u voor de verschillen? Bent u bereid om in overleg met de rapporteurs na te gaan in hoeverre de monitoring verbeterd kan worden? </vraag>
      <vraag nummer="4">Zo ja, bent u met mij eens dat deze cijfers alarmerend zijn? Bent u bereid om gevallen waarin de huiseigenaar zijn aanzegging tot huurverhoging niet baseert op de werkelijke, maar op een hogere huur te vervolgen als poging tot oplichting ex art. 326 Wetboek van Strafrecht? Bent u ook van mening dat nu aanvullende krachtige sturingsinstrumenten noodzakelijk zijn om huurverhogingen en huurniveaus boven de maximale wettelijke grenzen sneller en effectiever te kunnen aanpakken dan via de huurcommissie? </vraag>
      <vraag nummer="5">Kunt u de Kamer informeren over de resultaten van de intensievere monitoring voor de particuliere huursector die de vorige staatssecretaris van VROM heeft toegezegd naar aanleiding van het rapport van het Amsterdamse Huurspreekoverleg over 1997? </vraag>
      <noten afkomstig="vraag">
         <noot nummer="1">uitgave Huurspreekurenoverleg, september 1998</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 4" voetnoot="1">Het «Verslag van de huurverhoging in Amsterdam 1998; het andere verslag van de huurverhoging», zoals opgesteld door het «Huurspreekurenoverleg Amsterdam», geeft logischerwijs andere uitkomsten dan de CBS-huurenquête. De CBS-huurenquête geeft immers een representatief beeld van de huurontwikkeling in Nederland. De steekproef is dusdanig dat statistisch betrouwbare uitsplitsingen naar bijvoorbeeld type verhuurder, landsdeel of soort woningen kunnen plaatsvinden. Op het Huurspreekurenoverleg komen in de regel huurders die een meningsverschil met hun verhuurder hebben. De resultaten daarvan heeft men neergelegd in het hiervoor genoemde verslag. De (veelvuldig voorkomende) situatie dat er geen onenigheid is tussen huurder en verhuurder blijft in dit verslag derhalve buiten beeld. Dit laat onverlet dat ik met belangstelling kennis heb genomen van het verslag. Voor wat betreft de geciteerde huurstijging van 6,8% en het punt dat bij 71% van de onderzochte woningen de huur (na verhoging) boven de maximale huurprijsgrens zou zijn komen te liggen, merk ik het volgende op. Het verslag geeft aan dat in de betreffende situatie de verhuurders zijn uitgegaan van «oude» (thans niet meer geldende <voetnoot nummer="1"/>hogere huurprijzen. Indien de huurders het (huurverhogings)voorstel van de verhuurders zonder meer zouden hebben geaccepteerd, zouden eerdergenoemde percentages werkelijkheid geworden zijn. De huurder heeft – op grond van de Huurprijzenwet woonruimte – evenwel altijd de mogelijkheid om de voorgestelde huurverhoging niet te betalen en een bezwaarschrift bij de verhuurder in te dienen. Het initiatief komt dan vervolgens bij de verhuurder te liggen. De verhuurder dient zich voor het realiseren van een huurverhoging dan immers tot de huurcommissie te wenden. In de voorlichting wordt overigens aan deze procedure veel aandacht besteed. De huurcommissie zal zelfstandig – mede aan de hand van de aangevoerde bezwaren en rekening houdend met het maximale huurstijgingspercentage van 6,5% en de maximale huurprijsgrens op grond van het woningwaarderingsstelsel – de correctheid van het voorstel nagaan en tot een uitspraak komen. Uit het verslag blijkt dat deze systematiek in de praktijk goed werkt, aangezien de betreffende huurders deze procedure hebben toegepast en een huurprijs betalen die in overeenstemming is met de geldende bepalingen. De huurders hebben daarnaast nog de mogelijkheid om de uitspraak van de huurcommissie te laten bekrachtigen door de Kantonrechter. Ik acht de genoemde cijfers dan ook niet «alarmerend». Daarnaast wijs ik er op dat op het overeenkomen en wijzigen van huurprijzen het verbintenissenrecht ingevolge het Burgerlijk Wetboek van toepassing is alsmede de Huurprijzenwet woonruimte. Het beginsel is dat partijen vrij zijn in onderling overleg de hoogte van de huurprijs overeen te komen. De enkele aanzegging tot de huurverhoging, al dan niet gebaseerd op de werkelijke huur, levert daarom strafrechtelijk gezien nog geen poging tot oplichting (ex art. 326 Wetboek van Strafrecht) op. Ik ben derhalve niet van mening dat er nu aanvullende wettelijke sturingsinstrumenten nodig zijn. Bovendien wijs ik er op dat het wetsvoorstel «Onderhoud, leges, toezicht op de huurcommissies» (dat thans bij de Eerste Kamer in behandeling is) bedoeld is om de proceduregang bij de huurcommissie efficiënter en effectiever te maken en (ook) voorziet in een loskoppeling van onderhoudsklachten en de (jaarlijkse) huurprijswijziging. Hierdoor krijgt de huurder in het geval van een ernstig het woongenot schadend gebrek de mogelijkheid om op elk gewenst moment in het jaar een huurcommissieprocedure te starten teneinde een «huurverlaging» te realiseren en zodoende ook eerder herstel af te dwingen. Een en ander gerichte verbetering van de positie van de huurder. </antwoord>
      <antwoord nummer="5">Het door mijn ambtsvoorganger toegezegde onderzoek naar het profiel van de particuliere huursector is thans voorhanden. Op 12 oktober j.l. heb ik dit rapport aangeboden aan de Tweede Kamer als bijlage bij mijn brief inzake «Het huurprijsbeleid voor 1999» (kenmerk DBD 98094340/z2038684). In de huurbrief worden de beIangrijkste uitkomsten van het onderzoek in het kort weergegeven. </antwoord>
      <noten afkomstig="antwoord">
         <noot nummer="1">Bedoeld wordt hier de huurprijs die de verhuurder in rekening bracht voordat de huurcommissie in een eerder geschil deze huurprijs heeft bevroren of naar beneden heeft bijgesteld (huurder is de lagere huurprijs gaan betalen)</noot>
      </noten>
   </antwoorden>
</kvr>
