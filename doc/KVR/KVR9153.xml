<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eisses-Timmerman en Bijleveld-Schouten (beiden CDA) aan de staatssecretaris van Volksgezondheid, Welzijn en Sport over verstandelijk gehandicapte schoolverlaters. (Ingezonden 19 maart 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9153
</item>
         <item attribuut="Inhoud">Betreft vragen over het vertrek van een tiental jongeren met een verstandelijke handicap vanwege hun leeftijd van de dr. Herderschéeschool te Almelo.</item>
         <item attribuut="Rubriek">Welzijn (Geestelijk gehandicapten)</item>
         <item attribuut="Trefwoorden">Geestelijk gehandicapten Schoolverlaters</item>
         <item attribuut="Vindplaats">Kamervragen met antwoord 1998-1999, nr. 1178, Tweede Kamer</item>
         <item attribuut="Vraagnr_bij_indiening">2989909900</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Eisses-Timmerman</persoon>
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">1999-04-15</item>
         <item attribuut="Datum_indiening">1999-03-19</item>
         <item attribuut="Document-id">KVR9153</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2413" allpagenumbers="2413 2414" vetnummer="2989909900" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9153" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1178" onderwerp="" indiendatum="1999-03-19">
         <vrager partij="CDA" oorsprong="parlement">Eisses-Timmerman</vrager>
         <vrager partij="CDA" oorsprong="parlement">Bijleveld-Schouten</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-04-15">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kunt u bevestigen dat een tiental jongeren met een verstandelijke handicap vanwege hun leeftijd de dr. Herderschéeschool te Almelo moet verlaten? En kunt u tevens bevestigen dat voor deze jongeren geen plaats beschikbaar is op het dagactiviteitencentrum van de Stichting Dagcentra voor verstandelijk gehandicapten te Almelo? </vraag>
      <vraag nummer="2">Kunnen de bedoelde jongeren slechts met een PGB terecht op dit dagactiviteitencentrum? Kunt u uw antwoord motiveren? </vraag>
      <vraag nummer="3">Kunnen deze jongeren, ondanks het feit dat zij voor een PGB zijn geïndiceerd en dus aan bovenstaande eis hebben voldaan niet terecht op het bedoelde dagactiviteitencentrum? Kunt u uw antwoord motiveren? </vraag>
      <vraag nummer="4">Kunt u aangeven of de hier geschetste problematiek representatief is voor het landelijk beeld? </vraag>
      <vraag nummer="5">Welke gevolgen heeft het niet plaatsen van deze jongeren op hun sociaal en maatschappelijk functioneren? En welke consequenties vloeien hieruit voort voor de ouder/verzorgers van deze jongeren? </vraag>
      <vraag nummer="6">Kunt u toelichten op welke wijze de (bestaande) wachtlijsten voor dit soort voorzieningen zijn opgebouwd? Wordt daarbij geen rekening gehouden met de urgentie van plaatsing van de betrokken jongeren? Kunt u uw antwoord motiveren? </vraag>
      <vraag nummer="7">Welke oplossingen staan u voor ogen bij het opheffen van de onderhavige knelpunten? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, in die zin, dat ik een exemplaar heb ontvangen van de brief van verontruste ouders van verstandelijk gehandicapte schoolverlaters, gericht aan politiek en samenleving. In deze brief delen zij mede, dat 10 jongeren met ingang van augustus 1999 niet meer naar school kunnen, omdat ze 20 jaar of ouder zijn. Ook schrijven zij dat hun kinderen al vanaf hun 17 de jaar op de wachtlijst staan voor een dagactiviteitencentrum, maar dat er geen plaats is en dat daar binnen redelijke termijn ook geen zicht op is. Bij deze algemene brief waren brieven gevoegd van individuele ouders, waarin zij de situatie van hun kind uiteenzetten. </antwoord>
      <antwoord nummer="2">De PGB-regeling voor verstandelijk gehandicapten voorziet in een budgetcategorie die de zorgvrager in staat stelt om een vorm van dagbesteding te arrangeren die overeenkomt met het dagverblijf. Omdat in zo’n geval de betrokkene zelf zijn dagopvang bekostigt, komt die niet ten laste van het budget van de instelling, dat is gebaseerd op het aantal toegelaten plaatsen. Met het PGB kan zodoende een additionele plaats op een dagverblijf worden gerealiseerd, indien het dagverblijf daar overigens de ruimte toe biedt. Ook bij dit activiteitencentrum is dit mogelijk, zo bleek bij navraag. </antwoord>
      <antwoord nummer="3">Uit de brieven, zoals bedoeld in mijn antwoord op vraag 1, valt op te maken, dat voor een aantal kinderen een PGB is aangevraagd, maar nog niet verkregen. Als zij eenmaal in het bezit zijn van een PGB stelt dat hen in staat evenwaardige dagopvang te regelen, zoals ik heb aangegeven in het antwoord op vraag 2. Indien zij zich daarvoor met het PGB wenden tot een toegelaten instelling, dient met het PGB een aanvullende («boventallige») plaatsing te worden gerealiseerd, hetgeen ook bij dit dagcentrum mogelijk is, zoals ook uit het antwoord op vraag 2 blijkt. Het is niet mogelijk, met het PGB een bestaande plaats te kopen, omdat in dat geval sprake van dubbele bekostiging zou zijn. </antwoord>
      <antwoord nummer="4">Nee, van de groep licht verstandelijk gehandicapte schoolverlaters zijn geen landelijke gegevens beschikbaar. Uit de landelijke ZRS wachtlijstregistratie kunnen wel een aantal indicaties worden afgeleid. Er staan in de verstandelijk gehandicaptenzorg 3847 cliënten op de wachtlijst voor een vorm van dagbesteding. Bekend is hoeveel cliënten vanuit een ZMLK-school hiervan op de wachtlijst staan voor dagbesteding (zie onderstaande tabel). ZRS aantal urgent wachtenden, huidige dagbesteding vso-zmlk Zorgproduct Aantal urgent wachtenden E1: Dagbesteding met accent op eenvoudige activiteiten 13 E2: Dagbesteding met accent op ontwikkelingsgerichte activiteiten 10 E3: Dagbesteding met accent op vormende activiteiten 107 E4: Dagbesteding arbeidsmatige activiteiten 126 E5: Dagbesteding gericht op arbeidsinpassing 10 Totaal 266 </antwoord>
      <antwoord nummer="5">Deze vraag is niet in zijn algemeenheid te beantwoorden. De gevolgen worden o.m. bepaald door interne en externe factoren. Ik denk hierbij aan de persoonlijkheid van de jongere zelf, de mogelijkheden die hij ziet of creëert om anderszins tot een zinvolle dagbesteding te komen. Ook is van invloed de wijze waarop zijn sociaal netwerk daarmee omgaat. </antwoord>
      <antwoord nummer="6">Het aantal wachtenden voor dagbesteding wordt in de verstandelijk gehandicaptenzorg bijgehouden door het Zorgregistratiesysteem (ZRS). In het zorgregistratiesysteem zijn alleen cliënten geregistreerd die een indicatie hebben voor dagbesteding. De indicatie is niet geformuleerd in voorzieningentermen (DVO, KDV, etc.) maar in functioneel omschreven zorgproducten. Er zijn dus geen landelijke wachtlijsten voor voorzieningen. Bij de plaatsing van wachtlijstkandidaten wordt rekening gehouden met de urgentie van de cliënten. Hier wordt echter in de regio’s verschillend mee omgegaan, onder andere door het ontbreken van een uniforme landelijke urgentiesystematiek en verschillende indicatie- en toewijzingspraktijken. Er zijn inmiddels een aantal maatregelen genomen om de betrouwbaarheid en de landelijke vergelijkbaarheid van wachtlijstgegevens te verbeteren. Hierover bent u in mijn brief over de aanpak van de wachtlijsten in de gehandicaptenzorg van 4 januari 1999 geïnformeerd (TK, 1998–1999, 24 170, nr. 39). </antwoord>
      <antwoord nummer="7">Zinvolle dagbesteding hoeft niet automatisch in te houden een plaats op een dagactiviteitencentrum. Een goede mogelijkheid is evenzeer arbeid in het kader van de Wet sociale werkvoorziening. Deze wet is per 1 januari 1998 gewijzigd. De gewijzigde wet moet mensen met een verstandelijke handicap een betere toegang bieden tot de sociale werkvoorziening. Ook de afstemming tussen AWBZ-gefinancierde dagbesteding en de sociale werkvoorziening is met ingang van genoemde datum beter geregeld. Mensen met een verstandelijke handicap kunnen pas aanspraak maken op dagbesteding in de AWBZ, als zij niet zijn toegelaten tot de sociale werkvoorziening. Voor het tot gelding brengen van een aanspraak op plaatsing in een dagverblijf moet de verzekerde namelijk een advies van de indicatiecommissie ingevolge de Wet sociale werkvoorziening overleggen, waaruit blijkt dat hij niet tot de doelgroep van de Wet sociale werkvoorziening behoort. Bij navraag bij de Stichting Samenwerkende Instellingen Verstandelijk Gehandicaptenzorg Twente, die de indicatiestelling verzorgt, bleek dat de onafhankelijke indicatiecommissie WSW van mening was dat alle tien ZMLK-schoolverlaters niet tot de doelgroep van de Wet sociale werkvoorziening behoren. Meer in het algemeen geldt, dus los van de aan de orde gestelde casuïstiek, dat naast een plaats op een dagverblijf dan wel een traditionele functie binnen een sociale werkvoorziening ook gedetacheerd werken en begeleid werken tot de mogelijkheden behoort. Zowel via de nieuwe Wet sociale werkvoorziening als de Wet Reïntegratie Arbeidsgehandicapten is een financiering van begeleid werken thans mogelijk. In het kader van de Meerjarenafspraken met de sector gehandicaptenzorg is o.m. de afspraak gemaakt dat er een doorstroommodel zal worden ontwikkeld. Door middel van zo’n doorstroommodel kan binnen de trits AWBZ-gefinancierde dagbesteding/Sociale werkvoorziening/begeleid werken de nodige dynamiek tot stand worden gebracht. Op deze wijze wordt dan aan de onderzijde van de voorzieningenreeks de nodige ruimte gecreëerd. Ook zal eventuele groei in de capaciteit van dagactiviteitencentra, als gevolg van nog te nemen planningsbeslissingen, alsmede de bestemming van PGB-middelen voor dit doel uiteraard kunnen bijdragen aan het opheffen van deze knelpunten. </antwoord>
      <noten afkomstig="antwoord"/>
   </antwoorden>
</kvr>
