<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) aan de minister van Verkeer en Waterstaat over de luchtvaartovereenkomsten met de Verenigde Staten. (Ingezonden 7 november 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16894
</item>
         <item attribuut="Inhoud">Vragen over de uitspraak van het Europees Hof van Justitie over de luchtvaartvaartovereenkomsten van acht EU-lidstaten met de VS.</item>
         <item attribuut="Rubriek">Bedrijfsleven en industrie (Vestigingsbeleid) Verkeer, vervoer en waterstaat (Luchtvaart)</item>
         <item attribuut="Trefwoorden">Luchtvaart Verenigde Staten Vestigingsbeleid</item>
         <item attribuut="Vindplaats">Kamervragen met antwoord 2002-2003, nr. 536, Tweede Kamer</item>
         <item attribuut="Vraagnr_bij_indiening">2020302910</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">2002-12-19</item>
         <item attribuut="Datum_indiening">2002-11-07</item>
         <item attribuut="Document-id">KVR16894</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1141" allpagenumbers="1141 1142" vetnummer="2020302910" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16894" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="536" onderwerp="" indiendatum="2002-11-7">
         <vrager partij="PvdA" oorsprong="parlement">Dijksma</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-12-19">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de uitspraak van het Europese Hof van Justitie over de luchtvaartovereenkomsten van acht EU-lidstaten met de Verenigde Staten? <voetnoot nummer="1"/>
      </vraag>
      <vraag nummer="2" voetnoot="2">Is de conclusie juist dat de bilaterale luchtvaartovereenkomsten van acht EU-lidstaten met de Verenigde Staten in strijd zijn met de Europese regels? <voetnoot nummer="2"/>
      </vraag>
      <vraag nummer="3" voetnoot="3">Behoort Nederland niet tot deze acht EU-lidstaten omdat Nederland een «open-skies» akkoord met de VS heeft gesloten nog voordat een aantal EU-regels golden? <voetnoot nummer="3"/>
      </vraag>
      <vraag nummer="4">Zo ja, welke consequenties heeft de uitspraak van het Europese Hof voor het Europese stelsel van bilaterale akkoorden, de bevoegdheden van de Europese Commissie en de bevoegdheden van de Nederlandse overheid ten aanzien van luchtvaartverdragen? </vraag>
      <vraag nummer="5">Kunnen buitenlandse luchtvaartmaatschappijen nu landingsrechten in andere EU-lidstaten opeisen om te kunnen vliegen naar de VS? Zo ja, wat zijn de gevolgen voor Schiphol en de KLM? </vraag>
      <vraag nummer="6">Welke gevolgen heeft de uitspraak voor fusies en allianties in de luchtvaart? Wat zijn de gevolgen voor de KLM? </vraag>
      <vraag nummer="7">Betekent de uitspraak van het Europese Hof dat er voortaan in de EU geen sprake meer is van nationale vestigingseisen voor luchtvaartmaatschappijen? </vraag>
      <vraag nummer="8">Wat wordt nu de inzet van de Nederlandse regering in Brussel ten aanzien van luchtvaartverdragen met niet-EU-landen? </vraag>
      <noten afkomstig="vraag">
         <noot nummer="1" datum="2002-11-5" bron="NRC">NRC, 5 november 2002</noot>
         <noot nummer="2">Idem</noot>
         <noot nummer="3">Idem</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het Europese Hof heeft de luchtvaartovereenkomsten (LVO’s) van de acht lidstaten in algemene zin niet strijdig met de Europese regels geacht. Hiermee is de eerste stelling van de Commissie dat de Unie exclusief bevoegd is tot het afsluiten van LVO’s ontkracht. Wel stelt het Hof dat op onderdelen de betrokken lidstaten niet meer bevoegd waren om te onderhandelen omdat de bevoegdheid op die terreinen over is gegaan naar de Europese Unie. Het betreft hier onder meer afspraken op het terrein van Computer Reservering Systemen (CRS) en bepaalde aspecten van Tariefstelling door luchtvaartmaatschappijen van derde landen binnen de Unie. Ook op het gebied van slots stelt het Hof dat hier sprake is van bevoegdheid van de Gemeenschap, maar dit onderwerp wordt veelal niet geregeld in LVO’s. Ten aanzien van ownership &amp; control bepalingen in onderhavige LVO’s acht het Hof dit strijdig met het Recht van vestiging zoals neergelegd in Art. 43 EG Verdrag. Dit aspect dienen lidstaten in overeenstemming te brengen met het Communautair recht. </antwoord>
      <antwoord nummer="3">Ja, het is echter niet uit te sluiten dat de Commissie alsnog een aantal andere EU-lidstaten, die «open skies» Verdragen hebben afgesloten, voor het Hof zal dagen, waaronder Nederland. </antwoord>
      <antwoord nummer="4">Zoals onder vraag 2 reeds is aangegeven heeft het Hof gesteld dat de Commissie niet exclusief bevoegd is tot het afsluiten van LVO’s. Dit betekent in de praktijk dat de individuele EU-lidstaten bevoegd blijven bilaterale akkoorden af te sluiten dan wel te heronderhandelen met derde landen. Hierbij dienen wel een aantal Communautaire spelregels in acht te worden genomen. Zo zullen bijvoorbeeld door Nederland alle 130 LVO’s moeten worden aangepast op het aspect van ownership &amp; control teneinde dit in lijn te brengen met gemeenschapsrecht en mogen geen afspraken meer worden gemaakt over CRS en aspecten van tarieven. Vanuit de Commissie zal ongetwijfeld de druk op Lidstaten worden opgevoerd om de Unie een mandaat te verlenen voor het entameren van besprekingen met de VS over een Transatlantic Common Aviation Area (TCAA) en wellicht enkele andere voor de EU interessante landen. </antwoord>
      <antwoord nummer="5">Op basis van de uitspraak van het Hof mag niet meer gediscrimineerd worden naar nationaliteit. In beginsel betekent dit dat niet Nederlandse (EU) luchtvaartmaatschappijen vanaf Schiphol kunnen gaan vliegen op de VS. De vraag is of in de praktijk dit veelvuldig zal gaan gebeuren. Verwachting is dat op korte termijn deze effecten beperkt zullen zijn. Wel leidt dit er toe dat het de samenwerking tussen Europese luchtvaartmaatschappijen vergemakkelijkt, door optimaal van alliantienetwerken gebruik te gaan maken. Een aantal praktische problemen vraagt echter nog om een oplossing. Gesteld dat een Europese luchtvaartmaatschappij, op basis van een vestiging van die maatschappij in Nederland, wil gaan vliegen vanaf Schiphol, dan zullen nadere afspraken (in de EU dan wel met de originerende luchtvaartautoriteit) moeten worden gemaakt over de vraag onder verantwoordelijkheid van welke luchtvaartautoriteit de operaties vallen, bijvoorbeeld op het terrein van veiligheid, verzekeringen, aansprakelijkheid etcetera, aangezien hier nog geen Gemeenschappelijke regels gelden. Deze aspecten zijn van belang omdat het in dat geval de Nederlandse overheid is die de aanwijzing tot het mogen verrichten van luchtdiensten afgeeft terwijl het formeel niet verantwoordelijk is voor bijvoorbeeld het veiligheidstoezicht. </antwoord>
      <antwoord nummer="6">Zoals onder vraag 5 reeds is aangegeven zal de uitspraak van het Hof een eerste stap zijn tot vergemakkelijken van allianties en (wellicht) fusies. In de relatie met de VS zal eerst optimaal gebruik gemaakt kunnen worden van een luchtvaartpolitiek-kader als de TCAA tot stand is gekomen. Allianties en fusies hebben echter niet louter luchtvaartpolitieke gevolgen. Ook vanuit de optiek van de mededinging is het van belang hier een duidelijk kader te scheppen. </antwoord>
      <antwoord nummer="7">Ja. Zie ook het antwoord op vraag 5. </antwoord>
      <antwoord nummer="8">Nederland heeft zich in Brussel de afgelopen jaren steeds positief uitgelaten over het verlenen van een mandaat aan de Unie voor het voeren van besprekingen met de VS over een TCAA, onder voorwaarden. Deze lijn zal worden voortgezet. Zoals bovenstaand is aangegeven zal de Unie haar externe bevoegdheid willen uitbreiden. De kennis, expertise en menskracht in Brussel ontbreekt om dit (vooralsnog) grootschalig aan te pakken. Zolang het echter ontbreekt aan daadkrachtige en duidelijke voorstellen voor een Europees mandaat zal Nederland geen enkel bilateraal luchtvaartverdrag opzeggen. Het bilaterale systeem zal de komende jaren dan ook blijven voortbestaan, naast onderhandelingen met derde landen op het niveau van de Unie. Geleidelijke uitbreiding van de externe bevoegdheden van de Unie zullen worden beoordeeld op de basis van de toegevoegde waarde die onderhandelingen op Gemeenschapsniveau opleveren ten opzichte van door lidstaten te voeren bilaterale onderhandelingen. Op korte termijn zullen afspraken moeten worden gemaakt tussen de Unie en Lidstaten over een aantal uitvoeringsmodaliteiten van de uitspraak van het Hof. </antwoord>
      <noten afkomstig="antwoord"/>
   </antwoorden>
</kvr>
