<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Justitie over de beschikbaarheid van informatie voor gedetineerden. (Ingezonden 12 oktober 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29985
</item>
         <item attribuut="Inhoud">Vragen naar aanleiding van brief Stichting Landelijke Gedetineerdencommissie van 17 september 2007, waar geklaagd wordt over onvoldoende toegankelijkheid en onvollledigheid van informatie over rechten en plichten van gedetineerden in penitentiaire inrichtingen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Welzijn (Jeugdigen)</item>
         <item attribuut="Trefwoorden">Gedetineerden Gevangeniswezen Jeugdigen</item>
         <item attribuut="Vindplaats">Kamervragen met antwoord 2007-2008, nr. 516, Tweede Kamer</item>
         <item attribuut="Vraagnr_bij_indiening">2070802180</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2007-11-06</item>
         <item attribuut="Datum_indiening">2007-10-12</item>
         <item attribuut="Document-id">KVR29985</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1103" allpagenumbers="1103 1104" vetnummer="2070802180" code="0708tkkvr516" lopendefooter="Tweede Kamer, vergaderjaar 2007–2008, Aanhangsel" filenaam="KVR29985" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="516" onderwerp="" indiendatum="2007-10-12">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-11-6">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de brief van de Stichting Landelijke Gedetineerdencommissie van 17 september 2007? <voetnoot nummer="1"/>
      </vraag>
      <vraag nummer="2">Hoe beoordeelt u de conclusies van de Stichting Landelijke Gedetineerdencomissie dat de informatie over de rechten en plichten van gedetineerden in de penitentiaire inrichtingen niet voldoende uitgebreid en onvoldoende toegankelijk is? </vraag>
      <vraag nummer="3">Deelt u de mening dat het voor gedetineerden van belang is om kennis te kunnen nemen van hun (juridische) rechten en plichten in detentie en de mogelijkheid in beklag en beroep te gaan in voor hen begrijpelijke taal, en dat het kennis nemen van rechten en plichten de zelfredzaamheid ten goede komt en een resocialiserende werking kan hebben? Zo neen, waarom niet? </vraag>
      <vraag nummer="4">Is het waar dat in bepaalde penitentiaire inrichtingen nauwelijks informatie beschikbaar is voor de gedetineerde met betrekking tot diens rechtspositie? Hoe beoordeelt u het gegeven dat verschillende penitentiaire inrichtingen slechts één handboek rechtspositie gedetineerden hebben, dat andere inrichtingen slechts een verouderde algemene wettenbundel bezitten waar gedetineerden nauwelijks iets aan hebben, dat er nauwelijks inrichtingen zijn die bijvoorbeeld een abonnement hebben op een tijdschrift waarin de rechten en plichten van gedetineerden zijn te lezen, en dat gedetineerden nauwelijks kennis kunnen nemen van uitspraken op beroepschriften van de Raad voor strafrechtstoepassing en jeugdbescherming? Wat gaat u aan deze situatie doen? </vraag>
      <vraag nummer="5">Op welke wijze wordt uitvoering gegeven aan artikel 56 van de Penitentiaire Beginselenwet, waarin staat dat de gedetineerde bij binnenkomst in de inrichting schriftelijk op de hoogte wordt gesteld van zijn rechten en plichten? Worden de huisregels in alle inrichtingen stelselmatig verstrekt aan gedetineerden bij binnenkomst? Zo neen, bent u bereid daar verandering in te brengen en (een uittreksel van) de huisregels standaard te laten verstrekken, gezien het feit dat dit een kleine moeite is en voor de gedetineerde van grote betekenis kan zijn? </vraag>
      <noten afkomstig="vraag">
         <noot nummer="1">Onderhands toegezonden aan de bewindspersoon</noot>
      </noten>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 t/m 5">Elke penitentiaire inrichting beschikt over huisregels. Deze huisregels zijn een nadere uitwerking van de ministeriële Regeling model huisregels waarin alle rechten en plichten van de gedetineerden onder verwijzing naar de betrekkelijke hogere penitentiaire regelgeving zijn opgenomen. De officiële tekst van de huisregels ligt voor de gedetineerde ter inzage. Ik deel de mening van de vragensteller dat het voor gedetineerden van belang is kennis te kunnen nemen van hun rechten en plichten in detentie in een voor hen begrijpelijke taal. Dit is een recht van de gedetineerde dat in artikel 56, eerste lid, van de Penitentiaire beginselenwet is neergelegd. De huisregels zijn ook in de Engelse, de Franse, de Spaanse, de Turkse en in de Arabische taal in de inrichting beschikbaar voor de gedetineerde. Volgens de jurisprudentie van de beroepscommissie van de Raad voor de strafrechtstoepassing en jeugdbescherming gelden de in de Nederlandse taal gegeven huisregels steeds als uitgangspunt bij de beoordeling van de voor de gedetineerde geldende rechten en verplichtingen. In de verblijfsruimten van de penitentiaire inrichtingen ligt in de regel een uittreksel op hoofdpunten van de huisregels in de Nederlandse taal onder verwijzing naar het in de inrichting ter inzage gelegde officiële tekst van de huisregels van de desbetreffende inrichting. In de bibliotheek van de inrichting ligt de meest relevante wet- en regelgeving ter inzage. Daarnaast kan de gedetineerde voor vragen over zijn rechten en plichten terecht bij de maandcommissaris van de Commissie van Toezicht bij de inrichting. Ook staat het de gedetineerde geheel vrij om juridisch advies in te winnen bij het juridisch loket of bij zijn rechtsbijstandverlener. De gedetineerde wordt verder actief geïnformeerd bij beslissingen van enig belang die de gedetineerde rechtsreeks in zijn rechten raken. Te denken valt aan oplegging van strafmaatregelen of beslissingen omtrent overplaatsing. Dergelijke beslissingen worden schriftelijk uitgereikt aan de gedetineerde met daarin de motivering van de genomen beslissing en informatie over de mogelijkheden tot beklag of beroep. De vele beklag- en beroepzaken indiceren dat de gedetineerden voldoende op de hoogte zijn van de mogelijkheden om tegen hen genomen beslissingen aan te vechten. Daarmee is naar mijn mening de informatie over de rechten en plichten van gedetineerden in voldoende mate in de inrichtingen beschikbaar. Wel kan de toegankelijkheid van de rechten en plichten worden verbeterd. Ik zal daarom de directeuren van de penitentiaire inrichtingen opdracht geven om elke cel standaard te voorzien van huisregels in de Nederlandse taal. De toegankelijkheid van uitspraken van de beroepscommissie van de Raad voor de Strafrechtstoepassing en Jeugdbescherming is beperkt, omdat gedetineerden niet vrijelijk toegang tot internet hebben. Gedetineerden zijn aangewezen op de uitspraken die te vinden zijn in juridische publicaties. De directeur van de inrichting bepaalt welke tijdschriften in de bibliotheek ter inzage liggen. </antwoord>
      <noten afkomstig="antwoord"/>
   </antwoorden>
</kvr>
