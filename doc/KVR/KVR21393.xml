<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="15">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de ministers van Binnenlandse Zaken en Koninkrijkrelaties en van Financiën over accountants en jaarrekeningen van gemeenten. (Ingezonden 30 september 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21393
</item>
         <item attribuut="Inhoud">Aanvullende vragen over de jaarrekening van gemeenten. Zie ook eerder gestelde vragen door het lid De Pater-van der Meer, ingezonden 27 september 2004 en van het lid Fierens, eveneens ingezonden 27 september 2004.</item>
         <item attribuut="Rubriek">Overheidsfinanciën (Gemeentelijke financiën)</item>
         <item attribuut="Trefwoorden">Gemeentefinanciën</item>
         <item attribuut="Vindplaats">Kamervragen met antwoord 2004-2005, nr. 183, Tweede Kamer</item>
         <item attribuut="Vraagnr_bij_indiening">2040500720</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Financiën (FIN)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2004-10-19</item>
         <item attribuut="Datum_indiening">2004-09-30</item>
         <item attribuut="Document-id">KVR21393</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="383" allpagenumbers="383 384 385" vetnummer="2040500720" code="0405tkkvr183" lopendefooter="Tweede Kamer, vergaderjaar 2004–2005, Aanhangsel" filenaam="KVR21393" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="183" onderwerp="" indiendatum="2004-09-30">
         <vrager partij="GroenLinks" oorsprong="parlement">Vendrik</vrager>
         <vraagt-aan>de ministers van Binnenlandse Zaken en Koninkrijkrelaties en van Financiën</vraagt-aan>
      </vraagdata>
      <antwoorddata antwoorddatum="2004-10-19">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="15">
      <vraag nummer="1">Waarom zal in de meeste gemeenten de Jaarrekening over 2004 niet worden goedgekeurd? Hoe wilt u hierin verbetering aanbrengen? </vraag>
      <vraag nummer="2">Moet deze misstand gezien worden als enkel een tekortkoming bij veel gemeenten of speelt hier ook de jarenlang voortdurende gedoogcultuur met slecht toezicht vanuit het Rijk een rol, mede veroorzaakt door ingewikkelde begrotingsvoorschriften vanuit het Rijk? </vraag>
      <vraag nummer="3">Waarom sluiten bij veel gemeenten de resultatenrekening en de vermogenswijzigingen niet op elkaar aan (zelfs met een afwijking van honderden miljoenen), terwijl de rekening wél alle baten en lasten moet weergeven? </vraag>
      <vraag nummer="4">Acht u het nuttig dat er een pendant voor de Ondernemerskamer komt om serieus te kijken naar kritiek die de ontvangers van de jaarrekeningen (volksvertegenwoordigers en burgers) hebben? </vraag>
      <vraag nummer="5" voetnoot="1">Wat is uw oordeel over het artikel over de nieuwe boekhoudkundige regelgeving voor lagere overheden (BBV)? <voetnoot nummer="1"/>
      </vraag>
      <vraag nummer="6">Kunt u kort en krachtig beargumenteren waarom de «eigenheid van gemeenten en provincies» zo’n belangrijke rol speelt in de BBV waardoor er mogelijkheden zijn geschapen om af te wijken van de gangbare regels voor verslaggeving? </vraag>
      <vraag nummer="7">Deelt u de mening dat een onjuiste motivering van de regels kan leiden tot maatschappelijk onwenselijke uitspraken? </vraag>
      <vraag nummer="8">Deelt u inmiddels de mening dat de «eigenheid van gemeenten» een minder grote rol zou moeten spelen bij de voor lokale overheden geldende regels, dan wel dat de argumentatie bij de BBV aanpassing behoeft? </vraag>
      <vraag nummer="9">Is het op termijn wenselijk dat de verschillende overheidslagen (gemeenten en Rijk) eenzelfde begrotingssystematiek (baten-lasten dan wel inkomsten-uitgaven) hanteren, met gezien de late inzichten in verslechterde EMU-saldi van lagere overheden en de inmiddels imposante administratieve lastenverplichting van lokale overheden richting Centraal Bureau voor de Statistiek (CBS)? </vraag>
      <vraag nummer="10">Bent u bekend met de uitspraak van de Raad van State van 6 mei jl. dat het Besluit van de gemeente Haaksbergen inzake het bestemmingsplan «Markt Passage» moet worden vernietigd? </vraag>
      <vraag nummer="11">Is het waar dat vooral dit onderwerp ervoor heeft gezorgd dat u ruim anderhalve jaar heeft gewacht met het besluit om de desbetreffende jaarrekeningen van de gemeente al dan niet voor te dragen voor vernietiging door de Kroon? </vraag>
      <vraag nummer="12">Heeft u drie weken voor dit besluit besloten om niet tot vernietiging van de jaarrekeningen van Haaksbergen over te gaan? </vraag>
      <vraag nummer="13">Was u bekend met de in vraag 10 genoemde aangespannen procedure bij de Raad van State? </vraag>
      <vraag nummer="14">Overweegt u alsnog terug te komen op uw beslissing? </vraag>
      <vraag nummer="15">Meent u dat nietigverklaring een goed signaal zou zijn voor het College en de Gemeenteraad om zorgvuldiger te zijn met het nemen van financieel omvangrijke besluiten? </vraag>
      <noten afkomstig="vraag">
         <noot nummer="1">Overheidsmanagement 3/2004</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid De Pater-van der Meer (CDA), ingezonden 27 september 2004 (vraagnummer 2040500490) en van het lid Fierens (PvdA), eveneens ingezonden 27 september 2004 (vraagnummer 2040500550). </toelichting>
   <antwoorden aantal="15">
      <antwoord nummer="1">Zie de antwoorden op de vragen van de kamerleden De Pater (Aanhangsel Handelingen nr. 181, vergaderjaar 2004–2005) en Fierens (Aanhangsel Handelingen nr. 182, vergaderjaar 2004–2005), met name op vraag 2 van De Pater en vraag 3van Fierens. </antwoord>
      <antwoord nummer="2">De tekortkomingen komen naar verwachting niet voort uit het niet opvolgen van begrotingsvoorschriften door gemeenten (zie het antwoord op vraag 2 van kamerlid De Pater). Het signaleren en oplossen van tekortkomingen van de financiële functie van gemeenten was en is primair een verantwoordelijkheid van gemeenten zelf. De tekortkomingen die, naar verwachting, bij de vernieuwde accountantscontrole aan het licht komen zullen door gemeenten zelf moeten worden opgelost. Het verbeterproces dat door het aan het licht komen van deze tekortkoming wordt ingezet is een belangrijk resultaat van het besluit accountantscontrole provincies en gemeenten. Ik wijs u erop dat gemeenten volgens de Gemeentewet nadrukkelijk zelf verantwoordelijk zijn voor de controle. Met de Wet dualisering gemeentebestuur is deze verantwoordelijkheid nog eens benadrukt en zijn er enkele instrumenten ter ondersteuning van de controlerende taak van de raad toegevoegd. Gemeenten staan dus niet onder toezicht van het rijk. Gemeenten staan uitsluitend onder financieel toezicht van gedeputeerde staten (en provincies staan onder toezicht van mij) voor wat betreft het sluitend zijn van de begroting. Alleen indien de begroting niet sluit naar het oordeel van gedeputeerde staten worden gemeenten onder preventief toezicht gesteld. De toezichthouder betrekt wel het volgen van begrotingsvoorschriften bij zijn toezicht, maar heeft bijvoorbeeld niet als taak te controleren of gemeenten rechtmatig handelen. </antwoord>
      <antwoord nummer="3">De reden dat het saldo van de rekening van baten en lasten niet één op één terug te vinden is in de wijzigingen in het eigen vermogen is dat gemeenten bij de begroting reeds toevoegingen mogen doen aan de (bestemmings)reserves. Deze toevoegingen aan reserves vind ik cruciaal voor het democratisch functioneren van gemeenten in het algemeen en het budgetrecht van de gemeenteraad in het bijzonder. In wezen komt het doen van toevoegingen aan reserves bij de begroting erop neer dat gemeenten sparen voor toekomstige investeringen. Deze mogelijkheid tot «sparen» is inherent aan het stelsel van baten en lasten. Het verbieden van de mogelijkheid reeds bij de begroting reserves te muteren zou het budgetrecht van gemeenten ernstig aantasten. Het betekent echter wel dat het stelsel van baten en lasten, zoals voorgeschreven voor privaatrechtelijke rechtspersonen, niet zondermeer toepasbaar is, omdat dat stelsel ervan uit gaat dat er bij de rekening een saldo – de winst – wordt bepaald dat vervolgens bij de volgende begroting kan worden aangewend. Dat het budgetrecht belangrijk is voor een democratisch gekozen orgaan, behoeft geen nadere toelichting. Het niet aansluiten van de resultatenrekening en de vermogenswijziging heeft te maken met waar wat in de begroting en jaarstukken is terug te vinden. Het is niet zo dat er cijfers niet opgenomen worden; ze staan alleen op andere plaatsen dan waar sommigen vinden dat ze moeten staan. In het Besluit begroting en verantwoording provincies en gemeenten, dat vanaf begrotingsjaar 2004 geldt, is er overigens voor gekozen de mutaties in de reserves bij begroting en verantwoording expliciet zichtbaar te maken, zodat de mutaties in principe voor iedereen transparant, en derhalve narekenbaar, zijn. </antwoord>
      <antwoord nummer="4">Nee, dat acht ik niet nodig. Ik heb met het Besluit begroting en verantwoording provincies en gemeenten de commissie BBV ingesteld. Deze commissie is onafhankelijk en heeft tot taak een eenduidige uitvoering en toepassing van het besluit te bevorderen. De commissie draagt daartoe onder andere zorg voor de beantwoording van vragen over het besluit. Aan de commissie zijn tot nu toe veel vragen, van zeer diverse aard, door diverse categorieën vraagstellers gesteld. Er zijn de nodige vragen gesteld door raadsleden en ook wel door burgers. Deze vragen worden door de commissie bestaande uit deskundigen van zeer diverse aard beantwoord. Daarnaast zal de invoering van de veranderingen in de financiële functie van provincies van gemeenten, waar het besluit accountantscontrole en het besluit begroting en verantwoording belangrijke onderdelen van zijn, jaarlijks worden geëvalueerd. Aan de hand van deze evaluatie kan bijvoorbeeld meer, en gericht, voorlichting worden gegeven aan gemeenten of kan de regelgeving, daar waar deze niet functioneert worden bijgesteld. </antwoord>
      <antwoord nummer="5">Mijn oordeel over het artikel komt overeen met mijn standpunt dat ik in de nota van toelichting op het besluit begroting en verantwoording heb gegeven (paragraaf 5.4.2). De kritiek van dhr Blokdijk is namelijk vergelijkbaar met kritiek van enkele andere accountants of accountantskantoren. Diverse kantoren, het Nivra en dhr Verhoef hebben in voorjaar 2002 hun visie op de conceptversie van het BBV gegeven. Hun visie heb ik afgewogen tegen andere visies. Ik heb, zoals aangegeven bij het antwoord op vraag 3, het specifieke karakter van gemeenten, zoals het budgetrecht van de raad, zwaarder gewogen dan het invoeren van een stelsel dat exact gelijk is aan dat voor privaatrechtelijke rechtspersonen. Voor mijn opvatting over de diverse specifieke punten van het artikel verwijs ik u eveneens naar de nota van toelichting op het BBV. </antwoord>
      <antwoord nummer="6">Het belang van de eigenheid van gemeenten heb ik in de antwoorden op de vragen 3en 5 reeds gegeven. Dat de eigenheid van gemeenten dusdanig belangrijk is dat de regels voor overheden en het bedrijfsleven niet gelijk zijn heb ik u overigens reeds gemeld bij brief van 4 december 2000. Het accent van bijvoorbeeld het artikel genoemd in uw vraag 5 ligt sterk op de verschillen tussen de regelgeving van gemeenten en privaatrechtelijke rechtspersonen. Ik wil er hierbij op wijzen dat de overeenkomsten groot zijn; met het BBV zijn die overeenkomsten bovendien groter dan het geval was bij het vorige besluit. De verslaggevingsvoorschriften voor privaatrechtelijke rechtspersonen (Burgerlijk Wetboek 2, Titel 9) zijn overigens nooit van toepassing geweest op overheden. De regels zijn dus alleen gangbaar voor privaatrechtelijke rechtspersonen. </antwoord>
      <antwoord nummer="7">Ik deel in zijn algemeenheid de mening dat onjuiste motivering van regels kan leiden tot maatschappelijk onwenselijke uitspraken. Voor mijn mening over de motivering van het BBV zie mijn antwoorden op de vragen 6 en 8. </antwoord>
      <antwoord nummer="8">Ik zie vooralsnog geen reden iets in de wijze waarop de eigenheid van gemeenten is uitgewerkt in het BBV te wijzigen. Het genoemde artikel is theoretisch van aard en geeft een reeds bekende visie. Sinds de voorbereidingen van het BBV zijn er geen nieuwe ontwikkelingen of visies bekend geworden. Uit de praktijk blijkt dat bijvoorbeeld gemeenten, maar ook anderen, zoals accountants, vragen hebben over de interpretatie van het besluit, maar een praktijkprobleem van een dusdanige aard dat een grote wijziging van het net ingevoerde besluit inhoudt is nog niet naar voren gekomen. In de eerste jaarlijkse evaluatie van de financiële functie zal ik overigens ingaan op de vragen rond de praktijk die naar voren zijn gekomen. </antwoord>
      <antwoord nummer="9">Het voorschrijven van een bepaald stelsel is niet afdoende voor het emu-saldo. Het emu-saldo kent namelijk specifieke definities, zodat cijfers van verschillende landen vergelijkbaar zijn. Deze definities, die puur gericht zijn op het bepalen van het emu-saldo, zijn niet bijzonder voor de hand liggend om een gemeentelijke begroting of rekening op te baseren. Dit is de reden dat de voor het emu-saldo benodigde gegevens apart door gemeenten worden aangeleverd. De gegevens die lokale overheden aanleveren aan het CBS zijn behalve voor het emu-saldo ook bestemd voor het onderhoud van het verdeelsysteem van het gemeentefonds. Ondanks de noodzaak van deze gegevens wordt op dit moment in overleg met gemeenten en provincies onderzocht of de uitvoeringslasten gereduceerd kunnen worden door de benodigde informatiestromen te stroomlijnen. Daartoe zijn enkele voorstellen ontwikkeld, waarover het rijk, de VNG en het IPO dit najaar tot overeenstemming hopen te komen. </antwoord>
      <antwoord nummer="10">Deze uitspraak is mij bekend. </antwoord>
      <antwoord nummer="11">Het verzoek om de jaarrekening van Haaksbergen te vernietigen is mij gedaan door de fractie van Leefbaar Haaksbergen. Deze fractie heeft bij dit verzoek een groot aantal bezwaren tegen de jaarrekening naar voren gebracht. Het heeft enige tijd gevergd om daaruit een selectie te maken waarover het vragen van nadere informatie of commentaar aan het college opportuun was. Een deel van de bezwaren van Leefbaar Haaksbergen betrof besluiten die strijd met de staatssteunregels zouden opleveren. Met name over deze besluiten, die ook bij het ministerie vraagtekens opriepen, is een aantal malen met het college contact geweest. Ook deze contacten hebben de nodige tijd gevergd. Door dit alles heeft inderdaad het definitieve antwoord op het verzoek van Leefbaar Haaksbergen langer op zich laten wachten dan wenselijk was. Een directe samenhang met het marktpassageplan is er echter niet. </antwoord>
      <antwoord nummer="12">Op 15 april 2004 is aan Leefbaar Haaksbergen meegedeeld dat het verzoek om de jaarrekening te vernietigen niet zal worden ingewilligd. </antwoord>
      <antwoord nummer="13">Nee. </antwoord>
      <antwoord nummer="14">Nee, dat overweeg ik niet. In het antwoord aan de verzoeker is meegedeeld dat de klachten bij mij niet hebben geleid tot de overtuiging dat de opstelling van de jaarrekening van Haaksbergen in strijd met het recht of het algemeen belang is geschied. De provincie, evenals de accountant die de jaarrekening heeft gecontroleerd en de onderzoekers die in opdracht van het college de financiële structuur van Haaksbergen hebben onderzocht zijn van mening dat de jaarrekening naar de gangbare normen voldoende inzicht geeft in de uitvoering van de begroting en in de financiële stand van zaken van de gemeente. Concreet is in het antwoord voorts op een aantal bezwaren van Leefbaar Haaksbergen ingegaan. Wat betreft de staatssteunkwesties is meegedeeld dat het ministerie daarover nog contact heeft met het college, maar dat vernietiging van de jaarrekening niet de weg is om eventuele problemen in dat opzicht op te lossen. Het oordeel over de vraag of sprake is van staatssteun is in laatste instantie aan de Europese Commissie, niet aan mij. De uitspraak inzake het marktpassageplan geeft geen aanleiding dit standpunt te herzien. </antwoord>
      <antwoord nummer="15">Het antwoord op deze vraag ligt grotendeels besloten in het antwoord op vraag 14. Daaraan valt nog toe te voegen dat in de jaarrekening de financieel omvangrijke besluiten niet worden genomen, maar uitsluitend worden verantwoord. Eventuele onzorgvuldige besluitvorming kan dus door vernietiging van de jaarrekening niet ongedaan worden gemaakt. </antwoord>
      <noten afkomstig="antwoord"/>
   </antwoorden>
</kvr>
