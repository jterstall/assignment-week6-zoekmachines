<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wolfsen en Boelhouwer (beiden PvdA) aan de minister van Justitie over het leggen van (conservatoir) beslag op voertuigen bij verbaliserend optreden tegen niet-Nederlanders wegens overtreding van de Opiumwet. (Ingezonden 21 oktober 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21668
</item>
         <item attribuut="Inhoud">Waarom wordt zo weinig gebruik gemaakt van conservatoir beslag op voertuigen bij buitenlandse drugssmokkelaars, terwijl bekend is dat opgelegde boetes vaak niet betaald worden?</item>
         <item attribuut="Rubriek">Criminaliteit en openbare orde (Drugsbestrijding) Strafrecht en strafprocesrecht (Dwangmiddelen)</item>
         <item attribuut="Trefwoorden">Drugsbestrijding Dwangmiddelen</item>
         <item attribuut="Vindplaats">Kamervragen met antwoord 2004-2005, nr. 434, Tweede Kamer</item>
         <item attribuut="Vraagnr_bij_indiening">2040502190</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Wolfsen</persoon>
            <persoon partij="PvdA">Boelhouwer</persoon>
         </item>
         <item attribuut="Datum_reaktie">2004-11-17</item>
         <item attribuut="Datum_indiening">2004-10-21</item>
         <item attribuut="Document-id">KVR21668</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="909" allpagenumbers="909 910" vetnummer="2040502190" code="0405tkkvr434" lopendefooter="Tweede Kamer, vergaderjaar 2004–2005, Aanhangsel" filenaam="KVR21668" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="434" onderwerp="" indiendatum="2004-10-21">
         <vrager partij="PvdA" oorsprong="parlement">Wolfsen</vrager>
         <vrager partij="PvdA" oorsprong="parlement">Boelhouwer</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-11-17">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat het A-team vooral veel processen-verbaal opmaakt voor de uitvoer van drugs? </vraag>
      <vraag nummer="2">Zo ja, is dan eveneens waar dat dit vooral delicten betreft waarvoor een geldboete van de vijfde categorie kan worden opgelegd? </vraag>
      <vraag nummer="3">Zo ja, kan dan alsnog worden ingegaan op de mogelijkheden die artikel 94a van het Wetboek van Strafvordering biedt (conservatoir beslag tot verhaal van een geldboete)? </vraag>
      <vraag nummer="4">Waarom wordt deze mogelijkheid in het geheel niet genoemd en overwogen, terwijl de inningpercentages van boetes voor in Frankrijk wonende veroordeelden over de afgelopen vier jaren respectievelijk 14,9%, 22,5%, 16,5% en 13,9% blijken te zijn? </vraag>
      <vraag nummer="5">Bent u bereid om deze juridische mogelijkheid alsnog te bespreken met het Openbaar Ministerie, met als doel dat het inningpercentage van in Frankrijk wonende verdachten en veroordeelden hoger wordt dan nu het geval is en het A-team weer efficiënter en effectiever kan werken dan nu het geval lijkt te zijn? Zoudt u de resultaten van dat overleg willen meedelen aan de Kamer? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Door het A-team worden er vooral processen-verbaal opgemaakt ter zake van uitvoer van softdrugs (artikel 3, onder A, van de Opiumwet) alsmede het bezit en vervoer ervan (artikel 3, onder B, van de Opiumwet). </antwoord>
      <antwoord nummer="2">Op grond van artikel 11 van de Opiumwet kan in het kader van de bovengenoemde strafbare feiten alleen in geval van bezit of vervoer van softdrugs in het kader van de uitoefening van beroep of bedrijf door de rechter een gevangenisstraf van ten hoogste vier jaren of een geldboete van de vijfde categorie worden opgelegd. </antwoord>
      <antwoord nummer="3 en 4">Zoals ik u reeds in het kader van de beantwoording van uw Kamervragen zoals ingezonden op 1 juli 2004 (Aanhangsel Handelingen nr. 2285, vergaderjaar 2003–2004) heb aangegeven, is de door het A-team in het verleden gehanteerde werkwijze rechtens ontoelaatbaar. Overigens kan uit die beantwoording worden afgeleid dat het gebruik maken van de bevoegdheid van de officier van justitie zoals genoemd in artikel 94a van het Wetboek van Strafvordering (WvSv) niet tot een meer efficiënte dan wel meer effectieve werkwijze van het A-team zou leiden. Ter verduidelijking schets ik u de met het gebruik maken van de bevoegdheid van 94a WvSv gepaard gaande procedure. Naast de verdenking van een misdrijf waarvoor een geldboete van de vijfde categorie kan worden opgelegd en de verwachting dat de strafrechter ook daadwerkelijk zal overgaan tot het opleggen van een geldboete, kan beslag op grond van artikel 94a, eerste lid, WvSv slechts worden gelegd krachtens een schriftelijke machtiging door de rechter-commissaris op vordering van de officier van justitie. Nadat de politie de schriftelijke machtiging van de rechter-commissaris door tussenkomst van de (piket) officier van justitie heeft verkregen kan het betreffende voertuig officieel in beslag worden genomen. In afwachting van de uitspraak van de rechter dient het voertuig te worden gestald. De hiermee gepaard gaande wegsleep- en stallingskosten zijn voor rekening van het Openbaar Ministerie. De inbeslagneming dient tenslotte bij proces-verbaal gerelateerd te worden. Naast de inbeslagneming van het voertuig dient ter zake van de verdenking van het plegen van een strafbaar feit jegens de verdachte op het politiebureau een proces-verbaal te worden opgemaakt, waarna de verdachte mogelijk zal worden gedagvaard door de officier van justitie. Tenslotte dient te worden opgemerkt dat ik deze vorm van inbeslagneming op grond van 94a WvSv in strijd acht met zowel het proportionaliteitsbeginsel als het subsidiariteitsbeginsel op grond van het feit dat de hoogte van de naar verwachting door de rechter op te leggen geringe geldboete in het algemeen niet in verhouding zal staan tot de waarde van het in beslag te nemen voertuig van de verdachte. Uit het bovenstaande kan niet anders worden geconcludeerd dan dat de genoemde mogelijke werkwijze een grote inzet en veel tijd vergt van de politie, de officier van justitie, de rechter-commissaris en de rechtbank, terwijl de zaak door de politie op eenvoudiger wijze door middel van een OM-transactie ter plaatse had kunnen worden afgedaan. In het kader van deze standaard werkwijze wordt de verdachte door de officier van justitie in de gelegenheid gesteld om vervolging te voorkomen door het vrijwillig betalen van een transactie. De politie is niet zelfstandig bevoegd deze transactie aan te bieden. Dit betekent dat de officier van justitie te allen tijde (telefonisch) geconsulteerd dient te worden waarna de politie de zaak volledig zelfstandig en ter plaatse kan afronden. Hierbij kan geen gebruik worden gemaakt van enig retentierecht op het voertuig. Een meer efficiënte, effectieve alsmede rechtens geoorloofde werkwijze dan hiervoor geschetst is thans niet voorhanden. Voor wat betreft het verhogen van het inningspercentage van geldboetes en transacties verwijs ik u naar hetgeen is opgemerkt over het ophanden zijnde Kaderbesluit inzake de toepassing van het beginsel van wederzijdse erkenning op geldelijk transacties en de uitwisseling van kentekengegevens in het antwoord op vraag 6 van de Kamervragen zoals door u gesteld op 1 juli 2004. Hierbij dient te worden opgemerkt dat niet zozeer een meer efficiënte werkwijze van de politie, als wel de totstandkoming van de internationaalrechtelijke overeenkomsten op dit gebied kunnen leiden tot een relevante stijging van het inningpercentage van de hierboven genoemde geldboetes en transacties. </antwoord>
      <antwoord nummer="5">Met mijn antwoord op de vragen 3 en 4 acht ik een antwoord op vraag 5 niet meer relevant. </antwoord>
      <noten afkomstig="antwoord"/>
   </antwoorden>
</kvr>
