<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Apostolou en Van Oven (beiden PvdA) aan de minister van Justitie over de export van XTC naar de Verenigde Staten. (Ingezonden 11 februari 2000); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11206
</item>
         <item attribuut="Inhoud">Vragen naar aanleiding van het televisieprogramma Zembla (8 februari 2000) over export van XTC naar de Verenigde Staten en over de kritiek van Amerikaanse zijde op het Nederlandse drugsbeleid.</item>
         <item attribuut="Rubriek">Criminaliteit en openbare orde (Drugsbestrijding) Internationale betrekkingen (Overig)</item>
         <item attribuut="Trefwoorden">Drugsbestrijding Verenigde Staten</item>
         <item attribuut="Vindplaats">Kamervragen met antwoord 1999-2000, nr. 837, Tweede Kamer</item>
         <item attribuut="Vraagnr_bij_indiening">2990006730</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Apostolou</persoon>
            <persoon partij="PvdA">Van Oven</persoon>
         </item>
         <item attribuut="Datum_reaktie">2000-03-02</item>
         <item attribuut="Datum_indiening">2000-02-11</item>
         <item attribuut="Document-id">KVR11206</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1827" allpagenumbers="1827 1828" vetnummer="2990006730" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11206" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="837" onderwerp="" indiendatum="2000-02-11">
         <vrager partij="PvdA" oorsprong="parlement">Apostolou</vrager>
         <vrager partij="PvdA" oorsprong="parlement">Van Oven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2 maart 2000), zie ook Aanhangsel Handelingen nr. 817, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van de TV-uitzending Zembla onder de titel «de Holland-America-Lijn» over de export van XTC naar de Verenigde Staten? <voetnoot nummer="1"/>
      </vraag>
      <vraag nummer="2">Wat is uw oordeel over de uitspraken van het hoofd van de Drugs Enforcement Administration (DEA) in Den Haag over de houding van de Nederlandse politiekorpsen? In hoeverre is zijn kritiek gerechtvaardigd? </vraag>
      <vraag nummer="3">Hoe verklaart u de herhaalde kritiek van Amerikaanse zijde op het Nederlandse drugsbeleid? Is hier sprake van een bewuste opstelling waarbij Nederland afgeschilderd wordt als een narcostaat? Op welke wijze reageert de Nederlandse regering op deze kritiek? </vraag>
      <vraag nummer="4">Kunt u het beleid van Nederland met betrekking tot de Verenigde Staten op het gebied van de drugs aangeven? Welke samenwerkingsrelaties bestaan er en hoe is de verstandhouding te karakteriseren? Hoe moet de samenwerking in het kader van het Verdrag over de Forward Operating Locations op de Nederlandse Antillen in dit verband worden gezien? </vraag>
      <noten afkomstig="vraag">
         <noot nummer="1" datum="2000-02-8" bron="VARA/NPS, Zembla,">VARA/NPS, Zembla,, 8 februari 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het bestrijden van productie van en handel in XTC heeft in ons land hoge prioriteit bij politie en justitie. In algemene zin bestaat bij de korpsen de bereidheid om in drugzaken samen te werken met buitenlandse politiediensten. Het valt echter nooit uit te sluiten dat regiokorpsen in bepaalde gevallen – wegens de prioriteiten van dat moment – niet direct kunnen ingaan op een samenwerkingsverzoek. De Unit Synthetische Drugs speelt een belangrijke coördinerende rol bij het contact met buitenlandse politiediensten. Deze rol werd in het onderhavige programma slechts beperkt belicht. </antwoord>
      <antwoord nummer="3">Het verschil in uitgangspunten van het Nederlandse brede geïntegreerde drugbeleid en de Amerikaanse meer justitiële aanpak kan mogelijk de achtergrond zijn van de kritiek van Amerikaanse kant. Er wordt aan Nederlandse kant veel aandacht gegeven aan goede informatie en voorlichting aan het buitenland over achtergronden, doelen en effecten van het Nederlandse beleid. Waar kritiek een duidelijke feitelijke grondslag heeft, zoals over de productie van XTC in ons land, wordt gericht opgetreden. De speciaal hiertoe opgerichte USD opereert hierin zeer adequaat. Ik beoordeel de Nederlandse aanpak van de bestrijding van synthetische drugs positief en verwijs in dit verband ook naar de rapportage van de International Narcotic Control Board over 1999. </antwoord>
      <antwoord nummer="4">De verstandhouding tussen Nederland en de Verenigde Staten, ook op het terrein van overleg inzake drugs, is goed. Niet alleen wisselen Nederland en de Verenigde Staten informatie uit in bilateraal verband en in multilateraal kader, ook op praktisch gebied wordt samengewerkt. Zo werkt de Kustwacht van het Koninkrijk in het Caribisch gebied nauw samen met de Kustwacht van de Verenigde Staten. In het licht van deze maritieme samenwerking kan ook geplaatst worden het streven van Nederland te komen tot een regionale overeenkomst maritieme samenwerking bij drugsbestrijding in de Caribische regio, inclusief de Verenigde Staten. De Verenigde Staten zijn actief betrokken bij het opstellen van de concept-tekst en bij de besprekingen die tot nu toe in dit kader plaats hebben gevonden. De aanwezigheid van de Forward Operating Locations (FOLs) op de Nederlandse Antillen en Aruba is eveneens een belangrijk element in de gezamenlijke aanpak van de drugsproblematiek van de Verenigde Staten en het Koninkrijk. De aanwezigheid van de FOLs in beide gebiedsdelen zal ook de samenwerking van de Koninklijke Marine met de verschillende bij drugsbestrijding betrokken diensten van de Verenigde Staten intensiveren. </antwoord>
      <noten afkomstig="antwoord"/>
   </antwoorden>
</kvr>
