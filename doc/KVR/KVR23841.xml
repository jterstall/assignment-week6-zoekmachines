<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nawijn (Groep Nawijn) aan de staatssecretaris van Financiën over de hoge benzineprijzen. (Ingezonden 29 juli 2005); Antwoord</item>
         <item attribuut="Bestand">67Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23841
</item>
         <item attribuut="Inhoud">Vragen naar aanleiding van berichten over de consumentenacties tegen de hoge benzineprijzen. Indiener vindt de accijnzen op benzine te hoog en bepleit bevriezing van de belastingen en accijnzen op benzine, via de BTW.</item>
         <item attribuut="Rubriek">Belastingen (BTW) Consument (Consumentenprijzen) Energie, water en grondstoffen (Aardolie)</item>
         <item attribuut="Trefwoorden">Benzine BTW Consumenten Prijzen</item>
         <item attribuut="Vindplaats">Kamervragen met antwoord 2004-2005, nr. 2387, Tweede Kamer</item>
         <item attribuut="Vraagnr_bij_indiening">2040518930</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="Groep Nawijn">Nawijn</persoon>
         </item>
         <item attribuut="Datum_reaktie">2005-09-13</item>
         <item attribuut="Datum_indiening">2005-07-29</item>
         <item attribuut="Document-id">KVR23841</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4801" allpagenumbers="4801 4802 4803" vetnummer="2040518930" code="0405tkkvr2387" lopendefooter="Tweede Kamer, vergaderjaar 2004–2005, Aanhangsel" filenaam="KVR23841" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2387" onderwerp="" indiendatum="2005-07-29">
         <vrager partij="Groep Nawijn" oorsprong="parlement">Nawijn</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="13 september 2005), zie ook Aanhangsel Handelingen nr. 2198, vergaderjaar 2004–2005">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel over de consumentenacties tegen de hoge benzineprijzen van dit moment? Zo ja, wat vindt u van hoge benzineprijzen, en steunt u de genoemde consumentenacties? <voetnoot nummer="1"/>
      </vraag>
      <vraag nummer="2">Wat zijn naar uw mening, buiten wereldmarktprijzen en inflatiecorrecties, de oorzaken van de hoge benzineprijzen van dit moment? Zijn die deels te wijten aan belasting- en accijnsverschillen op Europees niveau? </vraag>
      <vraag nummer="3">Is het volgens u mogelijk de belastingen en accijnzen op benzine te bevriezen door de BTW om te zetten in een vast bedrag per liter op basis van het huidige maximale prijsniveau, zodat de BTW-inkomsten van de overheid gegarandeerd blijven en met deze bevriezingsmaatregel de benzineprijzen voor de consument en ondernemers op dit moment niet verder zullen stijgen? </vraag>
      <vraag nummer="4">Klopt de berekening van vakorganisaties dat van iedere euro benzine 65 eurocent naar de overheidskas gaat? Zo ja, vindt u dit een te hoog percentage van de verkoopprijs? </vraag>
      <vraag nummer="5">Kloppen, los van de prijsverhogingen van de olie, de berekeningen van de autobrancheorganisatie Bovag dat de Nederlandse overheid de afgelopen twaalf jaar ook de accijnzen op autobrandstoffen geleidelijk aan aldoor heeft verhoogd? Zo ja, wat zijn naar uw mening de redenen voor deze verhogingen geweest? </vraag>
      <vraag nummer="6">Vindt u niet dat «Het Kwartje van Kok», dat in 1991 werd ingevoerd om een gat in de begroting te dichten en dat sinds de invoering de schatkist volgens de Bovag meer dan € 7,7 miljard heeft opgeleverd, moet worden afgeschaft? </vraag>
      <vraag nummer="7">Kunt u aangeven wat de gevolgen van de brandstofverhoging zijn voor de consument en de ondernemers uit het midden- en kleinbedrijf? </vraag>
      <noten afkomstig="vraag">
         <noot nummer="1" datum="2005-07-23" bron="De Telegraaf">De Telegraaf, 23 juli 2005</noot>
      </noten>
   </vragen>
   <antwoorden aantal="7">
      <antwoord nummer="1">Het zal niemand en ook ons niet zijn ontgaan dat de prijzen aan de pomp flink zijn gestegen het afgelopen jaar. Wij begrijpen de zorgen die met deze actie worden geuit ten aanzien van de ontwikkelingen van de brandstofprijzen, vooral de grote stijging die tot nu te zien is geweest in dit jaar. Deze is het directe gevolg van de stijging van de olieprijzen op de wereldmarkt, die het kabinet ook zorgen baart voor de Nederlandse economie. </antwoord>
      <antwoord nummer="2">De recente stijgingen van de benzine- en dieselprijzen zijn een gevolg van de ontwikkeling van de wereldmarktprijzen van ruwe olie die zijn gestegen door een groot aantal factoren waaronder een stijgende vraag en een niet in gelijke mate meegroeiend aanbod, en recentelijk ook in reactie op de gevolgen van de orkaan Katrina. Belasting- en accijnsverschillen binnen de Europese Unie hebben op deze stijgingen geen invloed. De prijzen in bijvoorbeeld België en Duitsland zijn in vergelijkbare mate gestegen en de prijsverschillen aan de pomp zijn na de recente prijsstijgingen niet of nauwelijks gewijzigd. </antwoord>
      <antwoord nummer="3" voetnoot="1">De belasting op motorbrandstoffen bestaat uit twee componenten, namelijk de accijns en de BTW <voetnoot nummer="1"/>. De accijns is een vast bedrag per liter en wordt dus niet beïnvloed door prijsschommelingen. De BTW bedraagt 19% van de pompprijs exclusief BTW, oftewel 15,97% van de prijs inclusief BTW. Het is niet mogelijk de BTW te bevriezen op een vast bedrag per liter. De BTW is naar haar aard een percentage van de prijs (belasting over de toegevoegde waarde). Daarmee stijgt de BTW in absolute zin als de prijs stijgt, maar daalt overigens ook in absolute zin als de prijs daalt. Een wijziging van deze systematiek – hetgeen overigens op grond van communautaire wetgeving niet mogelijk is – zou afbreuk doen aan de systematiek en de doelstellingen van de BTW zoals die in de gehele EU als gemeengoed wordt beschouwd. Overigens, een bevriezing van de BTW – als dat al mogelijk zou zijn – biedt geen garanties dat de prijzen van motorbrandstoffen niet verder zullen stijgen. De recente prijsstijgingen van de motorbrandstoffen zijn een gevolg van de gestegen wereldmarktprijzen van ruwe olie en een bevriezing van de Nederlandse belastingen zal deze ontwikkelingen niet beïnvloeden. </antwoord>
      <antwoord nummer="4" voetnoot="2">Uitgaande van de prijs van benzine (euroloodvrij) op 31 augustus 2005 <voetnoot nummer="2"/>, te weten € 1,459, bedraagt de belastingdruk (accijns, BTW en COVA-heffing) € 0,906, oftewel 62,1%. Dit percentage is lager dan bijvoorbeeld op 1 januari 2005 toen de prijs van benzine € 1,185 per liter bedroeg en de belastingdruk 72,7%. De accijnzen op brandstoffen zijn namelijk niet gewijzigd en de BTW is een percentage van de prijs. Als gevolg daarvan daalt de relatieve belastingdruk bij stijgende consumentenprijzen. </antwoord>
      <antwoord nummer="5" voetnoot="3 4">Voor de beantwoording van deze vraag is er van uitgegaan dat de vraag doelt op het overzicht dat de Bovag op haar website heeft gepubliceerd onder «De ontwikkeling van de accijnzen ’90– ’05, euro 95 ongelood». Dit overzicht – dat zich beperkt tot benzine (euroloodvrij) – laat de accijnsverhogingen zien die sinds 1990op deze brandstof zijn toegepast. De vraag richt zich specifiek op de accijnsverhoging van de afgelopen twaalf jaar. In die periode is de accijns op benzine met ingang van 1 januari 1996 jaarlijks, met uitzondering van 1 januari 1998, aangepast aan de inflatie. Naast deze aanpassingen is de accijns twee maal autonoom verhoogd en wel per 1 januari 1994 en 1 juli 1997. Daarnaast is met ingang van 1 oktober 2002 de accijns op benzine verlaagd ten behoeve van de stimulering van laagzwavelige benzine. Het merendeel van de accijnsverhogingen op benzine is dan ook een gevolg van de jaarlijkse aanpassingen van de accijns aan de inflatie. Deze inflatiecorrectie is in de Wet op de accijns opgenomen bij Wet van 6 december 1995 tot wijziging van (onder meer) de Wet op de accijns in verband met het (onder meer) reëel constant houden van de accijns van motorbrandstoffen, en voor de eerste maal toegepast op 1 januari 1996 (Kamerstukken II, 1995–1996, 24 334). Figuur 1 laat de ontwikkeling van de benzineaccijns zien tussen 1996 en 2005 <voetnoot nummer="3"/>. Figuur 1. Ontwikkeling benzine- en dieselaccijns van januari 1996 tot en met juli 2005 ten opzichte van de consumentenprijsindex (1996=100) Zoals hiervoor is aangegeven is met ingang van 1 januari 1994 en 1 juli 1997 de accijns op motorbrandstoffen autonoom verhoogd. Voor benzine betekende dit in beide gevallen een verhoging van omgerekend ongeveer 5 eurocent per liter. De accijnsverhoging van 1 juli 1997 heeft voor de gemiddelde automobilist echter niet tot een lastenverzwaring geleid omdat deze accijnsverhoging gepaard ging met een verlaging van de motorrijtuigenbelasting van ongeveer € 64 voor elke benzinepersonenauto. De achtergrond van deze combinatie aan maatregelen was het variabilisatiebeleid ten aanzien van het autogebruik. Deze accijnsverhoging is overigens mede aanleiding geweest om de inflatiecorrectie van 1 januari 1998 achterwege te laten, destijds een belang van omgerekend ongeveer 1 eurocent per liter. Het overzicht van de Bovag <voetnoot nummer="4"/>(zoals opgenomen op de website van de Bovag in de eerste week van augustus) waar de vraag naar verwijst, is overigens wat betreft de weergave van de inflatiecorrecties niet geheel accuraat. Zo wordt voor het jaar 2003 een aanpassing met 3,7% vermeld, terwijl de werkelijke aanpassing iets minder bedroeg; te weten 3,6%. Belangrijker, voor januari 2004 wordt een percentage genoemd van 4,4 terwijl het juiste percentage 2,4 bedraagt. Deze laatste vergissing is waarschijnlijk een gevolg van het feit dat in dat jaar ook de brandstoffenbelasting is afgeschaft en geïncorporeerd in de accijns. Dit leidde weliswaar tot een hogere accijns maar niet tot een verhoging van de totale belastingdruk of van de prijzen aan de pomp. De Bovag heeft dat deel van de accijnsverhoging klaarblijkelijk ten onrechte ook als lastenverzwaring aangemerkt, hetgeen duidelijk niet het geval was. Het overzicht van de Bovag is niet compleet. Met ingang van 1 oktober 2002 is zoals hiervoor aangegeven de accijns op laagzwavelige benzine verlaagd met 1,36 eurocent per liter. Doordat op die datum de gehele markt overschakelde op laagzwavelige benzine, had deze stimuleringsregeling de facto de uitwerking van een accijnsverlaging. Met ingang van 1 januari 2004 is deze stimuleringsregeling weer ingetrokken. </antwoord>
      <antwoord nummer="6" voetnoot="5">Met ingang van 6 juli 1991 is de accijns op benzine en diesel structureel verhoogd. Er waren destijds twee redenen voor de accijnsverhoging. Enerzijds was deze nodig om de tekorten op de rijksbegroting terug te dringen. Anderzijds was de maatregel bedoeld om de kosten van het autogebruik meer in overeenstemming te brengen met de kosten van het openbaar vervoer. De accijns op ongelode benzine is destijds verhoogd met 18,3 guldencent (8,3 eurocent) per liter. Dit leidde tot een prijsverhoging inclusief BTW – destijds 18,5% – van 21,7 guldencent (9,8 eurocent). De accijns op diesel werd verhoogd met 7 guldencent (3,18 eurocent) per liter. Dit leidde tot een prijsverhoging inclusief BTW van 8,3 guldencent (3,8 eurocent). Hoewel het bedrag lager was, is dit het «Kwartje van Kok» genoemd. Er zijn in dit verband in 2001 en 2002 een aantal verlagingen van de brandstofaccijnzen doorgevoerd, alsmede een tweetal verlagingen van de motorrijtuigenbelasting <voetnoot nummer="5"/>. Deze zijn opgenomen in de hiernavolgende tabel. Benzine Diesel Accijnsverlaging in 2001 –1,36 eurocent Accijnsverlaging in 2002 (per 01/01) –1,04 eurocent Accijnsverlaging in 2002 (per 01/10) –1,36 eurocent –1,403 eurocent MRB-verlaging per 01-01-2001 6,9% per voertuig 6,9% per voertuig MRB-verlaging per 01-01-2002 10% per voertuig Daarnaast is in het Hoofdlijnenakkoord opgenomen dat de opbrengst van het Kwartje van Kok vooral zal worden aangewend voor wegen en daarnaast voor onderhoud van openbaar vervoer en vaarwegen. In de rijksbegroting vanaf 2004 zijn in dat verband bedragen opgenomen van € 530 miljoen per jaar (gemiddeld over vier jaar). De leden Kant en Gerkens vragen verder of de bezuinigingen op het openbaar vervoer, die gelijktijdig zijn doorgevoerd met de invoering van het «kwartje van Kok», kunnen worden teruggedraaid. Hiertoe bestaat echter geen aanleiding, aangezien deze erop waren gericht te komen tot een doelmatiger openbaar vervoer. De Brede Doeluitkering verkeer en vervoer die is ingevoerd kent, naast een jaarlijkse reële kostprijsindexering, een generieke, reële groei tot 2020 waaruit een gemiddelde vervoersgroei van ruim 2% per jaar gerealiseerd kan worden. Hiermee worden de decentrale overheden sinds 1 januari 2005 in staat gesteld zelf hun regionale verkeers- en vervoerbeleid te financieren. Hieronder valt ook de exploitatie van het openbaar vervoer. </antwoord>
      <antwoord nummer="7" voetnoot="6">De gevolgen voor de consument van de brandstofprijsstijgingen <voetnoot nummer="6"/>sinds het begin van dit jaar, kunnen het beste aan de hand van een paar rekenvoorbeelden worden getoond. Een automobilist met een benzineauto rijdt gemiddeld jaarlijks ca. 13.000 kilometer (Mobiliteit in cijfers; Bovag). Bij een gemiddeld verbruik van 1 op 12 was deze automobilist aan het begin van het jaar ca. € 1285 kwijt aan benzine om deze afstand af te leggen, nu is dat ca. € 1580. Dit betekent een stijging van de brandstofkosten van € 295 per jaar oftewel € 24,58 per maand. Een automobilist met een dieselauto rijdt gemiddeld jaarlijks 30.000 kilometer (Mobiliteit in cijfers; Bovag). Bij een gemiddeld verbruik van 1 op 15 was deze automobilist aan het begin van het jaar ca. € 1800 kwijt aan diesel om deze afstand af te leggen, nu ca. € 2200. Dit betekent een stijging van de brandstofkosten van € 400 per jaar oftewel € 33,33 per maand. Om de gevolgen voor het midden- en kleinbedrijf van de brandstofprijsstijgingen te kunnen bepalen moet ook nog rekening worden gehouden met een aantal andere factoren. Zo kan een ondernemer de hogere brandstofkosten ten laste van het belastbaar resultaat brengen. Daarnaast kan een ondernemer de betaalde BTW verrekenen met de ontvangen BTW. Het is niet mogelijk om in zijn algemeenheid iets te zeggen over de gevolgen voor het MKB, aangezien dit sterk afhangt van het gebruik van auto’s. Dit is afhankelijk van onder andere de branche en de markt. </antwoord>
      <noten afkomstig="antwoord">
         <noot nummer="1">Naast de accijns en BTW wordt op motorbrandstoffen ook nog een zogenoemde COVA-heffing geheven van – 0,0053 per liter. Deze heffing wordt in het kader van de beantwoording van deze vraag buiten beschouwing gelaten</noot>
         <noot nummer="2">Shell adviesprijs</noot>
         <noot nummer="3">Volledigheidshalve is ook de ontwikkeling van de dieselaccijns in de grafiek weergegeven</noot>
         <noot nummer="4">Dit overzicht ziet uitsluitend op brandstofaccijns op benzine (euroloodvrij) en niet op diesel</noot>
         <noot nummer="5">Zie motie Hofstra/Crone c.s. en motie Dijkstal c.s</noot>
         <noot nummer="6" datum="2005-08-31" bron="Peildatum brandstofprijzen is">Peildatum brandstofprijzen is, 31 augustus 2005</noot>
      </noten>
   </antwoorden>
</kvr>
