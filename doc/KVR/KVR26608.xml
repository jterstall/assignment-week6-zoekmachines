<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Miltenburg (VVD) aan de staatssecretaris van Volksgezondheid, Welzijn en Sport over Valys en de nieuwe aanbesteding van Bovenregionaal Gehandicaptenvervoer. (Ingezonden 6 september 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26608
</item>
         <item attribuut="Inhoud">Vragen naar aanleding van 'hardnekkige geruchten' dat bij de huidige aanbieder van Bovenregionaal Gehandicaptenvervoer, Valys, veel onrust zou zijn, waardoor de kwaliteit van de geleverde diensten lager is dan mag worden verwacht. Indiener wil weten of Valys chauffeurs hun klanten op de mogelijkheid tot klagen wijzen, en zo nee, of er de nieuwe aanbesteding daarover een bepaling kan worden opgenomen. Indiener vraagt verder of het waar is dat gemeenten in het kader van de Wmo vrijwilligers willen inzetten voor het helpen van reizigers op NS-stations, maar hierbij gehinderd worden door een starre NS, die alleen eigen personeel wil gebruiken maar dat lang niet overal inzet.</item>
         <item attribuut="Rubriek">Bouw (Aanbestedingen) Staats- en bestuursrecht (Gemeenten) Staats- en bestuursrecht (Grondrechten) Verkeer, vervoer en waterstaat (Personenvervoer) Verkeer, vervoer en waterstaat (Spoorwegen) Welzijn (Lichamelijk gehandicapten)</item>
         <item attribuut="Trefwoorden">Aanbestedingen Gehandicapten Gemeenten Klachtrecht Personenvervoer Spoorwegen Vrijwilligerswerk</item>
         <item attribuut="Vindplaats">Kamervragen met antwoord 2006-2007, nr. 193, Tweede Kamer</item>
         <item attribuut="Vraagnr_bij_indiening">2050618610</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Miltenburg</persoon>
         </item>
         <item attribuut="Datum_reaktie">2006-10-23</item>
         <item attribuut="Datum_indiening">2006-09-06</item>
         <item attribuut="Document-id">KVR26608</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="409" allpagenumbers="409 410" vetnummer="2050618610" code="0607tkkvr193" lopendefooter="Tweede Kamer, vergaderjaar 2006–2007, Aanhangsel" filenaam="KVR26608" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="193" onderwerp="" indiendatum="2006-09-6">
         <vrager partij="VVD" oorsprong="parlement">Van Miltenburg</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-10-23">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van hardnekkige geruchten dat bij de huidige aanbieder van Bovenregionaal Gehandicaptenvervoer Valys veel onrust zou zijn, waardoor de kwaliteit van de geleverde diensten lager is dan zou mogen worden verwacht? </vraag>
      <vraag nummer="2">Wilt u onderzoeken of deze geruchten op waarheid zijn gebaseerd? Zo ja, kunt u Valys aansporen deze problemen op te lossen? Zo neen, waarom niet? </vraag>
      <vraag nummer="3">Bestaat er een mogelijkheid voor klanten van Valys om bij de aanbieder klachten over de geleverde diensten te melden? Zo ja, worden klanten actief gewezen op deze mogelijkheid, bijvoorbeeld doordat chauffeurs klanten hierop wijzen? Zo neen, wilt u bij de nieuwe aanbesteding hierover een bepaling opnemen of toevoegen? </vraag>
      <vraag nummer="4">Is het waar dat gemeenten in het kader van de Wet maatschappelijke ondersteuning (Wmo) graag vrijwilligers willen inzetten voor het helpen van reizigers op NS-stations? Klopt het dat gemeenten hierbij op problemen stuiten door de starre houding van de NS die alleen eigen personeel wil gebruiken, maar dat lang niet overal inzet? Heeft u hiervan signalen opgevangen? </vraag>
      <vraag nummer="5">Vindt u dat gemeenten op grond van de compensatieplicht gedwongen kunnen worden de NS te helpen om NS-stations toegankelijk te maken? </vraag>
      <vraag nummer="6">Wilt u in overleg treden met de minister van Verkeer en Waterstaat om druk uit te oefenen op de NS om dit soort vrijwilligersprojecten te ondersteunen en eventueel te faciliteren in plaats van ze tegen te werken? Zo ja, op welke termijn kunnen wij hierover bericht ontvangen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Van geruchten over welke vorm van onrust dan ook, is zowel bij de directie van de huidige dienstverlener (Transvision) als bij VWS niets bekend. De kwaliteit van de geleverde diensten is dan ook niet lager dan hetgeen daarover contractueel is vastgelegd. </antwoord>
      <antwoord nummer="2">Ik zie géén aanleiding om de geruchten nader te onderzoeken. Er zijn zowel bij Transvision als bij VWS géén problemen bekend. Sterker nog, het aantal klachten dat wordt ingediend bij Valys blijft zeer laag. De kwaliteit van dienstverlening door gebruikers van Valys blijft op een goed niveau zitten. Zie ook mijn brief van 28 maart 2006 (vergaderjaar 2005–2006, 25 847, nr. 35) waarin een recent uitgevoerd klanttevredenheidsonderzoek is bijgevoegd. </antwoord>
      <antwoord nummer="3">Met de huidige dienstverlener zijn bij de start van het contract in 2004 afspraken gemaakt over een klachtenprocedure. Klanten worden door chauffeurs op deze mogelijkheid gewezen. Vergelijkbare bepalingen over een klachtenprocedure zijn eveneens opgenomen in het bestek van de nieuwe aanbesteding. Zie ook eerdere antwoorden op Kamervragen van de leden Van Dijken en Smits (vergaderjaar 2003–2004, Aanhangsel Handelingen, nr. 1506). </antwoord>
      <antwoord nummer="4">Er zijn bij NS en VWS géén gemeenten bekend die in het kader van de Wmo vrijwilligers willen inzetten voor het helpen van reizigers op NS-stations. NS werkt sinds medio 2002 met een systeem voor assistentieverlening dat in goed overleg met de CG-Raad en het ministerie van Verkeer en Waterstaat is opgezet. NS voert momenteel de centrale regie voor de assistentieverlening op 107 NS-stations. Op deze stations dient een gecertificeerde «reisassistent» snel op het vertrek-, overstap- en aankomststation aanwezig te kunnen zijn. Op de grotere stations wordt de taak van reisassistent uitgevoerd door NS-servicemedewerkers. Assistentieverlening op de kleinere stations gebeurt door geselecteerde taxiondernemingen die zijn aangesloten bij Transvision (de huidige uitvoerder van Valys). In een enkel geval wordt de taak van reisassistent uitgevoerd door een – eveneens gecertificeerde – vrijwilliger. </antwoord>
      <antwoord nummer="5">Het toegankelijk maken van de stations in Nederland is de verantwoordelijkheid van ProRail. ProRail is hiertoe verplicht middels de Beheerconcessie hoofdspoorweginfrastructuur (art. 9). Hoe ProRail dat gaat uitvoeren staat in het Implementatieplan Toegankelijkheid van ProRail en NS dat door de minister van Verkeer en Waterstaat op 29 september 2006 aan uw Kamer is aangeboden. Gemeenten kunnen derhalve niet worden gedwongen om ProRail te ondersteunen bij het toegankelijk maken van NS-stations. </antwoord>
      <antwoord nummer="6">Op grond van artikel 10 van de vervoersconcessie voor het hoofdrailnet is het aan NS om te bepalen door wie zij de assistentieverlening laat uitvoeren. NS geeft desgevraagd aan de door u veronderstelde tegenwerking niet te herkennen. Op een enkele vraag door een potentiële vrijwilligers-organisatie is door NS uitleg gegeven over de voorwaarden (bijvoorbeeld specifieke opleidingseisen) die aan reisassistentie worden gesteld. Dit heeft echter niet geleid tot een concreet verzoek of voorstel van een vrijwilligersorganisatie aan NS om te helpen met het verlenen van assistentie. </antwoord>
      <noten afkomstig="antwoord"/>
   </antwoorden>
</kvr>
