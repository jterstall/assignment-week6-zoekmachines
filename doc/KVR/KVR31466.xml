<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tang en Vos (beiden PvdA) aan de minister van Financiën over het bijna-faillissement van een groot hedgefund. (Ingezonden 20 maart 2008); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31466
</item>
         <item attribuut="Inhoud">Vragen naar aanleiding van een artikel in het Financieel Dagblad van 7 en 8 maart 2008 over het bijna-faillissement van een groot hedgefund. De indieners vragen aan de minister of hij de mening deelt dat een hefboomconstructie waarbij belegd wordt met geleend geld met een waarde van maar liefst 32 keer het eigen vermogen, zeer riskant is en dat een faillissement van dit hedgefund systeemrisico's in zich bergt, gegeven het feit dat elf financiële instellingen samen ongeveer 20 miljard dollar aan dit hedgefund hebben uitgeleend.</item>
         <item attribuut="Rubriek">Geld- en kapitaalmarkt (Beleggingen) Geld- en kapitaalmarkt (Kredieten) Geld- en kapitaalmarkt (Overig)</item>
         <item attribuut="Trefwoorden">Beleggingen Effectenbeurzen Kredieten</item>
         <item attribuut="Vindplaats">Kamervragen met antwoord 2007-2008, nr. 1875, Tweede Kamer</item>
         <item attribuut="Vraagnr_bij_indiening">2070815260</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Tang Vos</persoon>
         </item>
         <item attribuut="Datum_reaktie">2008-04-01</item>
         <item attribuut="Datum_indiening">2008-03-20</item>
         <item attribuut="Document-id">KVR31466</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3827" allpagenumbers="3827 3828 3829" vetnummer="2070815260" code="0708tkkvr1875" lopendefooter="Tweede Kamer, vergaderjaar 2007–2008, Aanhangsel" filenaam="KVR31466" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1875" onderwerp="" indiendatum="2008-03-20">
         <vrager partij="PvdA" oorsprong="parlement">Tang Vos</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2008-04-1">
         <antwoorder functie="minister" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Kent u de berichten «Carlyle wankelt op Damrak» en «Damrak haalde risico’s bewust binnen»? <voetnoot nummer="1"/>
      </vraag>
      <vraag nummer="2" voetnoot="2">Kent u de opmerking van Willem Middelkoop «De voorwaarden waren hier lekker soepel in Amsterdam» als antwoord op de vraag waarom het investeringsfonds Carlyle Capital Corporation (CCC) vorige zomer in Amsterdam naar de beurs ging? <voetnoot nummer="2"/>
      </vraag>
      <vraag nummer="3">Heeft Euronext een actieve rol gespeeld bij de beursgang van dit investeringsfonds op het gebied van soliditeit van de beleggingen? </vraag>
      <vraag nummer="4">Is het waar dat CCC geen vergunning van de AFM nodig had, omdat de AFM de toezichthouder op Guernsey waar CCC zijn hoofdzetel heeft erkent? </vraag>
      <vraag nummer="5">Wat zijn de verschillen in vergunningseisen tussen de AFM en de toezichthouder op Guernsey? </vraag>
      <vraag nummer="6">Welke rol heeft de AFM nog gespeeld bij de beursgang van dit investeringsfonds? </vraag>
      <vraag nummer="7">Deelt u de mening dat een hefboomconstructie waarbij belegd wordt met geleend geld met een waarde van maar liefst 32 keer het eigen vermogen, zeer riskant is? </vraag>
      <vraag nummer="8">Is het waar dat er geen regels zijn over de mate waarin hedgefunds via schuldfinanciering aan vermogen kunnen komen, omdat de Europese Capital Requirements Directive niet voor beleggingsinstellingen geldt? </vraag>
      <vraag nummer="9">Deelt u de mening dat een faillissement van dit hedgefund systeemrisico’s in zich bergt, gegeven het feit dat elf financiële instellingen samen ongeveer 20 miljard dollar aan dit hedgefund hebben uitgeleend? Wilt u uw antwoord toelichten? </vraag>
      <vraag nummer="10">Welk deel van het vreemd vermogen van dit fonds is door Nederlandse financiële instellingen gefinancierd? </vraag>
      <vraag nummer="11">Kunt u zich voorstellen dat het verstandig is om fondsen met een zeer grote mate van onderkapitalisatie («thin capitalisation») te onderwerpen aan een vorm van prudentieel toezicht van De Nederlandsche Bank? Wilt u uw antwoord toelichten? </vraag>
      <vraag nummer="12">In hoeverre draagt aftrekbaarheid van rente op leningen bij aan het gebruik van hefboomconstructies? Gelden hier regels voor op het gebied van onderkapitalisatie? </vraag>
      <vraag nummer="13">Kunt u deze vragen beantwoorden vóór het algemeen overleg over de kredietcrisis op 3 april 2008? </vraag>
      <noten afkomstig="vraag">
         <noot nummer="1" datum="2008-03-8" bron="Financieel Dagblad, 7 en">Financieel Dagblad, 7 en, 8 maart 2008</noot>
         <noot nummer="2" weblink="http://www.rtl.nl/(/financien/rtlz/home/) /components/financien/rtlz/2008/weken_2008/10/0307_0920_handel_carlyle_ams_stilgelegd.xml">http://www.rtl.nl/(/financien/rtlz/home/) /components/financien/rtlz/2008/weken_2008/10/0307_0920_handel_carlyle_ams_stilgelegd.xml</noot>
      </noten>
   </vragen>
   <antwoorden aantal="13">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Euronext dient op grond van de Wet op het financieel toezicht (Wft) te zorgen voor duidelijke en transparante regels inzake de toelating tot de handel en dient regelmatig te verifiëren of nog aan de toelatingsvoorwaarden wordt voldaan. Deze verplichting volgt overigens uit de Markets in Financial Instruments Directive (MiFID) en geldt dus in de hele Europese Unie. Euronext heeft in de beursregels toelatingseisen opgenomen, waaronder de eis dat de marktkapitalisatie ten minste € 5.000.000 bedraagt en dat er in beginsel een free float (het percentage effecten dat vrij verhandelbaar is op Euronext) is van ten minste 25%. De toelating tot de handel heeft op eigen initiatief van de beleggingsinstelling plaatsgevonden. Euronext heeft aangegeven daarbij geen stimulerende rol te hebben gespeeld. Verder heb ik van Euronext begrepen dat het verzoek tot toelating tot de handel getoetst is conform de geldende regels. </antwoord>
      <antwoord nummer="4">Ja. Guernsey is door de minister van Financiën aangewezen als adequaat toezichtland. De vergunningplicht voor beleggingsinstellingen is op grond van de Wft niet van toepassing op het aanbieden van rechten van deelneming in een beleggingsinstelling met zetel in een door de minister aangewezen adequaat toezichtland. De minister van Financiën kan een staat aanwijzen indien het toezicht dat in de desbetreffende staat wordt uitgeoefend voldoende waarborgen biedt ten aanzien van de belangen die de Wft beoogt te beschermen. De minister besluit dit op basis van advies van de AFM. Guernsey was reeds aangewezen door DNB (in het verleden de vergunningverlener voor beleggingsinstellingen), en zodoende heeft DNB het initiële onderzoek verricht naar de regelgeving en het toezicht aldaar. Uiteraard dient de beleggingsinstelling uit een aangewezen staat die in Nederland actief wil worden, aan te tonen onder toezicht te staan in de eigen staat. Wanneer een beleggingsinstelling uit een aangewezen staat in Nederland actief wordt, houdt de AFM toezicht op de doorlopende wettelijke verplichtingen voor dergelijke beleggingsinstellingen die met name betrekking hebben op de verstrekking van informatie door de beleggingsinstelling aan de deelnemers. </antwoord>
      <antwoord nummer="5">Op grond van de Wft wordt een staat slechts aangewezen als de in die staat geldende regels voor het aanbieden van rechten van deelneming in een beleggingsinstelling en het toezicht op de naleving daarvan voldoende waarborgen bieden ten aanzien van de belangen die de Wft beoogt te beschermen. Meer in het bijzonder dienen de betreffende regels gelijkwaardig te zijn aan hetgeen in de Wft geregeld is met betrekking tot: 1. deskundigheid en betrouwbaarheid; 2. financiële waarborgen; 3. bedrijfsvoering; 4. aan de deelnemers in de beleggingsinstelling en de toezichthouder te verstrekken informatie; en 5. waarborgen voor een adequaat toezicht op de naleving van de in die staat geldende regels. Naast deze voorwaarden moet de samenwerking met de toezichthoudende instantie van de desbetreffende staat zijn gewaarborgd. Voorts moet de toezichthoudende instantie over gelijkwaardige waarborgen beschikken voor handhaving en naleving van relevante wetgeving. De toezichthouders hebben dit in het verleden voor Guernsey onderzocht. De vergunningeisen voor beleggingsinstellingen in Guernsey zijn dan ook in grote lijnen vergelijkbaar met de eisen in Nederland. </antwoord>
      <antwoord nummer="6">Het is op grond van de Wft verboden in Nederland effecten aan te bieden aan het publiek of effecten te doen toelaten tot de handel op een in Nederland gelegen of functionerende gereglementeerde markt, tenzij ter zake van de aanbieding of de toelating een prospectus algemeen verkrijgbaar is dat is goedgekeurd door de Autoriteit Financiële Markten (AFM) of door een toezichthoudende instantie van een andere lidstaat. Aangezien de beleggingsinstelling nog niet beschikte over een goedgekeurd prospectus, is goedkeuring gevraagd aan en verkregen van de AFM. Een dergelijke goedkeuring omvat enkel het positieve besluit bij het afronden van de controle van de volledigheid van het prospectus, met inbegrip van de consistentie en begrijpelijkheid van de verstrekte informatie. Na goedkeuring moet men voldoen aan de regels die voor beursgenoteerde ondernemingen gelden, zoals bijvoorbeeld het publiceren van koersgevoelige informatie. Ook daarop heeft de AFM actief toezicht gehouden. Zoals bij vraag 4 reeds is aangegeven houdt de AFM verder toezicht op de in Nederland geldende doorlopende wettelijke verplichtingen voor dergelijke beleggingsinstellingen, die met name betrekking hebben op de verstrekking van informatie door de beleggingsinstelling aan de deelnemers. </antwoord>
      <antwoord nummer="7">Beleggen met geleend geld kan zonder meer risicovol zijn. Zoals u aangeeft bestaat het geïnvesteerde vermogen van CCC hoofdzakelijk uit vreemd vermogen (leningen), en een beperkt deel eigen vermogen (aandeelhouderskapitaal). Door gebruik te maken van een dergelijke hefboomconstructie kan het gerealiseerde beleggingsresultaat, na aftrek van de verschuldigde rente, leiden tot een groot rendement op het eigen vermogen (aandeelhouderskapitaal). Hier staat tegenover dat zal worden ingeteerd op het aandeelhoudersvermogen indien de beleggingsresultaten onvoldoende zijn om de verschuldigde rente te betalen. </antwoord>
      <antwoord nummer="8">Ja. De Capital Requirements Directive (CRD) is van toepassing op kredietinstellingen en beleggingsondernemingen. Een beleggingsinstelling, zoals CCC, valt hiermee niet onder de bepalingen van de CRD. </antwoord>
      <antwoord nummer="9">Nee. Zoals eerder aangegeven heeft CCC belegd met geleend geld. Zoals gebruikelijk dient de aangeschafte activa, in dit geval beleggingen, hierbij als onderpand voor de lening. Wanneer de waarde van het onderpand – in dit geval beleggingen – daalt, zal de kredietverstrekker aanvullende zekerheid eisen (de zogenaamde «margin call») in de vorm van een bijstorting. Omdat CCC niet aan deze terugkerende verplichting heeft kunnen blijven voldoen, hebben de kredietverstrekkers het onderpand opgeëist met het faillissement van CCC tot gevolg. Feitelijk hebben de kredietverstrekkers hiermee – in een vroeg stadium – verdere verliezen voorkomen ten koste van CCC, waarmee risico’s voor het financiële systeem in dit specifieke geval beperkt zijn. </antwoord>
      <antwoord nummer="10">Als minister van Financiën kan ik niet ingaan op de samenstelling van het vreemd vermogen van een individuele instelling als CCC. </antwoord>
      <antwoord nummer="11">In het geval van beleggingsfondsen grijpt het Nederlandse toezicht aan bij de beheerder van een fonds. Een beheerder is een rechtspersoon die het beheer voert over een of meer beleggingsfondsen. Die beheerder moet voldoen aan gedragsvereisten, waar de AFM toezicht op houdt, en daarnaast aan prudentiële vereisten, waar DNB op toeziet. Belangrijke elementen daarbij zijn de eis van vermogenscheiding – waardoor de beheerder niet over de gelden van beleggers kan beschikken – en voldoende transparantie richting de beleggers omtrent de aard (en daarmee risico’s) van de fondsen. De prudentiële vereisten komen vooral neer op een minimumbedrag aan eigen vermogen en, voor bepaalde categorieën beleggingsfondsen, eisen met betrekking tot het aanhouden van liquiditeit. De risicograad van de beleggingsfondsen zelf is geen object van toezicht en ik zie geen aanleiding daar verandering in aan te brengen. Het is aan de belegger om te bepalen welke mate van risico hij wenst te lopen. </antwoord>
      <antwoord nummer="12">Volgens de (openbare) jaarrekening van CCC is dit fonds feitelijk gevestigd te Guernsey, zodat Nederlandse vennootschapsbelastingheffing niet aan de orde is. In Guernsey is CCC, volgens de toelichting op de jaarrekening, vrijgesteld van belastingheffing. Aftrekbaarheid van rente lijkt dus geen rol te hebben gespeeld bij het aangaan van de hefboomconstructies. In Nederland kan de fiscale aftrek van rente overigens onder omstandigheden worden beperkt door de zogenoemde «thin capitalisation»-regeling (art. 10d van de Wet op de vennootschapsbelasting 1969). Deze regeling houdt verkort weergegeven in dat rente niet aftrekbaar is, voor zover het vreemd vermogen van een belastingplichtige meer bedraagt dan driemaal het eigen vermogen (vaste ratio toets) en het vreemd vermogen in verhouding tot het eigen vermogen hoger is dan bij het concern waarvan de belastingplichtige deel uitmaakt (concerntoets). De niet-aftrekbare rente is echter nooit hoger dan de rente die per saldo aan verbonden lichamen is verschuldigd (derdenrente blijft aftrekbaar). </antwoord>
      <antwoord nummer="13">Ja. </antwoord>
      <noten afkomstig="antwoord"/>
   </antwoorden>
</kvr>
