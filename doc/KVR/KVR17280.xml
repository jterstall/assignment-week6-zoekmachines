<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Joldersma (beiden CDA) aan de minister van Justitie over een schadevergoeding aan familie van Eric Jan den Haan uit Tiel. (Ingezonden 22 november 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17280
</item>
         <item attribuut="Inhoud">Vragen over de schadevergoeding aan de familie van een slachtoffer van zinloos geweld, die mogelijk niet wordt uitgekeerd door beperkte financiële middelen van de dader.</item>
         <item attribuut="Rubriek">Strafrecht en strafprocesrecht (Schadevergoeding)</item>
         <item attribuut="Trefwoorden">Schadevergoeding</item>
         <item attribuut="Vindplaats">Kamervragen met antwoord 2002-2003, nr. 852, Tweede Kamer</item>
         <item attribuut="Vraagnr_bij_indiening">2020303600</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Joldersma</persoon>
         </item>
         <item attribuut="Datum_reaktie">2003-03-04</item>
         <item attribuut="Datum_indiening">2002-11-22</item>
         <item attribuut="Document-id">KVR17280</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1787" allpagenumbers="1787 1788" vetnummer="2020303600" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17280" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="852" onderwerp="" indiendatum="2002-11-22">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Joldersma</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="4 maaart 2003), zie ook Aanhangsel Handelingen nr. 500, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u onze vragen d.d. 3 november jl. inzake de schadevergoeding aan familie van slachtoffers van zinloos geweld? <voetnoot nummer="1"/>
      </vraag>
      <vraag nummer="2">Waarom beschikte de dader van de schietpartij waarbij Eric Jan den Haan omkwam, niet over financiële middelen om het aflossingsbedrag te verhogen? </vraag>
      <vraag nummer="3">Waarom beschikte de dader na invrijheidstelling niet over financiële middelen om het aflossingsbedrag te verhogen? </vraag>
      <vraag nummer="4">Waarom moeten slachtoffers zelf, na beëindiging van de inspanningen van het CJIB, langs civielrechtelijke weg de schadevergoeding incasseren? Acht u dit vanuit het slachtofferbelang gewenst? </vraag>
      <vraag nummer="5">Welke mogelijkheden ziet u om te voorkomen dat (familie van) slachtoffers gedwongen worden om zelf via civielrechtelijke weg in contact te komen met de daders/veroordeelden? </vraag>
      <noten afkomstig="vraag">
         <noot nummer="1">Aanhangsel van de handelingen, 2002–2003, nr. 362</noot>
      </noten>
   </vragen>
   <antwoorden aantal="4">
      <antwoord nummer="1">Ja, deze vragen zijn op 15 november jl. beantwoord. </antwoord>
      <antwoord nummer="2">De dader van de schietpartij bevond zich ten tijde van zijn berechting in voorlopige hechtenis. Nadat de uitspraak van het gerechtshof onherroepelijk was geworden heeft hij aansluitend de opgelegde straf uitgezeten. Tijdens zijn detentie is onderzoek gedaan naar zijn financiële situatie. De deurwaarder heeft daarop een (voorlopige) betalingsregeling voorgesteld waarmee het CJIB akkoord is gegaan. Het verzoek om een dergelijke regeling moet vergezeld gaan van bewijsstukken van de financiële situatie. Het CJIB heeft voor deze weg gekozen boven het terughalen van deze zaak van de deurwaarder en het vervangend hechten van de veroordeelde, daar er op deze wijze toch, zij het heel beperkt, geld geïnd werd ten behoeve van de slachtoffers in deze zaak. </antwoord>
      <antwoord nummer="3">Na de detentie van veroordeelde ging het CJIB niet langer akkoord met de getroffen betalingsregeling. Aan de deurwaarder is verzocht het maandelijkse aflossingsbedrag te verhogen. Opnieuw is de financiële situatie van veroordeelde onderzocht. Uit het onderzoek is gebleken dat veroordeelde niet over financiële middelen beschikte om het aflossingsbedrag substantieel te verhogen. De veroordeelde beschikte noch over een vaste woon- of verblijfplaats noch over inkomsten uit werk of een uitkering. In aanvulling op het antwoord op vraag 3 van de vragen d.d. 3 november jl. is in november (2002) de procedure met betrekking tot de tenuitvoerlegging van de vervangende hechtenis aangevangen. Veroordeelde heeft daarop eind november het gehele openstaande bedrag betaald aan het CJIB. Overigens heeft het Schadefonds Geweldsmisdrijven op 20 juni 2001 aan de familie Den Haan een bedrag uitgekeerd van 2776,23 euro, zijnde de kosten voor begrafenis/crematie en een gedenksteen. Door het gerechtshof Arnhem was een deel van dit bedrag opgelegd aan veroordeelde als schadevergoedingsmaatregel ten behoeve van de familie Den Haan. </antwoord>
      <antwoord nummer="4 en 5">Het tweede deel van vraag 4 betreft een waardering van de bestaande procedure vanuit het oogpunt van het slachtofferbelang. Dat gezichtspunt kan binnen de geldende wetgeving echter niet bepalend zijn bij de inrichting van de regeling terzake en derhalve ook niet bij de beoordeling daarvan. Bepalend uitgangspunt voor de opzet van de wetgeving is de verantwoordelijkheid van de dader voor schade die hij een slachtoffer berokkent. Een verschuiving in dat uitgangspunt in de zin dat de verantwoordelijkheid voor de schade en daarmee de schadevergoedingsplicht, meer bij de overheid komt te liggen zou een fundamentele stelselwijziging inhouden die naar mijn inzicht niet alleen praktisch onwenselijk is, maar waarbij ik ook principiële bezwaren zie. Implicatie van dat uitgangspunt zou immers zijn dat de samenleving collectief de verantwoordelijkheid aanvaardt voor misdrijven die gepleegd worden en dat de staat de burger als het ware de garantie geeft dat de staat aansprakelijk is voor schade die de burger ondervindt als gevolg van misdrijven. Een dergelijke stelselwijziging zou vergaande consequenties hebben voor overheidsbevoegdheden (totale veiligheid vergt totalitaire bevoegdheden) en daarmee voor de vrijheden van de burger. Onverlet mijn principiële bezwaren bij het overnemen door de overheid van de plicht tot schadevergoeding van de dader, is het alleszins billijk dat de overheid het slachtoffer (via het CJIB) helpt bij de incasso van de schadevergoeding indien de rechter een schadevergoedingsmaatregel heeft opgelegd. Artikel 36 f, eerste lid, van het Wetboek van Strafrecht geeft de rechtsgrond van de schadevergoedingsmaatregel. Het Centraal Justitieel Incassobureau (CJIB) zorgt voor de incasso van de door de rechter als schadevergoedingsmaatregel opgelegde verplichting tot betaling aan de Staat van een som gelds ten behoeve van het slachtoffer. In het tweede lid van dat artikel is bepaald dat de rechter deze maatregel kan opleggen «indien en voor zover de verdachte jegens het slachtoffer naar burgerlijk recht aansprakelijk is voor de schade die door het strafbare feit is toegebracht». In lijn hiermee is in artikel 554, eerste lid, van het Wetboek van Strafvordering, onder meer bepaald dat de benadeelde partij het vonnis of arrest zelf ten uitvoer doet leggen «op de wijze bepaald voor vonnissen in burgerlijke zaken». Dit geldt volgens het tweede lid van dat artikel ook indien de rechter de schadevergoedingsmaatregel heeft opgelegd en er bij gebreke aan voldoening van het verschuldigde bedrag hechtenis is toegepast. Consequentie van de principiële keuze van de wetgever en het daarop gebaseerde wettelijk systeem is echter, dat wanneer in incidentele gevallen de incasso door het CJIB geen resultaat oplevert, voor het slachtoffer vervolgens alleen nog de civielrechtelijke incasso open staat op de voet van artikel 554, tweede lid, Wetboek van Strafvordering. Daardoor zijn bepaalde vormen van (administratief) contact onvermijdelijk (vraag 5). Over de wijze waarop de incasso door het CJIB verloopt, informeerde ik u uitvoerig bij de beantwoording van uw vragen van 3 november 2002. Het CJIB levert een goede prestatie, gezien het zeer geringe aantal gevallen waarin ondanks alle inspanningen door het CJIB niet kan worden geïnd (1%). Gelet op deze prestaties zie ik geen aanleiding het systeem te veranderen. Aan het uitgangspunt dat eerst en vooral de dader zelf moet worden aangesproken wordt recht gedaan, zonder dat het slachtoffer erbij inschiet. Uiteraard kunnen de slachtoffers voor wie het CJIB geen resultaat weet te boeken dit als teleurstellend of onrechtvaardig ervaren. Dit zal met name het geval zijn indien sprake was van een ernstig en opzettelijk gepleegd geweldsdelict. Voor deze groep slachtoffers bestaat gelukkig de mogelijkheid een aanvraag in te dienen voor een tegemoetkoming in de schade bij het Schadefonds Geweldsmisdrijven. Dit fonds is bestemd voor de meest schrijnende gevallen, als blijk van solidariteit van de samenleving. Bij de parlementaire behandeling van de Justitiebegroting voor het jaar 2003, Kamerstuk 28 600 VI, nr. 40 heeft de Kamer een motie aangenomen lid Albayrak c.s., waarin mij verzocht wordt onderzoek te doen naar de mogelijkheden voor een solidariteitsfonds voor slachtoffers van geweldsmisdrijven. De overheid zou daarbij zorg dienen te dragen voor betaling van de schade aan deze slachtoffers en vervolgens de schadevergoeding moeten zien te verhalen op de dader. Dit gaat uit van een andere benadering dan het bestaande systeem. Mogelijk zullen de resultaten van dit onderzoek leiden tot een nieuwe discussie over de vraag tot hoe ver de verantwoordelijkheid van de overheid in dit soort zaken dient te gaan. Ook in het verband van de Europese Unie wordt deze discussie gevoerd, aan de hand van een recent voorstel van de Commissie voor een richtlijn van de Raad betreffende de schadeloosstelling van slachtoffers van misdrijven. Conform de daarvoor geldende afspraken zal ik de Kamer daarover nader informeren. Vanwege voornoemde principiële bezwaren die tegen een andere regeling dan de huidige kunnen worden aangevoerd, wil ik niet vooruitlopen op de uitkomsten van het onderzoek en deze discussie. </antwoord>
      <noten afkomstig="antwoord"/>
   </antwoorden>
</kvr>
