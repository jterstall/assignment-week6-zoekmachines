<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wolfsen (PvdA) en Smilde (CDA) aan de ministers van Justitie en van Binnenlandse Zaken en Koninkrijksrelaties over zoekgeraakte identiteitsbewijzen en de identificatieplicht. (Ingezonden 6 april 2005); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22963
</item>
         <item attribuut="Inhoud">Vragen naar aanleiding van bericht dat mensen die worden beroofd van hun identititeitskaart niet alleen de kosten moeten betalen van hun nieuwe kaart maar daarnaast nog een administratieve boete moeten betalen. Aanvulling op vragen van lid De Wit (Aanhangsel van de Handelingen, 2004-2005, nr. 1094) over de consequenties van de identificatieplicht voor kwetsbare groepen in de samenleving.</item>
         <item attribuut="Rubriek">Consument (Algemeen) Criminaliteit en openbare orde (Persoonsregistratie en identificatie) Staats- en bestuursrecht (Gemeenten)</item>
         <item attribuut="Trefwoorden">Consumenten Geldboetes Gemeenten Legitimatie</item>
         <item attribuut="Vindplaats">Kamervragen met antwoord 2004-2005, nr. 1597, Tweede Kamer</item>
         <item attribuut="Vraagnr_bij_indiening">2040512130</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Wolfsen</persoon>
            <persoon partij="CDA">Smilde</persoon>
         </item>
         <item attribuut="Datum_reaktie">2005-05-09</item>
         <item attribuut="Datum_indiening">2005-04-06</item>
         <item attribuut="Document-id">KVR22963</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3407" allpagenumbers="3407 3408" vetnummer="2040512130" code="0405tkkvr1597" lopendefooter="Tweede Kamer, vergaderjaar 2004–2005, Aanhangsel" filenaam="KVR22963" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1597" onderwerp="" indiendatum="2005-04-6">
         <vrager partij="PvdA" oorsprong="parlement">Wolfsen</vrager>
         <vrager partij="CDA" oorsprong="parlement">Smilde</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-05-9">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Binnenlandse Zaken en Koninkrijksrelaties en voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat mensen die worden bestolen van hun identiteitskaart niet alleen de kosten moeten betalen voor een nieuwe kaart, maar daarnaast ook nog een administratieve boete krijgen van € 20,65? <voetnoot nummer="1"/>Zo ja, waar is dat op gebaseerd? </vraag>
      <vraag nummer="2">Is dit praktijk in alle gemeenten, zijn de bedragen steeds gelijk en acht u dit beleid in alle gevallen – en dus ook als de houder geen enkele schuld heeft aan het verlies – redelijk? Zo neen, wat gaat u doen om hier een einde aan te maken? </vraag>
      <vraag nummer="3" voetnoot="2">Kan uit de antwoorden op vragen van het lid De Wit <voetnoot nummer="2"/>worden opgemaakt dat personen die niet (meer) in staat zijn om zelfstandig in de publieke ruimte te opereren en die niet (meer) zelfstandig aan het maatschappelijk leven deelnemen in redelijkheid niet zullen worden onderworpen aan de identificatieplicht? Zo ja, is het mogelijk een objectief criterium te ontwikkelen op grond waarvan sommige mensen vrijgesteld zouden kunnen worden. Is het onredelijk te veronderstellen dat tot deze groep feitelijk behoren: alle bewoners van verpleeg- en verzorgingshuizen en bijvoorbeeld hoogbejaarden en/of gehandicapten die nog wel gewoon thuis wonen maar feitelijk niet zelfstandig meer buiten kunnen komen? </vraag>
      <vraag nummer="4" voetnoot="3">Wat vindt u van de gedachte dat het mogelijk wordt om identificatiekaarten af te kunnen geven waarop kenbaar kan worden gemaakt, dat er door de rechter een beschermingsmaatregel (curatele of onderbewindstelling) is uitgesproken? Op welke wijze kan anders worden voorkomen dat tegen de wil van de belangenbehartiger bijvoorbeeld (telefoon-)abonnementen worden afgesloten? <voetnoot nummer="3"/>
      </vraag>
      <vraag nummer="5">Wat vindt u van het voorstel om het identiteitsbewijs van mensen boven 75 jaar niet langer te onderwerpen aan de tijdelijke geldigheid van 5 jaar, maar levenslang geldig te laten zijn? </vraag>
      <noten afkomstig="vraag">
         <noot nummer="1" datum="2005-02-25" bron="De Telegraaf">De Telegraaf, 25 februari 2005</noot>
         <noot nummer="2" documenttype="Kamervragen" documentnummer="1094" documentjaargang="2004-2005">Aanhangsel Handelingen, nr. 1094, vergaderjaar 2004–2005.</noot>
      </noten>
   </vragen>
   <antwoorden aantal="4">
      <antwoord nummer="1 en 2" voetnoot="1">Indien houders van een paspoort of een Nederlandse identiteitskaart bij het aanvragen van een nieuw document het oude document niet kunnen overleggen, dienen de paspoortverstrekkende autoriteiten, waaronder gemeenten, extra handelingen te verrichten. Zoals ook is aangegeven in het antwoord van 12 maart 1998 op eerdere kamervragen over dit onderwerp <voetnoot nummer="1"/>moet daarbij onder andere worden gedacht aan het verzenden van kennisgevingen, het opvragen van het oude aanvraagformulier en het opmaken van de verklaring van vermissing. Gemeenten kunnen hiervoor een bedrag aan leges in rekening brengen, waarvan de hoogte per gemeente kan verschillen naargelang de wijze waarop deze kosten in de desbetreffende gemeenten zijn opgebouwd. Ook de mate waarin de inkomsten uit de leges voor vermissing van documenten volgens gemeentelijk beleid moeten bijdragen aan het totaalbeeld, waarbij de gezamenlijke rechten in de legesverordening niet boven de werkelijke kosten mogen uitgaan, is bepalend voor de hoogte daarvan. Uit het voorgaande moge blijken dat er geen sprake is van het opleggen van een boete, maar uitsluitend van het heffen van leges voor het verrichten van administratieve handelingen. Daaruit volgt dat in beginsel niet relevant is of het verlies van het document buiten schuld van de houder heeft plaatsgevonden. Het staat gemeenten echter vrij om in hun legesverordening een regeling op te nemen, waardoor het mogelijk wordt om in individuele gevallen geheel of gedeeltelijk van legesheffing af te zien, indien deze voor de betrokken burger een bijzondere hardheid zou betekenen. </antwoord>
      <antwoord nummer="3">Uit de door vragenstellers genoemde antwoorden kan worden afgeleid dat de kans dat leden van genoemde groepen met een vordering tot inzage van het identiteitsbewijs worden geconfronteerd zeer gering zal zijn. Een sanctie wegens het niet voldoen aan de toonplicht zal in de praktijk vrijwel niet aan de orde zijn. In het algemeen geldt niet zonder meer dat de genoemde personen in het geheel niet meer aan het maatschappelijk verkeer deelnemen. Bovendien zijn er situaties waarin ook al voor de uitbreiding van de identificatieplicht op 1 januari 2005 de identiteit van personen moest worden vastgesteld aan de hand van een geldig identiteitsbewijs, bij voorbeeld door de notaris bij het opmaken of de wijziging van een testament. Voorts kan in dit verband worden gewezen op het bij de Eerste Kamer aanhangige wetsvoorstel inzake de identificatieplicht in de (gezondheids)zorg (kamerstuk 29 623), dat van belang is voor allen die geregeld gebruik maken van deze voorzieningen. Het zou dan ook niet juist zijn om in zijn algemeenheid aan te nemen dat alle bewoners van verpleeg- en verzorgingshuizen, hoogbejaarden en gehandicapten die zich niet meer zelfstandig in de openbare ruimte begeven, niet meer aan het maatschappelijk verkeer deelnemen. Dat zal terdege kunnen verschillen, mede naargelang de aard en de mate van de handicap van de betrokken persoon. Een objectief criterium op grond waarvan categorale ontheffing zou kunnen worden verleend, is dan ook niet te geven. </antwoord>
      <antwoord nummer="4">In de Paspoortwet, de Vreemdelingenwet 2000 en de Wegenverkeerswet 1994, c.q. de daarop gebaseerde lagere regelgeving is opgenomen welke gegevens op de verschillende documenten moeten worden vermeld. Het gebruik van het reisdocument, het vreemdelingendocument of het rijbewijs als drager van gegevens over curatele, mentorschap of beschermingsbewind past niet in de functie die deze documenten hebben, nog los van het stigmatiserende karakter van dergelijke aantekeningen. Het behoort voorts tot de eigen verantwoordelijkheid van winkeliers om aan te geven onder welke voorwaarden zij transacties aangaan. De uitbreiding van de identificatieplicht is primair bedoeld als instrument voor politie en toezichthouders in het kader van de versterking van de rechtshandhaving. Het is niet bedoeld als instrument om in het civielrechtelijk verkeer zekerheid te verkrijgen over de vraag of iemand bevoegd is bepaalde rechtshandelingen te verrichten. Of iemand onder curatele staat, kan met name blijken uit het curateleregister. Dit register is voor het publiek (sinds 4 maart 2004) elektronisch raadpleegbaar (www.rechtspraak.nl). Een rechtshandeling die zonder de toestemming van de curator is verricht kan door deze worden teruggedraaid. Onderbewindstelling wordt volgens de wet slechts gepubliceerd voor zover tot het bewind registergoederen behoren of een onderneming danwel een aandeel in een vennootschap onder firma (zie art. 1: 436, derde lid, BW. Een verdergaande openbaarmaking van het bewind, waartoe vermelding op een identiteitsbewijs toch zou leiden, verdraagt zich niet met aard en opzet van het beschermingsbewind zoals dit in de wet is geregeld. Die regeling bevat eigen voorzieningen waardoor, behalve de betrokkene ook derden afdoende worden beschermd. Volledigheidshalve zij nog opgemerkt dat het mentorschap in het geheel niet behoeft te worden gepubliceerd. Beide maatregelen zijn (mentorschap in 1998 en beschermingsbewind in 2002) geëvalueerd. Daarbij is van een bijzondere beschermingsbehoefte die verder gaat dan de huidige wet, van de betrokkene en van derden die met de betrokkene handelen, niet gebleken. </antwoord>
      <antwoord nummer="5">Uit de vraag maak ik op dat gedoeld wordt op de Nederlandse identiteitskaart, die thans voor vijf jaar wordt verstrekt. Het voorstel om dit document levenslang geldig te laten zijn, stuit echter op praktische en technische bezwaren. In de eerste plaats merk ik op dat de Nederlandse identiteitskaart onder andere wordt gebruikt als reisdocument binnen Europa en als document waarmee de houder zich als onderdaan van een lidstaat van de Europese Unie kan identificeren. Het is zeker niet ondenkbaar dat de introductie van een Nederlandse identiteitskaart met een onbeperkte geldigheidsduur, zowel in het internationale reizigersverkeer als binnen de Europese Unie, de nodige vragen zal oproepen. In dit verband wijs ik op het toenemende belang dat binnen en buiten Europa wordt gehecht aan goed beveiligde reis- en identiteitsdocumenten, waarbij voortdurend nieuwe aanpassingen van beveiligingskenmerken worden voorgesteld, alsmede de opneming van biometrische kenmerken van de houder in het document. Belangrijk daarbij zijn het voorkomen van manipulatie van het document zelf en van het gebruik van het document door een andere persoon die gelijkenis vertoont met de rechtmatige houder (look alike fraude). Het verstrekken van een document met een onbeperkte geldigheidsduur staat haaks op deze ontwikkelingen. Voorts heeft de regering het voornemen uitgesproken om binnen afzienbare termijn over te gaan tot het opnemen van biometrie op zowel het paspoort als de Nederlandse identiteitskaart. De thans bekende technische levensduur van de chip, waarin de biometrische gegevens zullen worden opgenomen, maakt al dat van een onbeperkte geldigheid van het document geen sprake kan zijn. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="875" documentjaargang="1997-1998">Aanhangsel Handelingen, nr. 875, vergaderjaar 1997–1998.</noot>
      </noten>
   </antwoorden>
</kvr>
