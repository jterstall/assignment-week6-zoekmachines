<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Verkeer en Waterstaat en aan de staatssecretaris van Volkshuisvesting, Ruimtelijke Ordening en Milieubeheer over luchtkwaliteit en 70 kilometer op de Waterlinieweg te Utrecht. (Ingezonden 29 juli 2005); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23638
</item>
         <item attribuut="Inhoud">Vragen over de 'zorgelijke situatie' wat betreft de luchtkwaliteit rondom Utrecht, in verband met de snelwegen rond de stad. De hoge maximum snelheden op bepaalde wegen aan de rand van de stad zouden plaatselijk tot geluidsoverlast leiden.</item>
         <item attribuut="Rubriek">Milieu (Geluidhinder) Milieu (Luchtverontreiniging) Verkeer, vervoer en waterstaat (Wegen)</item>
         <item attribuut="Trefwoorden">Geluidhinder Luchtverontreiniging Utrecht Wegen</item>
         <item attribuut="Vindplaats">Kamervragen met antwoord 2004-2005, nr. 2200, Tweede Kamer</item>
         <item attribuut="Vraagnr_bij_indiening">2040518950</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2005-08-23</item>
         <item attribuut="Datum_indiening">2005-07-29</item>
         <item attribuut="Document-id">KVR23638</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4391" allpagenumbers="4391 4392" vetnummer="2040518950" code="0405tkkvr2200" lopendefooter="Tweede Kamer, vergaderjaar 2004–2005, Aanhangsel" filenaam="KVR23638" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2200" onderwerp="" indiendatum="2005-07-29">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Verkeer en Waterstaat en aan de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-08-23">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u zich bewust van de zorgelijke situatie wat betreft de luchtkwaliteit rondom Utrecht? Erkent u dat naast de kritieke (snel)wegen rond Utrecht, te weten de ring van de A2/A12/A27, ook een andere belangrijke ontsluitingsweg aan de oostkant van Utrecht, de gemeentelijke Waterlinieweg, problemen geeft? </vraag>
      <vraag nummer="2">Is de gemeente Utrecht, nadat was besloten om op de waterlinieweg een maximale snelheid van maximaal 70 kilometer per uur in te voeren, teruggefloten door de verkeersofficier van het ministerie van Verkeer en Waterstaat? Is de handhaving van 70 km u op een als 4-baans ingerichte weg wettelijk verboden? </vraag>
      <vraag nummer="3">Erkent u dat automobilisten op de Waterlinieweg met veel te hoge snelheid rijden, wat tot ernstige overlast voor de Utrechtse bewoners in de omliggende wijken leidt? Vindt u het ook een onwenselijke situatie dat hierdoor de luchtverontreiniging en de geluidsoverlast te hoog is? </vraag>
      <vraag nummer="4">Bent u bereid om gemeenten meer vrijheid te geven in het naar beneden brengen van de maximumsnelheid, wanneer gemeenten dat zelf wenselijk vinden in het kader van het terugdringen van geluidsoverlast of het verbeteren van de luchtkwaliteit? </vraag>
      <vraag nummer="5">Bent u bereid om samen met de gemeente Utrecht een oplossing te zoeken zodat de gemeente op korte termijn zelf tot handhaving kan overgaan op de Waterlinieweg? Zo ja, wat is de planning en wat zijn de stappen die u gaat ondernemen? Zo neen, hoe ziet u de situatie op de Waterlinieweg, nadat op de overige wegen rond Utrecht de snelheidslimiet van 80kilometer per uur is ingevoerd? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het kabinet is zich bewust van de zorgelijke situatie met betrekking tot luchtkwaliteit in heel Nederland. Momenteel wordt hard gewerkt aan een nationaal luchtkwaliteitsplan om deze problematiek aan te pakken, waarvoor wordt onderzocht welke oplossingen op korte en langere termijn gevonden kunnen worden om de luchtkwaliteit te verbeteren en om te voldoen aan de luchtkwaliteitsnormen. Hierbij ben ik verantwoordelijk voor de (rijks)wegen. De gemeente Utrecht is wegbeheerder van de Waterlinieweg en is verantwoordelijk voor (de aanpak van) de luchtkwaliteit bij deze weg. </antwoord>
      <antwoord nummer="2">De gemeente Utrecht is als wegbeheerder van de Waterlinieweg zelf bevoegd om verkeersmaatregelen op deze weg in te stellen. Voor het instellen van een verkeersmaatregel is overleg met de politie noodzakelijk. Handhaving van een ingestelde maximumsnelheid is te allen tijde toegestaan (bijvoorbeeld met camera’s), daar waar sprake is van mobiele handhaving gebeurt dit in overleg met het Openbaar Ministerie. Overigens heeft het Ministerie van Verkeer en Waterstaat geen verkeersofficier in dienst. </antwoord>
      <antwoord nummer="3">Ik heb geen inzicht in de gereden snelheden op de Waterlinieweg en kan mij daarom geen oordeel vormen op dit aspect. </antwoord>
      <antwoord nummer="4">De gemeente is, op wegen waarvan zij wegbeheerder is, reeds bevoegd om snelheidsmaatregelen te treffen. </antwoord>
      <antwoord nummer="5">Handhaving van de maximumsnelheden is een zaak van het ministerie van Justitie. Afspraken over handhaving kunnen dan ook door de gemeente met dat ministerie worden gemaakt. Overigens heb ik in overleg met de minister van justitie besloten om op de parallelbanen van het zuidelijke deel van de Ring Utrecht (A12 Oudenrijn–Lunetten) een snelheidslimiet van 80km/u in te voeren. Voor de overige (rijks)delen van de ring wordt nog onderzoek gedaan naar de voor- en nadelen van het invoeren van een limiet van 80 km/h. </antwoord>
      <noten afkomstig="antwoord"/>
   </antwoorden>
</kvr>
