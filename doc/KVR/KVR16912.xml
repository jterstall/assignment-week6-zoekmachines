<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Varela (LPF) aan de minister voor Vreemdelingenzaken en Integratie over de kwestie Tynaarlo. (Ingezonden 31 oktober 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16912
</item>
         <item attribuut="Inhoud">Vragen over het bieden van opvang aan uitgeprocedeerde asielzoekers door bepaalde gemeenten, respectievelijk 'dakloze asielzoekers' (volgens de uitleg van minister Nawijn: asielzoekers zonder onderdak van wie nog wel een tweede of volgend asielverzoek loopt).</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2002-2003, nr. 551, Tweede Kamer</item>
         <item attribuut="Vraagnr_bij_indiening">2020302520</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="LPF">Varela</persoon>
         </item>
         <item attribuut="Datum_reaktie">2002-12-23</item>
         <item attribuut="Datum_indiening">2002-10-31</item>
         <item attribuut="Document-id">KVR16912</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1171" allpagenumbers="1171 1172" vetnummer="2020302520" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16912" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="551" onderwerp="" indiendatum="2002-10-31">
         <vrager partij="LPF" oorsprong="parlement">Varela</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2002-12-23">
         <antwoorder functie="minister" ministerie="Vreemdelingenzaken en Integratie">Nawijn</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u zich er van bewust dat er gemeenten zijn die onder het mom van opvang aan dakloze asielzoekers, in feite opvang aanbieden aan uitgeprocedeerde asielzoekers? </vraag>
      <vraag nummer="2">Kunt u aangeven wat het verschil is tussen dakloze en uitgeprocedeerde asielzoekers? Bent u van mening dat men óf asielzoeker is en dus recht op opvang heeft, óf uitgeprocedeerd is en dus geen asielzoeker meer is en dus geen recht op opvang heeft? </vraag>
      <vraag nummer="3" voetnoot="1">Is het u bekend dat de gemeente Tynaarlo de opvang van uitgeprocedeerde asielzoekers financieel ondersteunt door huisvesting ter beschikking te stellen? <voetnoot nummer="1"/>
      </vraag>
      <vraag nummer="4">Zijn de betreffende «dakloze asielzoekers» van Tynaarlo te kenschetsen als Dublin-claimanten? </vraag>
      <vraag nummer="5">Kunt u met het genoemde beleid van de gemeente Tynaarlo instemmen, ook als er opvang wordt geboden aan anderen dan zgn. Dublin-claimanten? </vraag>
      <vraag nummer="6">Zo nee, bent u van zins om in deze bestuursdwang toe te passen? </vraag>
      <noten afkomstig="vraag">
         <noot nummer="1" datum="2002-07-30" bron="Zie Dagblad van het Noorden, 9 oktober jl. en met name">Zie Dagblad van het Noorden, 9 oktober jl. en met name, 30 juli 2002</noot>
      </noten>
   </vragen>
   <antwoorden aantal="6">
      <antwoord nummer="1">Ik ben mij ervan bewust dat er gemeenten zijn die opvang bieden aan uitgeprocedeerde asielzoekers. </antwoord>
      <antwoord nummer="2">Onder dakloze asielzoekers versta ik asielzoekers zonder onderdak. Uitgeprocedeerde asielzoekers zijn asielzoekers op wier asielaanvraag rechtens onaantastbaar is beschikt. Asielzoekers die zijn uitgeprocedeerd of niet meer rechtmatig in Nederland verblijven, komen niet in aanmerking voor door de overheid geboden, dan wel gesubsidieerde voorzieningen. Ook asielzoekers die een tweede of volgend asielverzoek hebben ingediend en rechtmatig in Nederland verblijven, komen niet in aanmerking voor Rijksopvang, behalve indien sprake is van zeer schrijnende humanitaire omstandigheden of indien het een asielzoeker betreft die, nadat hij is uitgeprocedeerd én teruggekeerd is naar zijn land van herkomst, met nieuwe feiten en omstandigheden geconfronteerd wordt en om die reden opnieuw asiel heeft aangevraagd in Nederland. Tot 21 november jl. hadden ook Dublin-claimanten, hoewel rechtmatig in Nederland, geen recht op COA-opvang. </antwoord>
      <antwoord nummer="3">Uit informatie van de gemeente blijkt dat de gemeenteraad van Tynaarlo op 8 oktober 2002 heeft besloten de «stichting noodopvang dakloze asielzoekers gemeente Tynaarlo» een financiële bijdrage te verstrekken voor de duur van 1 jaar voor noodopvang van maximaal 12 personen. De Stichting Noodopvang heeft gevraagd om voor deze opvang een pand te mogen huren dat in het bezit is van de gemeente Tynaarlo. Dit pand is aangekocht in het kader van de exploitatie van een nieuwbouwwijk. Dit pand wordt gedurende 1 jaar verhuurd aan de St. Noodopvang. </antwoord>
      <antwoord nummer="4">Uit informatie van de gemeente blijkt dat de raad van Tynaarlo akkoord is gegaan met een tijdelijke en sobere humane opvang voor onderstaande doelgroepen. a. de vreemdelingen die mee willen werken aan terugkeer, maar dit naar het oordeel van de stichting Inlia absoluut niet binnen 4 weken kunnen regelen (het verkrijgen van de benodigde papieren vergt meer tijd); b. de vreemdelingen die hier rechtmatig verblijven, maar geen recht hebben op Rijksvoorzieningen (Dublin-claimanten en indieners van een tweede of volgende asielaanvraag). </antwoord>
      <antwoord nummer="5">Neen, hiermee kan ik niet instemmen. </antwoord>
      <antwoord nummer="6">Door middel van mijn brief van 12 december jl. heb ik uw Kamer geïnformeerd over de uitkomsten van mijn overleg met de Vereniging van Nederlandse Gemeenten (VNG) over (uitgeprocedeerde) asielzoekers zonder overheidsvoorzieningen. Eén van de gemaakte afspraken heeft betrekking op een bepaalde categorie uitgeprocedeerde of rechtmatig verwijderbare ex-asielzoekers die momenteel bij kerkelijke of andere instanties in gemeenten onderdak hebben gekregen. Deze groep krijgt tot 1 juni 2003 de tijd om zelfstandig terug te keren. Na die datum zal de VNG haar leden nadrukkelijk adviseren de genoemde voorzieningen te sluiten. Gegeven deze afspraak ben ik op dit moment niet van zins bestuursdwang toe te passen. </antwoord>
      <noten afkomstig="antwoord"/>
   </antwoorden>
</kvr>
