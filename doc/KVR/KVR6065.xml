<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gabor (CDA) over de politie Twente. (Ingezonden 3 november 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6065
</item>
         <item attribuut="Inhoud">Vragen betreffen de financiële problemen van de politie Twente, zoals gemeld in een regionaal dagblad.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Overijssel Politie</item>
         <item attribuut="Vindplaats">Kamervragen met antwoord 1997-1998, nr. 340, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="CDA">Gabor</persoon>
         </item>
         <item attribuut="Datum_reaktie">1997-11-26</item>
         <item attribuut="Datum_indiening">1997-11-03</item>
         <item attribuut="Document-id">KVR6065</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="695" allpagenumbers="695 696" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6065" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="340" onderwerp="" indiendatum="1997-11-3">
         <vrager partij="CDA" oorsprong="parlement">Gabor</vrager>
         <vraagt-aan/>
      </vraagdata>
      <antwoorddata antwoorddatum="1997-11-26">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennis genomen van het artikel <voetnoot nummer="1"/>onder de kop «Twente trekt stevig aan de bel in Den Haag»? </vraag>
      <vraag nummer="2">Kunt u aangeven op welke overheidsmaatregelen wordt gedoeld als men stelt dat de rek eruit is bij de politie Twente en het functioneren van het Korps in het geding komt? </vraag>
      <vraag nummer="3">Kunt u aangeven wat de omvang van de problematiek is? </vraag>
      <vraag nummer="4">Levert het nieuwe Budgetverdeelsysteem voor Twente geen enkele extra agent op? </vraag>
      <vraag nummer="5">Tot welke problemen leidt de invoering van de 36-urige werkweek? </vraag>
      <vraag nummer="6">Wordt de arbeidstijdverkorting gecompenseerd met extra inzet van mankracht en zo ja, tot welk percentage? </vraag>
      <vraag nummer="7">Welke gelden zijn beschikbaar voor de compensatie van de f 2,6 miljoen die Twente als gevolg van de nieuwe politie-CAO tekort komt? </vraag>
      <vraag nummer="8">Wat is de aard van de bezuiniging van f 800.000,– die volgend jaar kennelijk doorgevoerd moet worden? </vraag>
      <vraag nummer="9">Is de situatie in Twente werkelijk zo ernstig als het doorklinkt in het artikel? </vraag>
      <vraag nummer="10">Doen zich soortgelijke problemen als in Twente in andere politieregio’s voor? </vraag>
      <noten afkomstig="vraag">
         <noot nummer="1" datum="1997-10-28" bron="Tubantia,">Tubantia,, 28 oktober 1997</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ik heb uit het artikel afgeleid dat bedoeld is; het Budgetverdeelsysteem (BVS), de invoering van de 36-urige werkweek, de effecten van de CAO 1997–1998. Ik deel overigens niet de mening dat het functioneren van het korps in het geding komt. Ik kom daar in mijn verdere beantwoording op terug. </antwoord>
      <antwoord nummer="3, 9 en 10">Zoals ik uw Kamer tijdens het wetgevingsoverleg van 3 november heb toegezegd zal ik u in januari 1998 informeren over de financiële situatie van de korpsen. Ik baseer mij hierbij op de bij mij per 15 november ingediende regionale politiebegrotingen en aanvullend onderzoek dat ik laat verrichten door een extern bureau. In zijn algemeenheid geldt dat de verantwoordelijkheid voor een meer doelmatige en doelgerichte aanwending van de verhoogde Rijksbijdrage een zaak is van de korpsbeheerder en het Regionaal College. Bij ernstige (begrotings)problemen ligt er een verantwoordelijkheid bij de minister van Binnenlandse Zaken. In die gevallen gaat het om het instellen van preventief toezicht voor een regio. Voor de regio Twente is deze situatie niet aan de orde. </antwoord>
      <antwoord nummer="4">De invoering van het budgetverdeelsysteem per 1 oktober 1996 betekent voor de regio een oplopende groei met 49.4 bve’s, respectievelijk 5 miljoen gulden structureel. </antwoord>
      <antwoord nummer="5">In het Akkoord Arbeidsvoorwaarden en werkgelegenheid sector Politie 1997–1998 is vastgesteld dat iedere politieregio per 1 januari 1998 een herbezettingsplan dient te hebben opgesteld ten behoeve van de invoering van de 36-urige werkweek. Dit plan dient de gegevens, procedures en mogelijke problemen rond de implementatie van de 36-urige werkweek te bevatten. Na goedkeuring door het regionaal georganiseerd overleg en het regionaal college wordt dit plan aan het departement aangeboden. </antwoord>
      <antwoord nummer="6">De feitelijke herbezetting als gevolg van de effectuering van de arbeidstijdverkorting wordt gecompenseerd met een verhoging van het landelijk politiebudget met per saldo 161,2 budgetverdeeleenheden (bve’s). Dit is aan de korpsen bekendgemaakt in de circulaire van 26 maart 1997 met het nummer EA97/U731. Deze verhoging vormt, naast de intern te genereren extra capaciteit, de basis voor het op te stellen herbezettingsplan. Uitgangspunt hierbij is dat de herbezetting naar evenredigheid over de verschillende functies wordt gerealiseerd. Er wordt uitgegaan van een herbezettingspercentage van 81%. Hierover bent u bij brief EA97/U1160 van 10 april geïnformeerd. In de eerder genoemde circulaire gericht aan de korpsen is bekendgemaakt dat de arbeidstijdverkorting gemiddeld voor 100% wordt gecompenseerd voor de primaire functies en gemiddeld 30% voor de overige functies. </antwoord>
      <antwoord nummer="7">In gezamenlijkheid is een politie CAO 1997 – 1998 afgesloten. Hierbij is besloten de inbouw van de vaste toelage in de salarisschalen, zoals afgesproken in de CAO 1995 – 1996, te versnellen. Bij nadere invulling van dit onderdeel is geconstateerd dat de financiering van de CAO 1997 – 1998 niet geheel dekkend is. In landelijk overleg met korpsen heb ik een aantal voorstellen geformuleerd als oplossing van dit financieel tekort. Aan de financiële compensatie van dit tekort, ad. 24,3 miljoen, is een aantal, met de regiokorpsen overeengekomen, voorwaarden verbonden. Daarnaast treffen de korpsen efficiencymaatregelen ad. 1,6% ter financiering van de CAO 1997 – 1998. </antwoord>
      <antwoord nummer="8">Het korps vermeld de taakstellende bezuinigingsopdracht van f 800 000,– onder de post «overige lasten». Voor aanvang van het begrotingsjaar 1998 wordt deze bezuiniging door het korps nader ingevuld. Dit zal door mij worden meegenomen bij de analyse van de regionale politie begrotingen 1998. </antwoord>
      <noten afkomstig="antwoord"/>
   </antwoorden>
</kvr>
