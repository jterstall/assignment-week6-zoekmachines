<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wolfsen en Straub (beiden PvdA) aan de ministers van Justitie en van Binnenlandse Zaken en Koninkrijksrelaties over de verstoringen van de dodenherdenkingen. (Ingezonden 19 mei 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18152
</item>
         <item attribuut="Inhoud">Vragen over het (kennelijk bewust) verstoren van de dodenherdenkingen in Amsterdam, Musselkanaal en Den Helder.</item>
         <item attribuut="Rubriek">Criminaliteit en openbare orde (Handhaving openbare orde) Geschiedenis en geografie (Oorlogsgeschiedenis)</item>
         <item attribuut="Trefwoorden">Nationale feestdagen en herdenkingen Openbare orde en veiligheid</item>
         <item attribuut="Vindplaats">Kamervragen met antwoord 2002-2003, nr. 1609, Tweede Kamer</item>
         <item attribuut="Vraagnr_bij_indiening">2020311760</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Wolfsen</persoon>
            <persoon partij="PvdA">Straub</persoon>
         </item>
         <item attribuut="Datum_reaktie">2003-07-08</item>
         <item attribuut="Datum_indiening">2003-05-19</item>
         <item attribuut="Document-id">KVR18152</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3365" allpagenumbers="3365 3366" vetnummer="2020311760" code="0203tkkvr1609" lopendefooter="Tweede Kamer, vergaderjaar 2002–2003, Aanhangsel" filenaam="KVR18152" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1609" onderwerp="" indiendatum="2003-05-19">
         <vrager partij="PvdA" oorsprong="parlement">Wolfsen</vrager>
         <vrager partij="PvdA" oorsprong="parlement">Straub</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="8 juli 2003), zie ook Aanhangsel Handelingen nr. 1411, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het nieuws dat in Amsterdam, Musselkanaal en Den Helder de dodenherdenkingen bewust lijken te zijn verstoord? <voetnoot nummer="1"/>
      </vraag>
      <vraag nummer="2">Is het waar dat op dit wangedrag door burgers, politie en bestuur op wisselende wijze is gereageerd, namelijk bijvoorbeeld door het doen van aangifte van of aanhoudingen voor belediging, discriminatie of geluidsoverlast? Zo ja, acht u deze wisselende wijze van reactie passend en wenselijk? </vraag>
      <vraag nummer="3">Deelt u de mening dat het eigenlijke wangedrag – zo dit inderdaad heeft plaatsgevonden – in ieder geval ook betreft: het opzettelijk storen van een herdenking? Zo neen, waarom niet? </vraag>
      <vraag nummer="4">Bent u bereid het opzettelijk verhinderen en storen van herdenkingen of andere plechtigheden, zoals bijvoorbeeld een dodenherdenking of de onthulling van een (slavernij-)monument, onder de werking van het strafrecht te brengen, bijvoorbeeld door het aanpassen van de artikelen 143 t/m 146 WvStr waarin – kort samengevat – nu nog «slechts» het verhinderen en storen van vergaderingen, betogingen, godsdienstige of levensbeschouwelijke plechtigheden en lijkplechtigheden strafbaar is gesteld? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-05-6" bron="Zie het Parool van 8 mei jl., ANP-berichten van 5 mei jl. en het Noordhollands Dagblad">Zie het Parool van 8 mei jl., ANP-berichten van 5 mei jl. en het Noordhollands Dagblad, 6 mei 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja. Alhoewel de dodenherdenking op 4 mei 2003 vrijwel overal waardig en zonder problemen is verlopen, hebben zich helaas incidenten voorgedaan in Amsterdam, Musselkanaal en Den Helder. Wij hebben met verontwaardiging kennisgenomen van de opzettelijke verstoringen. </antwoord>
      <antwoord nummer="2">Uit informatie van het College van Procureurs-Generaal en van de burgemeesters van Amsterdam, Stadskanaal (waartoe Musselkanaal behoort) en Den Helder blijkt dat sprake is geweest van verschillende vormen van wangedrag. In het navolgende wordt een korte samenvatting gegeven van de belangrijkste incidenten. In Amsterdam heeft in Slotervaart/Overtoomse Veld een aantal Marokkaanse jongeren gefloten en leuzen geroepen tijdens de plechtigheid, waarmee zij zijn opgehouden toen ze door buurtregisseurs en buurtvaders werden aangesproken. Na de plechtigheid is bij de politie gemeld dat enkele jongens de kransen vernielden cq ermee voetbalden. De politie was binnen enkele minuten ter plaatse, maar trof de jongens niet meer aan. In Osdorp is een poging tot vlagverbranding gedaan door onbekende daders. Hiervan is aangifte gedaan bij de politie. Ook hebben jongeren tijdens de plechtigheid leuzen geroepen, waarmee werd opgehouden toen de jongeren hierop werden aangesproken. In De Baarsjes is aangifte gedaan wegens het aanzetten tot haat, discriminatie of geweld door een deelraadslid en de stadsdeelvoorzitter, nadat een groepje Marokkaanse jongeren leuzen heeft geroepen. Na de dodenherdenking is de krans die bij het monument was gelegd, door twee mannen weggepakt. In het Westerpark is voorafgaand aan de herdenking een Amerikaanse vlag door allochtone jongeren vernield en verbrand. De politie heeft met de betreffende jongeren en hun ouders gesproken en de betekenis van de herdenking uitgelegd. De jongens hebben vervolgens meegelopen met de stille tocht door het park, hebben vlaggen gedragen en zich goed gedragen. Tenslotte zijn in het centrum bij het homomonument de twee minuten stilte verstoord door een voorbijganger die claxonneerde en anti-homoleuzen scandeerde. Ook is bij het Amsterdams Comité 4 en 5 mei melding gemaakt van een groep personen die anti-homoleuzen heeft geroepen. In Musselkanaal betrof het incident baldadig gedrag van een vrachtwagenchauffeur, na beëindiging van de herdenking, uitgelokt door cafébezoekers. De chauffeur is bekeurd wegens geluidsoverlast. In Den Helder kwam tijdens de herdenking een vrouw in een auto aanrijden, waarin de autoradio hard aanstond. Zij gaf geen gehoor aan de oproep om de muziek uit te zetten en maakte een verwarde indruk. Zij beriep zich op het recht om aangehoord te worden, omdat haar onrecht was aangedaan. Zij is aangehouden, toen zij volhardde in haar weigering de plek met haar auto te verlaten. Omdat het verstoren van de herdenking niet haar doel leek te zijn, is besloten geen proces-verbaal op te maken maar hulpverlening in te schakelen. Uit het voorgaande blijkt dat sprake is geweest van verschillende vormen van wangedrag. Het ligt dan in de rede om voor een strafrechtelijke reactie aansluiting te zoeken bij de delictsomschrijving in het Wetboek van Strafrecht, waardoor in het ene geval sprake kan zijn van optreden ter zake van belediging en/of discriminatie en in het andere geval wegens geluidsoverlast. Wij achten het niet onjuist dat per situatie een afweging is gemaakt om te beoordelen welke reactie het meest geëigend was, en dat – gelet op de omstandigheden van het concrete geval – niet in alle gevallen is gekozen voor strafrechtelijk optreden. </antwoord>
      <antwoord nummer="3">Uit het antwoord op vraag 2 blijkt dat naar het zich laat aanzien waarschijnlijk niet in alle gevallen sprake is geweest van wangedrag met het oogmerk de dodenherdenking te verstoren. Dit neemt niet weg dat alle incidenten samenvielen met de diverse plechtigheden in het kader van de dodenherdenking op 4 mei 2003, zodat de aanwezigen dit gedrag wel als schokkend en storend zullen hebben ervaren. </antwoord>
      <antwoord nummer="4">Wij merken allereerst op dat wij met instemming hebben kennisgenomen van het voornemen om in het driehoeksoverleg in Amsterdam in het vervolg nadrukkelijker aandacht te besteden aan de dodenherdenking op 4 mei. Bij de organisatie van de dodenherdenking op diverse locaties in Amsterdam zal meer rekening worden gehouden met de mogelijkheid van verstoringen. In overleg tussen de burgemeester en de stadsdeelvoorzitters zal hier nader vorm aan worden gegeven. Daarbij is ook afgesproken om burgers meer te betrekken bij de activiteiten. Wij hopen dat hiermee incidenten als de onderhavige in de toekomst kunnen worden voorkomen. Of, en zo ja, op welke wijze bij dergelijke incidenten strafrechtelijk wordt opgetreden, is in belangrijke mate afhankelijk van de omstandigheden van het geval. In voorkomend geval kan strafrechtelijk optreden volgen tegen het opzettelijk hinderen of storen van door de Grondwet beschermde openbare manifestaties op de grondslag van de artikelen 143 tot en met 146 van het Wetboek van Strafrecht (Sr.). Zo wordt in de artikelen 143 en 144 Sr. onder meer het storen van een geoorloofde betoging strafbaar gesteld. Een herdenkingsplechtigheid kan worden aangemerkt als een betoging, zijnde een bijeenkomst waarbij een gemeenschappelijke beleefde gedachte of wens op maatschappelijk gebied wordt uitgedragen. In het licht van het voorgaande is er geen aanleiding de totstandkoming van aanvullende strafwetgeving te bevorderen. </antwoord>
      <noten afkomstig="antwoord"/>
   </antwoorden>
</kvr>
