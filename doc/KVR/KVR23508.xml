<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kruijsen, Eijsink en Koenders (allen PvdA) aan de ministers van Buitenlandse Zaken, van Binnenlandse Zaken en Koninkrijksrelaties, van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit over de verhuizing van de Amerikaanse ambassade naar Clingendael. (Ingezonden 30 mei 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23508
</item>
         <item attribuut="Inhoud">Vragen over de keuze voor Clingedael voor de vestiging van de Amerikaanse ambassade en over de consequenties voor de toegang tot het park voor burgers.</item>
         <item attribuut="Rubriek">Bedrijfsleven en industrie (Vestigingsbeleid) Internationale betrekkingen (Ambassades)</item>
         <item attribuut="Trefwoorden">Ambassades Verenigde Staten Vestigingsbeleid</item>
         <item attribuut="Vindplaats">Kamervragen met antwoord 2004-2005, nr. 2089, Tweede Kamer</item>
         <item attribuut="Vraagnr_bij_indiening">2040515540</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Kruijsen</persoon>
            <persoon partij="PvdA">Eijsink</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2005-07-19</item>
         <item attribuut="Datum_indiening">2005-05-30</item>
         <item attribuut="Document-id">KVR23508</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4457" allpagenumbers="4457 4458" vetnummer="2040515540" code="0405tkkvr2089" lopendefooter="Tweede Kamer, vergaderjaar 2004–2005, Aanhangsel" filenaam="KVR23508" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2089" onderwerp="" indiendatum="2005-05-30">
         <vrager partij="PvdA" oorsprong="parlement">Kruijsen</vrager>
         <vrager partij="PvdA" oorsprong="parlement">Eijsink</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken, van Binnenlandse Zaken en Koninkrijksrelaties, van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2005-07-19">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de ministers van Landbouw, Natuur en Voedselkwaliteit, van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Heeft de Rijksoverheid, zoals wordt gemeld op de website van de gemeente Den Haag, ingestemd met de verhuizing van de Amerikaanse ambassade naar het landgoed Clingendael? </vraag>
      <vraag nummer="2">Zijn, behalve de groene locaties in de stadsrand van Den Haag, ook andere locaties (kazernecomplexen, vliegveld Valkenburg) in overweging genomen als alternatieven? Zo neen, waarom niet? </vraag>
      <vraag nummer="3">Wat waren de voorwaarden van de vorige eigenaars toen indertijd het landgoed werd overgedragen ten aanzien van natuurbehoud of andere te realiseren doelen? </vraag>
      <vraag nummer="4">Welke gevolgen zal de plaatsing van de Amerikaanse ambassade op het landgoed Clingendael hebben voor de mogelijkheid het park te bezoeken, voor de stadsboerderij die kinderen uit heel Den Haag de mogelijkheid geeft kennis te maken met een echt boerenbedrijf, voor het Instituut Clingendael en voor het schooltuinencomplex? </vraag>
      <vraag nummer="5">Hoe beoordeelt u de veiligheidssituatie op de locatie Clingendael, gezien het feit dat in het naastgelegen gebouw(ANWB) duizenden mensen werken, honderden mensen elke dag het park bezoeken, en de plaatsing in een woonwijk, rekening houdend met het advies van de heer Van Wijk, terrorismedeskundige van Instituut Clingendael, die voorspelt dat terrorisme in Nederland zich zal richten op Amerikaanse doelen en die burgerslachtoffers niet uitsluit? </vraag>
      <vraag nummer="6">Betekent het feit dat de Amerikanen twee ingangen eisen, dat nog een deel van het park moet worden opgeofferd voor een toegangsweg? </vraag>
      <vraag nummer="7">Staan de grondwatersituatie in het gebied en de daarvan afhankelijke natuur het toe om (meer) ondergrondse verdiepingen aan te leggen? </vraag>
      <vraag nummer="8">Klopt de mededeling van burgemeester Deetman aan de bewoners, dat het Rijk 5 miljoen euro aan natuurcompensatie beschikbaar stelt? Waar is dit in de begroting opgenomen? Waarvan gaat dit bedrag ten koste? Waarom worden deze kosten bij de belastingbetaler gelegd en niet bij de initiatiefnemer? Waar zal deze natuurcompensatie plaatsvinden en is er een garantie dat deze compensatie ook daadwerkelijk gelijktijdig gerealiseerd gaat worden in het toch al overvolle Zuid-Holland, waar met moeite het programma GIOS (Groen In en Om de Stad) gerealiseerd kan worden? </vraag>
      <vraag nummer="9">Wie neemt het uiteindelijke besluit als óf de gemeenteraad van Den Haag óf de gemeenteraad van Wassenaar zich verzet tegen deze locatie, aangezien de grond van de gemeente Den Haag is, maar het bewuste terrein ligt op het grondgebied van de gemeente Wassenaar? Overweegt u een art. 37 WRO-procedure om een aanwijzing te geven? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">In beginsel is een ambassade vrij in haar locatiekeuze voor nieuwbouw. Zij is daarbij vanzelfsprekend wel gebonden aan de geldende wet- en regelgeving. Indien een verhuizing van de Amerikaanse ambassade conform de bestaande procedures kan worden gerealiseerd, verzet de Rijksoverheid zich daar niet tegen. Overigens is inmiddels door de gemeente Den Haag besloten dat de Amerikaanse ambassade niet naar Clingendael zal verhuizen. </antwoord>
      <antwoord nummer="2">Ja. </antwoord>
      <antwoord nummer="3">De originele stukken ten aanzien van de overdracht van het landgoed Clingendael, tussen de erfgenamen en de gemeente Den Haag (via de N.V. Schipper), zijn niet in bezit van de gemeente Den Haag. Bij dossieronderzoek van de gemeente Den Haag is wel een afschrift van een niet-getekend voorstel van het college van B &amp; W aan de gemeenteraad tot aankoop van Clingendael gevonden, gedateerd 4 juni 1954 (ag. nr. 1848). In dit voorstel wordt melding gemaakt van een Koninklijk besluit waarbij locaties, waaronder Clingendael, staan beschreven die dringend nodig zijn als recreatiegebieden voor de aangrenzende gemeente ’s-Gravenhage en waar derhalve geen bebouwing is toegestaan. In het toenmalige collegevoorstel is ook opgenomen dat om bovengenoemde reden grondaankopen moeten worden gemeld, ter toetsing van het Koninklijk besluit, aan de directeur van het Bureau voor de Rijksdienst voor het Nationale Plan. </antwoord>
      <antwoord nummer="4">Mede gezien de beperkingen die verhuizing van de Amerikaanse ambassade naar Clingendael zou hebben geïmpliceerd voor parkbezoek en de andere in de vraag genoemde aspecten, is afgezien van deze locatie. </antwoord>
      <antwoord nummer="5">De Amerikaanse ambassade is op haar huidige locatie kwetsbaar in die zin dat niet het gewenste niveau van beveiliging kan worden gerealiseerd zonder ingrijpende maatregelen in de infrastructuur. Door een verhuizing naar een locatie waar wel maatregelen zoals ruime afstand tot de openbare weg kunnen worden gerealiseerd, ontstaat een veiliger situatie voor de ambassade. Aldus wordt het object minder aantrekkelijk als doelwit, waardoor per saldo het risico van terroristische activiteiten voor het object en de naaste omgeving vermindert. </antwoord>
      <antwoord nummer="6">Idealiter streven de Amerikanen naar een locatie met twee ingangen. Op de Clingendaellocatie had gebruik kunnen worden gemaakt van de bestaande calamiteitenverbinding zoals die aanwezig is ten behoeve van de kazerne van de Koninklijke Marechaussee aan de zijde van de Van Alkemadelaan. </antwoord>
      <antwoord nummer="7">Hiervoor had grondonderzoek dienen te worden uitgevoerd op basis van vooraf opgestelde uitgangspunten, waarvoor gegevens zoals de afmetingen van de kelder, het bouwpeil en het aanlegniveau van de kelder beschikbaar moeten zijn. Omdat de planvorming omtrent verhuizing naar Clingendael nooit in deze fase is beland, kan geen antwoord op deze vraag worden gegeven. </antwoord>
      <antwoord nummer="8">Het klopt dat het Rijk bereid was bij verhuizing van de ambassade naar Clingendael op basis van een onderbouwd voorstel de gemeente in financiële zin tegemoet te komen tot een maximum van € 5 miljoen. Verhuizing van de ambassade naar een beter beveiligbare locatie is ook in het belang van de Rijksoverheid; het wordt tegen die achtergrond niet billijk geacht om de financiële lasten voor natuur/groencompensatie alleen voor rekening van de gemeente Den Haag te laten komen. Indien definitieve besluitvorming over de verhuizing naar Clingendael had plaatsgevonden, dan was het parlement over de budgettaire verwerking van een natuur/groencompensatie door het Rijk geïnformeerd via de reguliere begrotingcyclus. </antwoord>
      <antwoord nummer="9">Gezien het vervallen van Clingendael als locatie voor de nieuwe Amerikaanse ambassade is het antwoord op deze vraag niet langer relevant. </antwoord>
      <noten afkomstig="antwoord"/>
   </antwoorden>
</kvr>
