<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Defensie en van Buitenlandse Zaken over de aantijging dat NAVO-piloten Afghaanse burgerslachtoffers hebben gemaakt. (Ingezonden 6 september 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26380
</item>
         <item attribuut="Inhoud">Vragen naar aanleiding van een artikel in The Independent van 26 augustus 2006.</item>
         <item attribuut="Rubriek">Veiligheidsbeleid en defensie (NAVO)</item>
         <item attribuut="Trefwoorden">Afghanistan Militaire samenwerking NAVO</item>
         <item attribuut="Vindplaats">Kamervragen met antwoord 2005-2006, nr. 2149, Tweede Kamer</item>
         <item attribuut="Vraagnr_bij_indiening">2050618600</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2006-09-18</item>
         <item attribuut="Datum_indiening">2006-09-06</item>
         <item attribuut="Document-id">KVR26380</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4571" allpagenumbers="4571 4572" vetnummer="2050618600" code="0506tkkvr2149" lopendefooter="Tweede Kamer, vergaderjaar 2005–2006, Aanhangsel" filenaam="KVR26380" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2149" onderwerp="" indiendatum="2006-09-6">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Defensie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-09-18">
         <antwoorder functie="minister" ministerie="Defensie">Kamp</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op de aantijging dat NAVO-piloten op 31 juli 13 Afghaanse burgerslachtoffers hebben gemaakt? <voetnoot nummer="1"/>
      </vraag>
      <vraag nummer="2">Welke strategie acht u noodzakelijk om te voorkomen dat ISAF de «hearts en minds» van de bevolking verliest, zelfs als Talibanof andere strijders zich bewust onder de burgerbevolking begeven? </vraag>
      <vraag nummer="3">Wordt onderzoek gepleegd door ISAF, dan wel de NAVO, om te controleren of het relaas van de betrokken slachtoffers klopt en om alles te doen om situaties waarbij burgers worden aangezien voor vijandelijke krachten, te voorkomen? Zo neen, waarom niet? </vraag>
      <vraag nummer="4">Wordt compensatie geboden aan slachtoffers en nabestaanden in het geval zij onbedoeld getroffen worden? In welke vorm(en) gebeurt dat? </vraag>
      <vraag nummer="5">Bent u bereid deze vragen te beantwoorden voor het eerstvolgende Algemeen Overleg over Afghanistan? </vraag>
      <noten afkomstig="vraag">
         <noot nummer="1" datum="2006-08-26" bron=", The Independent" titel="NATO pilots accused of killing Afghan children">«NATO pilots accused of killing Afghan children», The Independent, 26 augustus 2006</noot>
      </noten>
   </vragen>
   <antwoorden aantal="5">
      <antwoord nummer="1">De Nederlandse regering betreurt ten zeerste alle burgerslachtoffers die vallen als gevolg van door ISAF uitgevoerde bombardementen. Aangaande de proportionaliteit en rechtmatigheid van het desbetreffende bombardement, kan in zijn algemeenheid worden opgemerkt dat in de Verdragen van Genève is bepaald dat zowel de aanvallende partij als de verdedigende partij voorzorgsmaatregelen moeten nemen om de burgerbevolking te beschermen tegen de gevolgen van een aanval. ISAF treft voor zover mogelijk bij operaties voorzorgsmaatregelen om burgers te ontzien en burgerslachtoffers te voorkomen. Uitgangspunt hierbij is dat indien er sterke aanwijzingen zijn dat zich burgers in de nabijheid van doel ophouden, de aanval niet wordt uitgevoerd. </antwoord>
      <antwoord nummer="2">Bij voorgenomen operaties wordt, indien mogelijk, de lokale bevolking altijd voorafgaand geïnformeerd zodat deze tijdig het gebied kan verlaten. Dit is recent ook gebeurd voorafgaand aan operatie Medusa. Tevens wordt extra aandacht besteed aan gebieden waar ISAF operaties hebben plaatsgevonden. Doelstelling is dat er altijd de noodzakelijke humanitaire hulp wordt geboden, ook in situaties waarin (nog) geen civiele humanitaire hulpverleners, zoals NGO’s en internationale organisaties, aanwezig zijn. Het uitgangspunt blijft echter: «zo civiel als mogelijk, zo militair als noodzakelijk». Daarnaast streven de ISAF-landen ernaar om in de gebieden waar schade is ontstaan de lokale bevolking te assisteren met wederopbouwprojecten. </antwoord>
      <antwoord nummer="3">Uiteraard wordt er door ISAF alles aan gedaan om te voorkomen dat er burgerslachtoffers vallen, ondermeer door het vergaren van nauwkeurige inlichtingen alvorens tot militaire actie wordt overgegaan. Een onderzoek naar aanvallen door NAVO-vliegtuigen waar burgerslachtoffers bij gevallen zouden zijn, wordt initieel door NAVO uitgevoerd. Als gevolg van een dergelijk onderzoek worden de bij het incident betrokken landen ingelicht. In overeenstemming met de procedure nemen betrokken landen vervolgens de verantwoordelijkheid voor nader onderzoek nationaal over. In de praktijk is het overigens in veel gevallen onmogelijk het waarheidsgehalte van een verklaring na te gaan. Het voorkomen van burgerslachtoffers vormt een belangrijk onderdeel van de ISAF richtlijnen en procedures voor de planning en inzet van vliegtuigen. Deze richtlijnen en procedures zijn gericht op het handelen in overeenstemming met de relevante bepalingen uit de internationale verdragen waarin het humanitair oorlogsrecht is vastgelegd. Zo schrijven ze onder meer voor dat al het praktisch mogelijke moet worden gedaan om vast te stellen of een doel een legitiem militair doelwit vormt. Ook dient te worden vastgesteld dat een doel overeenkomt met het aangewezen doel voordat tot de aanval kan worden overgegaan. In aanvulling op de ISAF-richtlijnen gelden voor Nederlandse vliegers aanvullende richtlijnen voor doelselectie. De operationele inzet van Nederlandse vliegtuigen wordt vooraf beoordeeld door de Nederlandse Contingentscommandant. Bovendien zijn op cruciale posten Nederlandse liaisonofficieren ingedeeld. Deze liaisonofficieren beschikken over alle relevante informatie over de inzet van de vliegtuigen en kunnen de aan Nederlandse toestellen toegewezen doelen toetsen aan de geldende richtlijnen. Bij inzet van een Nederlands toestel wordt de uiteindelijke beslissing tot het al dan niet uitvoeren van de voorgenomen aanval door de vlieger genomen. In de praktijk voeren Nederlandse vliegers geen aanvallen uit op doelen waarvan het vermoeden bestaat dat burgers zich in de nabijheid bevinden. </antwoord>
      <antwoord nummer="4">In het Military Technical Agreement dat is gesloten tussen ISAF en de Afghaanse regering is afgesproken dat eventuele claims voor personenschade via de Afghaanse regering kunnen worden ingediend bij de NAVO. Voor schade aan eigendommen is ISAF op basis van het Military Technical Agreement niet aansprakelijk indien die schade is ontstaan door activiteiten ten behoeve van de uitvoering van de missie. In dit geval bestaat echter wel de mogelijkheid om onverplicht schade te vergoeden op grond van overwegingen van medeleven of force protection. Eventuele schadeclaims worden afgehandeld, en indien zij gegrond zijn, uitbetaald door het land wiens militairen de schade hebben veroorzaakt. </antwoord>
      <antwoord nummer="5">Ja. </antwoord>
      <noten afkomstig="antwoord"/>
   </antwoorden>
</kvr>
