<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders, Valk en Timmermans (allen PvdA) aan de minister van Buitenlandse Zaken over de situatie in TsjetsjeniÃ«. (Ingezonden 24 februari 2000); Antwoord</item>
         <item attribuut="Bestand">31Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11213
</item>
         <item attribuut="Inhoud">Vragen ter aanvulling op vragen van de leden Hoekema en Koenders (zie Aanh. Hand. II, 1999-2000, nr. 843) over de schending van mensenrechten in TsjetsjeniÃ« door Rusland.</item>
         <item attribuut="Rubriek">Staats- en bestuursrecht (Grondrechten) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Mensenrechten Oorlogen Rusland</item>
         <item attribuut="Vindplaats">Kamervragen met antwoord 1999-2000, nr. 844, Tweede Kamer</item>
         <item attribuut="Vraagnr_bij_indiening">2990007470</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Valk en Timmermans</persoon>
         </item>
         <item attribuut="Datum_reaktie">2000-03-03</item>
         <item attribuut="Datum_indiening">2000-02-24</item>
         <item attribuut="Document-id">KVR11213</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1841" allpagenumbers="1841 1842" vetnummer="2990007470" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11213" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="844" onderwerp="" indiendatum="2000-02-24">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Valk en Timmermans</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-03-3">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Heeft u kennisgenomen van berichten, als zouden Russische troepen in het gevangenkamp in het Noordtsjetsjeense Tsjernokozovo schuldig maken aan gruwelijke mensenrechtenschendingen, waarbij gevangenen langere tijd achtereen zijn gemarteld door hen te slaan op hoofd, lever, nieren en voetzolen en hen in sommige gevallen gas te laten inademen? <voetnoot nummer="1"/>
      </vraag>
      <vraag nummer="2">Acht u de beschuldigingen jegens Rusland, zoals verwoord in onze eerste vraag, geloofwaardig? </vraag>
      <vraag nummer="3">Hoe beoordeelt u het feit dat Tsjernokozovo ontoegankelijke blijft voor buitenlandse waarneming? Op welke wijze wordt door u en door andere regeringen aangedrongen op directe toegang tot het kamp? </vraag>
      <vraag nummer="4">Hoe beoordeelt u de berichten, als zouden Russische troepen ook in de rest van Tsjetsjenië doorgaan met het op grote schaal opsluiten, aftuigen, verkrachten en standrechtelijk executeren van burgers die er van worden verdacht de rebellen te steunen? Hoe beoordeelt u de uitspraak van Vladimir Kalamanov, de speciale Russische afgezant die de beschuldigingen op het terrein van mensenrechtenschendingen onderzoekt, dat «het onmogelijk is dat de mensenrechten in Tsjetsjenië volledig worden gerespecteerd»? </vraag>
      <vraag nummer="5">Wat is u bekend over het lot van duizenden burgers, die te zwak zouden zijn om de door Russische troepen ingenomen Tsjetsjeense hoofdstad Grozny te ontvluchten? </vraag>
      <vraag nummer="6">Bent u bereid de Russische regering zo snel mogelijk aan te spreken op het volstrekt ontoelaatbare gedrag van de Russische troepen? </vraag>
      <vraag nummer="7">Bent u bereid om in dezen op korte termijn bij de Raad van Europa een statenklacht tegen Rusland in te dienen? </vraag>
      <vraag nummer="8" voetnoot="2">In hoeverre bent u bereid politieke en praktische steun te verlenen aan de oproep van Mary Robinson, de Hoge Commissaris voor de Mensenrechten van de Verenigde Naties, om een internationaal onderzoek in te stellen naar de beschuldigingen van Russische mensenrechtenschendingen in Tsjetsjenië ? <voetnoot nummer="2"/>
      </vraag>
      <vraag nummer="9">In hoeverre staat de mensenrechtensituatie in Tsjetsjenië bovenaan de agenda van het bezoek dat u halverwege volgende maand aan Rusland hoopt te brengen? In hoeverre bent u bereid in Moskou de ernstige mensenrechtenschendingen waarvoor de Russische regering verantwoordelijk mag worden gesteld, zowel op bilateraal niveau als publiekelijk te veroordelen? </vraag>
      <vraag nummer="10">Bent u bereid in het licht van de ernstige mensenrechtenschendingen dit bezoek uit te stellen tot na de Presidentsverkiezingen? </vraag>
      <vraag nummer="11">Bent u bereid de mensenrechtensituatie in Rusland bovenaan de agenda te plaatsen van elk bezoek dat u de komende tijd aan Moskou zult brengen? </vraag>
      <vraag nummer="12">Bent u bereid deze vragen, gezien de ernst van de situatie, zo spoedig mogelijk en in elk geval tijdig vóór de beëindiging van de Kamervergadering deze week te beantwoorden? </vraag>
      <noten afkomstig="vraag">
         <noot nummer="1" datum="2000-02-20" bron="BBC Online Network">BBC Online Network, 20 februari 2000</noot>
         <noot nummer="2" datum="2000-02-21" bron="BBC Online Network">BBC Online Network, 21 februari 2000</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Hoekema, ingezonden 24 februari 2000. </toelichting>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Aangezien het gaat om berichten uit uiteenlopende bronnen die naar mijn mening zorgvuldig zijn gedocumenteerd meen ik dat zij zeker serieus moeten worden genomen. </antwoord>
      <antwoord nummer="3">De EU, OSVE, de VN en de Raad van Europa dringen al geruime tijd aan op internationale toegang tot de gehele regio. Reeds tijdens de OVSE-top te Istanbul is door de EU druk uitgeoefend tot hervatting van de regionale activiteiten van de OVSE-Assistance Group maar ondanks toezeggingen van Russische zijde is zulks tot op heden niet mogelijk gebleken. Rusland beroept zich op de slechte veiligheidssituatie. Op dit moment brengen de Mensenrechtencommissaris van de Raad van Europa, Gil-Robles, alsmede een delegatie van het Comité tegen Foltering van de Raad van Europa een bezoek aan Moskou en Tsjetsjenië. De delegatie heeft het voornemen kenbaar gemaakt detentiekampen te bezoeken. Tijdens de EU-ministeriële ontmoeting met minister Ivanov op 2 maart a.s. zal de EU opnieuw krachtig aandringen op internationale toegang, onder meer tot de detentiekampen. </antwoord>
      <antwoord nummer="4">Zoals gezegd neem ik deze berichten alleszins serieus. Enigerlei uitspraak als zouden mensenrechten in Tsjetsjenië niet volledig kunnen worden gerespecteerd kan uiteraard niet worden aanvaard in het licht van de internationale mensenrechtenverdragen en verdragen inzake internationaal humanitair recht waarbij de Russische Federatie partij is, zoals het VN-Verdrag inzake Burger- en Politieke Rechten van 1966 (IVBPR), het VN- en het Europese Verdrag tegen Martelingen van 1984, het Europees Verdrag inzake de Rechten van de Mens en de Fundamentele Vrijheden van 1950 (EVRM), de vier Geneefse Verdragen van 1949 alsmede de twee Additionele Protocollen bij deze verdragen van 1977. </antwoord>
      <antwoord nummer="5">Afgaande op de berichten moet er van worden uitgegaan dat vele, met name oudere en verzwakte burgers de hoofdstad niet op tijd hebben kunnen verlaten en zich thans in uiterst benarde omstandigheden bevinden. Het feit dat het Russische leger de stad naar wordt gezegd uit veiligheidsredenen tot nader order heeft afgegrendeld maakt het voor de burgers nog moeilijker in hun levensonderhoud te voorzien. Het Russische ministerie voor noodsituaties heeft verklaard thans hulp te verlenen aan ca. 7000 behoeftigen in Grozny. UNHCR zal rond 1 maart een eerste internationaal hulpkonvooi naar Grozny sturen. Als de veiligheidssituatie het toelaat zullen meerdere hulptransporten volgen. </antwoord>
      <antwoord nummer="6, 9 en 11">Zoals ik tijdens het Algemeen Overleg van 9 februari jl. reeds heb gemeld zal de situatie in Tsjetsjenië bovenaan mijn agenda staan tijdens mijn bezoek aan Moskou op 14 en 15 maart aanstaande. Bij die gelegenheid zal ik uiteraard uitdrukking geven aan de ernstige verontrusting van de Nederlandse regering over de gedragingen van de Russische troepen in Tsjetsjenië en aandringen op de komst van internationale waarnemers alsmede op een onafhankelijk onderzoek naar de beschuldigingen van grove mensenrechtenschendingen. Bij elke geschikte gelegenheid zal de Nederlandse regering de mensenrechtensituatie in Tsjetsjenië bij de Russische autoriteiten aan de orde stellen, bijvoorbeeld tijdens gesprekken met de voorzitter van de Russische Federatieraad die Nederland op 1 en 2 maart aanstaande bezoekt. </antwoord>
      <antwoord nummer="7">Zoals ik tijdens het Algemeen Overleg met de Vaste Kamercommissie voor Buitenlandse Zaken op 9 februari jl. uiteen heb gezet bestaat er voor Nederland thans geen aanleiding om zonder steun van overige EU-lidstaten de procedure van de statenklacht aanhangig te maken. Ik moge volstaan met verwijzing naar de bij deze gelegenheid gebezigde argumentatie. </antwoord>
      <antwoord nummer="8">Tijdens de bijeenkomst van de VN-Mensenrechtencommissie te Genève in maart en april a.s. zal de EU evenals in 1996 de mensenrechtenschendingen in Tsjetsjenië aan de orde stellen. Ter voorbereiding op de VN Mensenrechtencommissie in Genève zal Nederland binnen de EU aandringen op steun aan de oproep van de Hoge Commissaris voor de Mensenrechten van de Verenigde Naties, om een internationaal onderzoek in te stellen naar de beschuldigingen van Russische mensenrechtenschendingen in Tsjetsjenië. </antwoord>
      <antwoord nummer="10">Neen, ik acht het juist nu noodzakelijk om de Nederlandse zorg persoonlijk onder de aandacht van de Russische regering te brengen. Een groot aantal van mijn Europese collega’s heeft inmiddels Moskou bezocht en de situatie in Tsjetsjenië aan de orde gesteld. Nederland zal hierbij niet achterblijven. </antwoord>
      <antwoord nummer="12">Ja. </antwoord>
      <noten afkomstig="antwoord"/>
   </antwoorden>
</kvr>
