<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Brinkman (PVV) aan de minister van Binnenlandse
Zaken en Koninkrijksrelaties over haar uitlatingen dat de helft van de
politietop binnen drie jaar voor de helft uit vrouwen of allochtonen zou
moeten bestaan. (Ingezonden 25 maart 2008); Antwoord</item>
         <item attribuut="Bestand">16Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31997</item>
         <item attribuut="Inhoud">Vragen naar aanleiding van een artikel in DAG van 17 maart 2008 over
haar uitlatingen dat de helft van de politietop binnen drie jaar voor de helft
uit vrouwen of allochtonen zou moeten bestaan. De indiener vraagt aan de
minister of zij de mening deelt dat voor vacatures aan de top van de politie
de capaciteit van een kandidaat de doorslag zou moeten geven en niet het
geslacht of de afkomst.</item>
         <item attribuut="Rubriek">Criminaliteit en openbare orde (Politie)
Staats- en bestuursrecht (Grondrechten)
Welzijn (Vreemdelingen en asielzoekers)
Welzijn (Vrouwen)</item>
         <item attribuut="Trefwoorden">Discriminatie
Politie
Vreemdelingen
Vrouwen</item>
         <item attribuut="Vindplaats">Kamervragen met antwoord 2007-2008, nr. 2369, Tweede Kamer</item>
         <item attribuut="Vraagnr_bij_indiening">2070815470</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PVV">Brinkman</persoon>
         </item>
         <item attribuut="Datum_reaktie">2008-05-19</item>
         <item attribuut="Datum_indiening">2008-03-25</item>
         <item attribuut="Document-id">KVR31997</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4855" allpagenumbers="4855 4856" vetnummer="2070815470" code="0708tkkvr2369" lopendefooter="Tweede Kamer, vergaderjaar 2007–2008, Aanhangsel" filenaam="KVR31997" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2369" onderwerp="" indiendatum="2008-03-25">
         <vrager partij="PVV" oorsprong="parlement">Brinkman</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="19 mei 2008, zie ook Aanhangsel Handelingen nr. 2052, vergaderjaar 2007–2008">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is de uitlating, dat de politietop binnen drie jaar voor de helft uit vrouwen of allochtonen zou moeten bestaan, volgens u een voorbeeld van positieve discriminatie? <voetnoot nummer="1"/>
      </vraag>
      <vraag nummer="2">Deelt u de mening dat voor vacatures aan de top van de politie de capaciteit van een kandidaat de doorslag zou moeten geven en niet het geslacht of de afkomst? Zo neen, mogen de burgers bij het aanstellen van iemand met minder capaciteit, ook minder belastinggeld betalen? </vraag>
      <vraag nummer="3">Hoe vermijdt u het vooroordeel dat toekomstige vrouwelijke of allochtone hoofdcommissarissen zullen krijgen, namelijk dat zij hun functies enkel aan hun geslacht of afkomst hebben te danken? </vraag>
      <vraag nummer="4">Is het waar dat de regiopolitie Amsterdam-Amstelland tien formatieplaatsen in dienst heeft specifiek voor het diversiteitsbeleid? Zo neen, hoeveel formatieplaatsen en werknemers heeft de regiopolitie Amsterdam-Amstelland wel in dienst voor het diversiteitsbeleid? </vraag>
      <vraag nummer="5">Hoeveel formatieplaatsen en werknemers zijn in elke politieregio werkzaam voor het diversiteitsbeleid en hoeveel geld vertegenwoordigd deze inzet? </vraag>
      <vraag nummer="6">Hoeveel geld wordt er jaarlijks uitgedeeld aan de diversiteitsprijzen binnen politie Nederland? </vraag>
      <vraag nummer="7">Vind u deze extra inzet voor het werven van allochtonen opwegen tegen de voordelen en had u al dit geld niet beter kunnen besteden voor een betere CAO? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-03-17" bron="DAG">DAG, 17 maart 2008</noot>
      </noten>
   </vragen>
   <antwoorden aantal="7">
      <antwoord nummer="1">De afspraak die ik met korpsbeheerders heb gemaakt gaat over invulling van vacatures, niet over de samenstelling van de gehele politietop. Volledigheidshalve herhaal ik de gemaakte afspraak: A. Van de kroonbenoemingen met betrekking tot de korpsleiding in de periode tot 2011 moet 50% een vrouw en/of allochtoon zijn. De indicatieve verwachting is dat het in de periode 2008–2011 om circa 20 kroonbenoemingen gaat. Hiervan zal de helft door vrouwen en/of allochtonen worden ingevuld. B. Ten aanzien van de kroonbenoemingen in de schalen 15 en 16 niet zijnde korpsleiding is afgesproken dat 30% van de benoemingen in de periode tot 2011 vrouw en/of allochtoon zijn. De indicatieve verwachting is dat het in de periode 2008–2011 om circa 35 benoemingen gaat. Hiervan zal 30% door vrouwen en/of allochtonen worden ingevuld. Op uw vraag of het bovenstaande een voorbeeld is van positieve discriminatie, ga ik in bij de beantwoording van vraag 2. </antwoord>
      <antwoord nummer="1 en 2">Van positieve discriminatie is geen sprake. De competenties en kwaliteiten van de kandidaat geven de doorslag. Er zijn voldoende vrouwen en allochtonen die beschikken over uitstekende kwaliteiten. </antwoord>
      <antwoord nummer="3">De kwaliteit van de kandidaat geeft de doorslag, zoals ik hiervoor al aangaf. Niemand wordt enkel op basis van geslacht of afkomst benoemd. Het vooroordeel dat u schetst herken ik dan ook niet als een te verwachten probleem. </antwoord>
      <antwoord nummer="4">Het korps Amsterdam-Amstelland streeft er naar in haar personeelssamenstelling een afspiegeling van de samenleving te zijn. Om deze doelstelling te halen is een aanzienlijke extra inspanning nodig. Bij het programmamanagement van het korps zijn drie formatieplaatsen gericht op activiteiten van behoud van de diverse doelgroepen. Bij de dienst Personeel en Arbeidsvoorwaarden zijn in totaal 14 fte in de formatie opgenomen voor initiële werving én de selectie van personeel in algemene zin met bijzondere aandacht voor diversiteitsdoelstellingen. De werkzaamheden richten zich tevens op arbeidsmarktcommunicatie in het kader van de (zij-)instroom en de werving van administratief-technisch personeel. </antwoord>
      <antwoord nummer="5">Dat is afhankelijk van onder andere de omvang van het korps en de prioriteit die het desbetreffende korps geeft aan diversiteitsbeleid. Het merendeel van de korpsen heeft tussen de 0,5 en 2 formatieplaatsen beschikbaar voor diversiteitsbeleid. De salariskosten per formatieplaats variëren tussen de 40.000 en 62.000 euro, afhankelijk van de inschaling per korps en de leeftijd en ervaring van de diversiteitsmedewerker. </antwoord>
      <antwoord nummer="6">Het betreft 1,5 miljoen euro, verdeeld over vijf prijzen in verschillende categorieën. </antwoord>
      <antwoord nummer="7">De politie moet aansluiting houden bij een snel veranderende samenleving en dat kan alleen door daar in te investeren: in een divers samengestelde politie, de kwaliteit van het werk en van de mensen. Diversiteitsbeleid richt zich onder andere op werving, betere doorstroom en behoud van allochtone politiemedewerkers. Ook leren alle politiemedewerkers om in een multiculturele samenleving goed te opereren, via de ontwikkeling naar multicultureel vakmanschap bij de politie. Ik vind dat een verantwoorde en noodzakelijke besteding van middelen, afgezet tegen de totale politiebegroting. </antwoord>
      <noten afkomstig="antwoord"/>
   </antwoorden>
</kvr>
