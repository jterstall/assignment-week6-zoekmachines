<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Teeven en Kamp (beiden VVD) aan de minister van Justitie over de vrijlating van twee verdachten die een Amsterdamse hoofdagent in elkaar hebben geslagen. (Ingezonden 25 januari 2008);Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31177
</item>
         <item attribuut="Inhoud">Past deze vrijlating wel in het kader van de afspraken die de regering heeft gemaakt over geweld tegen de politie?</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Misdrijven) Strafrecht en strafprocesrecht (Overig)</item>
         <item attribuut="Trefwoorden">Mishandeling Politie Verdachten</item>
         <item attribuut="Vindplaats">Kamervragen met antwoord 2007-2008, nr. 1604, Tweede Kamer</item>
         <item attribuut="Vraagnr_bij_indiening">2070809740</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Teeven Kamp</persoon>
         </item>
         <item attribuut="Datum_reaktie">2008-03-10</item>
         <item attribuut="Datum_indiening">2008-01-25</item>
         <item attribuut="Document-id">KVR31177</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3253" allpagenumbers="3253 3254" vetnummer="2070809740" code="0708tkkvr1604" lopendefooter="Tweede Kamer, vergaderjaar 2007–2008, Aanhangsel" filenaam="KVR31177" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1604" onderwerp="" indiendatum="2008-01-25">
         <vrager partij="VVD" oorsprong="parlement">Teeven Kamp</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="10 maart 2008), zie ook Aanhangsel Handelingen nr. 1345, vergaderjaar 2007–2008.">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de vrijlating van twee verdachten die een hoofdagent van de regiopolitie Amsterdam-Amstelland op 20 januari 2008 hebben toegetakeld? Past deze vrijlating wel in het kader van de afspraken die de regering heeft gemaakt over geweld tegen de politie? Was de behandelend officier van justitie in Amsterdam niet op de hoogte van die afspraken? <voetnoot nummer="1"/>
      </vraag>
      <vraag nummer="2">Hadden de verdachte(n) justitiele documentatie op het gebied van geweldsdelicten? Is het waar dat een van de verdachten al eerder was veroordeeld ter zake van geweld in de openbare ruimte? Waarom was er desondanks geen reden om de verdachte(n) voor te geleiden voor de rechter-commissaris? </vraag>
      <vraag nummer="3">Deelt u de mening dat artikel 67a, tweede lid, onder 3, van het Wetboek van Strafvordering voldoende aanknopingspunt biedt om in geval van geweld tegen de politie voorlopige hechtenis te vorderen? Waarom is dat in deze zaak niet gebeurd? Was er een bijzondere reden voor het Openbaar Ministerie om af te wijken van het voorgestane kabinetsbeleid? </vraag>
      <vraag nummer="4">Waarom is niet getracht deze verdachten in de week volgend op 20 januari 2008, de dag waarop het feit werd gepleegd binnen 3 dagen en 15 uur te berechten via het snelrecht? </vraag>
      <vraag nummer="5">Deelt u de mening dat het Openbaar Ministerie te Amsterdam door op deze wijze te handelen een verkeerd signaal afgeeft naar de politie en de samenleving? </vraag>
      <vraag nummer="6">Wanneer gaat u er zorg voor dragen dat het lik-op-stuk-beleid van dit kabinet ook daadwerkelijk invulling krijgt in de situatie dat er geweld wordt gebruikt tegen overheidsfunctionarissen? </vraag>
      <noten afkomstig="vraag">
         <noot nummer="1" datum="2008-01-24" bron="De Telegraaf">De Telegraaf, 24 januari 2008</noot>
      </noten>
   </vragen>
   <antwoorden aantal="5">
      <antwoord nummer="1 en 2">Ja, ik heb kennisgenomen van het bericht in de media. De aanpak van geweld tegen gezagsdragers heeft prioriteit bij het Openbaar Ministerie. In dit kader voert het Amsterdamse parket een actief voorgeleidingsbeleid. In gevallen waarin het een feit betreft waarvoor voorlopige hechtenis is toegelaten en er gronden aanwezig zijn, dient de verdachte binnen 14 dagen voor de politierechter te verschijnen. Op basis van de bij het Openbaar Ministerie bekende informatie was er geen grond voor het toepassen van voorlopige hechtenis. Om die reden heeft de officier van justitie besloten om de verdachten niet voor te geleiden aan de rechter-commissaris, maar om hen heen te zenden. Over de documentatie van verdachten doe ik nimmer mededelingen, aangezien dit de persoonlijke levenssfeer van de verdachten betreft. </antwoord>
      <antwoord nummer="3">Ja, mits is voldaan aan de voorwaarden van artikel 67a, tweede lid, onder 3, van het Wetboek van Strafvordering. Zoals ik reeds heb opgemerkt in het antwoord op de vragen 1 en 2 was er in de onderhavige zaak, op basis van de bij het Openbaar Ministerie bekende gegevens, geen grond om de voorlopige hechtenis van de verdachten te vorderen. </antwoord>
      <antwoord nummer="4">Het opsporingsonderzoek door de politie kon niet worden afgerond binnen de in de vraag genoemde termijn. Na binnenkomst van het proces-verbaal op het arrondissementsparket te Amsterdam heeft het Openbaar Ministerie de zaak voortvarend ter hand genomen en de verdachten bij voorrang gedagvaard voor een zitting van de politierechter op 20 februari 2008. De verdachten zijn door de politierechter veroordeeld. </antwoord>
      <antwoord nummer="5">Nee, het uitgangspunt bij het Openbaar Ministerie is dat zaken waarbij agressie en geweld is gepleegd tegen werknemers met een publieke taak prioriteit krijgen. Ik verwijs u ook naar de richtlijn Kader voor de Strafvordering van het College van procureurs-generaal waarin de strafeisen in zaken waarin geweld is gepleegd tegen personen die werkzaam zijn in de rechtmatige uitoefening van hun beroep substantieel zijn verhoogd. Deze richtlijn is in werking is getreden op 1 december 2006 en gepubliceerd in de Staatscourant van 13 november 2006. Op basis van de bij het Openbaar Ministerie bekende gegevens was er geen grond aanwezig voor het toepassen van voorlopige hechtenis. De zaak is echter met voorrang gedagvaard voor de politierechterzitting van 20 februari 2008. </antwoord>
      <antwoord nummer="6">Aan het lik-op-stuk beleid van het kabinet in geval van geweld tegen werknemers met een publieke taak wordt al geruime tijd en op diverse wijzen uitvoering gegeven. Ik heb u hierover reeds eerder bericht. Over het toepassen van snelrecht heb ik op donderdag 14 februari jl., naar aanleiding van het verslag van het algemeen overleg inzake het programma «Veiligheid begint bij voorkomen» dat 31 januari jl. heeft plaatsgevonden, gezegd dat ik – daar waar mogelijk – positief sta tegenover dit middel. Een zorgvuldige rechtsgang moet echter wel gewaarborgd blijven. Ik ben zowel met de Raad voor de Rechtspraak als het College van procureurs-generaal in gesprek om over de toepassing, de consequenties en de complicaties hiervan nader van gedachten te wisselen. </antwoord>
      <noten afkomstig="antwoord"/>
   </antwoorden>
</kvr>
