<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Landbouw, Natuur en Voedselkwaliteit over de dood van drie zwartpuntrifhaaien op de Miljonair Fair. (Ingezonden 14 december 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24790
</item>
         <item attribuut="Inhoud">Vragen naar aanleiding van het tentoonstellen van zwartpuntrifhaaien in op de 'Miljonair Fair'. De drie haaien zijn in hun tijdelijk aquarium op de beurs aan stress overleden. Indiener wil deze vorm van dierenmisbruik verbieden, en wat dit geval betreft, strafrechtelijk vervolgen.</item>
         <item attribuut="Rubriek">Natuur (Dierenbescherming)</item>
         <item attribuut="Trefwoorden">Dierenbescherming</item>
         <item attribuut="Vindplaats">Kamervragen met antwoord 2005-2006, nr. 775, Tweede Kamer</item>
         <item attribuut="Vraagnr_bij_indiening">2050604910</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2006-01-25</item>
         <item attribuut="Datum_indiening">2005-12-14</item>
         <item attribuut="Document-id">KVR24790</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1641" allpagenumbers="1641 1642" vetnummer="2050604910" code="0506tkkvr775" lopendefooter="Tweede Kamer, vergaderjaar 2005–2006, Aanhangsel" filenaam="KVR24790" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="775" onderwerp="" indiendatum="2005-12-14">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="25 januari 2006), zie ook Aanhangsel Handelingen nr.749, vergaderjaar 2005–2006">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1 2">Kent u de berichten «Haaien dood op Miljonair Fair» <voetnoot nummer="1"/>en «Miljonair Fair kost drie haaien het leven» <voetnoot nummer="2"/>? </vraag>
      <vraag nummer="2">Is bekend wat de doodsoorzaak van deze haaien is? Is het aannemelijk dat de zwartpuntrifhaaien, die in een tijdelijk aquarium zaten waar mensen overheen konden lopen, aan stress zijn overleden? Bent u bereid een onderzoek in te stellen naar de toedracht? Zo neen, waarom niet? </vraag>
      <vraag nummer="3">Deelt u het oordeel dat deze dieren niet als attractie op een beurs thuishoren? Zo neen, waarom niet? Zo ja, welke stappen gaat u ondernemen om het op dergelijke wijze misbruiken van dieren in de toekomst te voorkomen? </vraag>
      <vraag nummer="4">Is het op deze manier omgaan met dieren toegestaan op grond van de Flora- en faunawet, danwel de dierenwelzijnswet? Zo ja, bent u bereid stappen te ondernemen om de wetgeving op dit punt aan te passen? Zo neen, welke stappen gaat u ondernemen om een strafrechtelijke vervolging in te stellen? </vraag>
      <noten afkomstig="vraag">
         <noot nummer="1" datum="2005-12-13" bron="De Telegraaf">De Telegraaf, 13 december 2005</noot>
         <noot nummer="2" datum="2005-12-13" bron="Financieel Dagblad">Financieel Dagblad, 13 december 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Om een goed oordeel te kunnen vellen, heb ik mij uitgebreid laten informeren over de gang van zaken op de beurs en de genomen voorzorgsmaatregelen. De drie haaien waren afkomstig van een commercieel bedrijf dat wereldwijd handelt in zeevissen. Zwartpuntrifhaaien mogen commercieel worden bevist en worden vooral gebruikt voor publieke aquaria.In samenspraak met en gebruikmakend van de expertise van het desbetreffende bedrijf, is een uitgebreid protocol opgesteld ten aanzien van de omstandigheden waaronder de dieren zouden worden gehouden.Het betrof hier in ieder geval voorschriften rond de afmetingen van de bak, de kwaliteit en samenstelling van het water, zuiveringsfilters als meetprotocollen voor ammoniak, nitraat en nitriet. Degene die alles rond het transport en het houden van de haaien heeft gecoördineerd, was en is ervan overtuigd dat met deze voorzorgsmaatregelen alles is gedaan om zo veel mogelijk aan te sluiten bij de behoeften van het dier. Drie dagen voor de opening van de beurs zijn de dieren geplaatst en is alles nauwlettend in de gaten gehouden, handelend conform het protocol.Gedurende die drie dagen en tijdens de opening van de beurs, was er niets aan de hand met de dieren.In de nacht na de opening van de beurs heeft een bewaker geconstateerd dat de dieren vrij snel na de sluiting van de beurs zijn overleden. De doodsoorzaak van de haaien is niet bekend.Er zijn echter geen aanwijzingen die erop duiden dat de dieren aan stress zijn overleden.In dat geval hadden de dieren eerder a-typisch gedrag moeten vertonen en had er na de dood bloeduitstortingen te zien moeten zijn, hetgeen niet het geval was.Ook een ziekte is vrij onwaarschijnlijk omdat de dieren zo snel na elkaar zijn overleden.Hoewel er geen aanwijzingen voor zijn, bestaat de mogelijkheid dat iemand iets in het water heeft gedaan. Vanwege de verschillende zuiveringsfilters en de snelheid waarmee het water gezuiverd werd, was dat echter niet meer aan te tonen. Gelet op voorgaande en hetgeen het bedrijf zelf heeft ondernomen, lijkt mij een nader onderzoek naar de doodsoorzaak van de haaien niet zinvol. </antwoord>
      <antwoord nummer="3">Er geldt geen verbod de dieren op dergelijke evenementen ten toon te stellen en ik ben ook niet voornemens in de toekomst een verbod in te stellen. Uiteraard gelden voor de organisatoren altijd de artikelen 36 en 37 van de Gezondheids- en welzijnswet voor dieren.Dit betekent in ieder geval dat het verboden is de gezondheid of het welzijn van de dieren te benadelen en dat het verboden is de dieren de nodige zorg te onthouden. </antwoord>
      <antwoord nummer="4">De zwartpuntrifhaai (Carcharhinus melanopterus) is een uitheemse soort die niet is beschermd op grond van de Flora- en faunawet, die niet valt onder het CITES-verdrag en die evenmin valt onder een van de categorieën van de mondiale rode lijst van de IUCN die betrekking hebben op kwetsbare of bedreigde soorten.Er is momenteel geen reden de zwartpuntrifhaai in Nederland als beschermde soort aan te wijzen. Wat betreft de Gezondheids- en welzijnswet voor dieren verwijs ik u naar het antwoord op vraag 3. Van mijn ambtgenoot van Justitie heb ik vernomen dat de Landelijke Inspectiedienst Dierenbescherming geen nader onderzoek zal verrichten. Er zal dus niet tot strafrechtelijke vervolging worden overgegaan. </antwoord>
      <noten afkomstig="antwoord"/>
   </antwoorden>
</kvr>
