<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de vergoeding van medicijnen voor reumapatiënten. (Ingezonden 8 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12983
</item>
         <item attribuut="Inhoud">Vragen over het reuma-geneesmiddel Enbrel. Voor dit middel is 200 mln gulden beschikbaar, die niet kan worden gebruikt vanwege de beperkte beschikbaarheid van het middel. Voor gebruik van het soortgelijke en even dure Remicade is echter geen geld beschikbaar. (Algemeen Dagblad, 4 januari 2001).</item>
         <item attribuut="Rubriek">Gezondheidszorg (Geneesmiddelen) Gezondheidszorg (Patiënten) Gezondheidszorg (Zorgverzekeringen)</item>
         <item attribuut="Trefwoorden">Geneesmiddelen Patiënten Ziektekostenverzekeringen</item>
         <item attribuut="Vindplaats">Kamervragen met antwoord 2000-2001, nr. 573, Tweede Kamer</item>
         <item attribuut="Vraagnr_bij_indiening">2000104430</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-01-23</item>
         <item attribuut="Datum_indiening">2001-01-08</item>
         <item attribuut="Document-id">KVR12983</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1183" allpagenumbers="1183 1184" vetnummer="2000104430" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12983" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="573" onderwerp="" indiendatum="2001-01-8">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-01-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is er 200 miljoen beschikbaar voor het nieuwe geneesmiddel Enbrel <voetnoot nummer="1"/>en is dit gebaseerd op de verwachting dat hiermee in eerste instantie 4000 en binnen enkele jaren 8000 patiënten mee geholpen kunnen worden? </vraag>
      <vraag nummer="2">Worden op dit moment slechts 350 patiënten behandeld wegens de beperkte beschikbaarheid van dit geneesmiddel? Zo ja, wordt dus slechts circa 10 miljoen van de beschikbare 200 miljoen gebruikt? </vraag>
      <vraag nummer="3">Klopt het dat het middel Remicade dezelfde werking en hetzelfde effect heeft en dus een goed alternatief voor dezelfde groep patiënten? </vraag>
      <vraag nummer="4">Klopt het dat de totale kosten van Remicade, de kosten van het geneesmiddel en de opnamen in het ziekenhuis, ongeveer gelijk zijn aan Enbrel (circa 30 000 gulden) maar dat ziekenhuizen de hiervoor benodigde financiële middelen niet direct kunnen opbrengen zonder dat dit ten kost zou gaan van de andere zorg? </vraag>
      <vraag nummer="5">Kunnen ziekenhuizen hier extra middelen voor krijgen door bijvoorbeeld een groot deel van de beschikbare middelen voor Enbrel doelgericht hiervoor in te zetten? Zo ja, bent u bereid dit te regelen bijvoorbeeld via een tijdelijke subsidieregeling of een CTG-beleidsmaatregel? </vraag>
      <vraag nummer="6">Wat zijn de gevolgen voor de patiënten die de beide middelen niet krijgen zowel wat betreft de blijvende gewrichtsschade als wat betreft leven met pijn en vermoeidheid? </vraag>
      <vraag nummer="7">Klopt het dat er ook mensen zijn die Remicade zelf betalen? Zo ja, erkent u dat dit voor veel mensen niet mogelijk is gezien de hoge kosten en dat dit dus leidt tot tweedeling? </vraag>
      <noten afkomstig="vraag">
         <noot nummer="1" datum="2001-01-4" bron="Algemeen Dagblad">Algemeen Dagblad, 4 januari 2001</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Buijs, ingezonden 8 januari jl. </toelichting>
   <antwoorden aantal="6">
      <antwoord nummer="1">Enbrel is per 1 oktober 2000 onder voorwaarden opgenomen in het extramurale verstrekkingenpakket. De kosten die hiermee gepaard gaan bedragen naar schatting maximaal circa 190 mln gulden. Dit bedrag is inderdaad geraamd op basis van 4000 patiënten op korte termijn en een instroom van nieuwe patiënten tot een totaal aantal van circa 8000. </antwoord>
      <antwoord nummer="2">Op dit moment worden 385 patiënten behandeld met Enbrel en bestaat er een wachtlijst van 42 patiënten (stand van zaken 8 januari, gegevens van fabrikant). De fabrikant van Enbrel kan namelijk de benodigde hoeveelheid geneesmiddel kan leveren. Ik heb deze bij brief om opheldering gevraagd en verzocht alles in het werk te stellen om Enbrel voor zoveel mogelijk Nederlandse patiënten beschikbaar te stellen. De fabrikant heeft mij geantwoord dat het aantal patiënten dat behandeld kan worden in de loop van dit jaar zal toenemen tot ruim 600. Hiermee wordt 40% van de hoeveelheid Enbrel die in 2001 door uitbreiding van de productiecapaciteit voor Europa beschikbaar komt in Nederland ingezet. De fabrikant verwacht verder vanaf medio 2002 onbeperkt Enbrel te kunnen leveren. </antwoord>
      <antwoord nummer="3">Voor zover thans bekend, zijn de toepasbaarheid en effectiviteit van Remicade (infliximab) in grote lijnen vergelijkbaar met die van Enbrel. Er zijn enkele groepen patiënten (m.n. kinderen met polyarticulaire juveniele chronische artritis, patiënten die geen methotrexaat verdragen en patiënten met een verhoogde kans op overgevoeligheidsreacties) die niet in aanmerking komen voor behandeling met Remicade en daarom uitsluitend op Enbrel aangewezen zijn. Voor de overige patiënten kan Remicade een alternatief zijn. </antwoord>
      <antwoord nummer="4 en 5">De materiaalkosten van Remicade bedragen ongeveer 23.000 gulden per patiënt per jaar. De kosten van de totale behandeling hiermee komen daarmee min of meer overeen met de kosten voor Enbrel. De financiële middelen die beschikbaar zijn voor de ziekenhuiszorg zijn dit jaar substantieel uitgebreid. Patiënten die recht hebben op een geneesmiddel omdat zij daarvoor geïndiceerd zijn, moeten dat kunnen krijgen. Het is aan de ziekenhuizen en de verzekeraars om de behoefte te inventariseren en onderling afspraken te maken over de financiering. Mijns inziens bestaat er geen reden waarom patiënten die voor Remicade zijn geïndiceerd dit niet zouden ontvangen of waarom het verstrekken van Remicade ten koste van de andere zorg zou gaan. Het instellen van een subsidieregeling of een CTG-beleidsregel is dan ook niet nodig. Ik heb contact opgenomen met de brancheorganisaties van de ziekenhuizen en de verzekeraars om te benadrukken dat deze partijen nu hun verantwoordelijkheid moeten nemen en dat door de beschikbaarheid van extra financiële middelen het geld geen belemmering mag vormen bij de behandeling van reumapatiënten. Alle betrokkenen hebben zich inmiddels bereid verklaard op een zeer korte termijn naar voor de patiënt praktische oplossingen te zoeken. </antwoord>
      <antwoord nummer="6">Daar er zoals eerder genoemd geen reden is waarom geïndiceerde patiënten niet met Remicade behandeld zouden worden, zijn de eventuele gevolgen van het ontberen van deze medicatie niet aan de orde. </antwoord>
      <antwoord nummer="7">Mij is onlangs ter ore gekomen dat er patiënten zijn die Remicade voor eigen rekening nemen. Ik acht dit een zeer ongewenste situatie die, zoals gezegd, niet nodig is, aangezien geïndiceerde patiënten aanspraak hebben op Remicade. Het is thans van belang dat ziekenhuizen en verzekeraars snel actie ondernemen, zodat dergelijke misstanden niet langer voorkomen. </antwoord>
      <noten afkomstig="antwoord"/>
   </antwoorden>
</kvr>
