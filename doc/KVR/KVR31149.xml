<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Raak (SP) aan de minister-president, minister van Algemene Zaken over het nieuwe logo voor de rijksoverheid. (Ingezonden 25 februari 2008);Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31149
</item>
         <item attribuut="Inhoud">Vragen naar aanleiding van bericht (NRC Handelsblad, 21 februari 2008) dat de Hoge Raad van Adel het nieuwe Rijkslogo heeft afgekeurd en heeft aangedrongen op aanpassingen. Indiener stelt dat, als de Raad ook betrokken is geweest bij de aanbestedingsopdracht, het vreemd is dat er nu een concept is gekomen dat niet voldoet aan hun eisen. Is het verwante nieuw logo voor het Ministerie van Algemene Zaken (AZ) in het verleden aan de Raad voorgelegd? Betekent de afkeuring van het rijkslogo dat het logo voor het ministerie van AZ ook niet voldeed aan de eisen?</item>
         <item attribuut="Rubriek">Bouw (Aanbestedingen) Communicatie, media en informatievoorziening (Overig) Overheidsfinanciën (Overheidsuitgaven)</item>
         <item attribuut="Trefwoorden">Aanbestedingen Overheid Overheidsuitgaven Public relations</item>
         <item attribuut="Vindplaats">Kamervragen met antwoord 2007-2008, nr. 1578, Tweede Kamer</item>
         <item attribuut="Vraagnr_bij_indiening">2070812560</item>
         <item attribuut="Afkomstig_van">Algemene Zaken (AZ)</item>
         <item attribuut="Indiener">
            <persoon partij="SP">Van Raak</persoon>
         </item>
         <item attribuut="Datum_reaktie">2008-03-06</item>
         <item attribuut="Datum_indiening">2008-02-25</item>
         <item attribuut="Document-id">KVR31149</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3193" allpagenumbers="3193 3194" vetnummer="2070812560" code="0708tkkvr1578" lopendefooter="Tweede Kamer, vergaderjaar 2007–2008, Aanhangsel" filenaam="KVR31149" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1578" onderwerp="" indiendatum="2008-02-25">
         <vrager partij="SP" oorsprong="parlement">Van Raak</vrager>
         <vraagt-aan>de minister-president, minister van Algemene Zaken</vraagt-aan>
      </vraagdata>
      <antwoorddata antwoorddatum="2008-03-6">
         <antwoorder functie="minister-president" ministerie="Algemene Zaken">Balkenende</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoeveel kosten zijn er gemoeid met het aanpassen van het «nieuwe» logo voor de rijksoverheid? <voetnoot nummer="1"/>Valt dit binnen het budget van € 60.000,–? </vraag>
      <vraag nummer="2">Levert de aanpassing van het logo vertraging op voor de invoering? Zo ja, hoeveel vertraging? Zo neen, waarom niet? </vraag>
      <vraag nummer="3">Is de Hoge Raad van Adel betrokken geweest bij de aanbestedingsopdracht? Zo ja, hoe kan er dan een concept zijn gekozen dat niet voldoet aan de eisen? Zo neen waarom niet? </vraag>
      <vraag nummer="4">Is het beeldmerk van het ministerie van Algemene Zaken in het verleden aan de Hoge Raad van Adel voorgelegd? Zo ja, wat was hun oordeel hierover? Zo neen waarom niet? </vraag>
      <vraag nummer="5">Betekent de afkeuring van het nieuwe logo dat het beeldmerk van het ministerie van Algemene Zaken ook niet voldeed aan de eisen? Zo ja, wat voor gevolgen heeft dit? Zo neen waarom niet? </vraag>
      <noten afkomstig="vraag">
         <noot nummer="1">NRC Handelsblad, 21 februari 2008 (http://www.nrc.nl/binnenland/article944264.ece/Hoge_Raad_van_Adel_wil_aa)</noot>
      </noten>
   </vragen>
   <antwoorden aantal="5">
      <antwoord nummer="1">De kosten voor de verdere uitwerking van het nieuwe logo vallen geheel binnen het budget van € 60.000. </antwoord>
      <antwoord nummer="2">De uitwerking van het logo levert geen vertraging op. In de planning was reeds voorzien dat na gunning van het nieuwe logo – welke dat ook zou zijn – een periode van nadere uitwerking zou moeten volgen. </antwoord>
      <antwoord nummer="3">De Hoge Raad van Adel is niet betrokken geweest bij de aanbestedingsopdracht. Na de keuze voor een ontwerp dat geïnspireerd is op het Rijkswapen, werd betrokkenheid van de Hoge Raad van Adel opportuun voor de verdere uitwerking. Daarom hebben de Hoge Raad van Adel en het projectteam gezamenlijk de verdere uitwerking verkend. Het uiteindelijke ontwerp kan de goedkeuring van de Hoge Raad van Adel dragen. </antwoord>
      <antwoord nummer="4">Nee. Zoals reeds aangeven in eerdere beantwoording van kamervragen (2070808060) is de stilering van het Rijkswapen een onderdeel van het huidige logo van Algemene Zaken (dat verder bestaat uit een lijnenspel, wapenschild, vast kleurenpalet en belettering). In de onderlinge verhouding van alle onderdelen van het logo van Algemene Zaken is de stilering dermate klein dat de toevoeging van heraldische elementen (als de gravenkroon en de Nassau-blokken) niet of nauwelijks waarneembaar en technisch produceerbaar is. Voor zowel het ministerie van Algemene Zaken als de Hoge Raad van Adel was er daarom geen aanleiding om het logo van Algemene Zaken op deze heraldische aspecten te beoordelen. Het nieuwe rijksbrede logo is, in tegenstelling tot het logo van Algemene Zaken, in zijn geheel geïnspireerd op het Rijkswapen. Dit brengt met zich mee dat heraldische elementen wel waarneembaar en produceerbaar zijn. Daarom achtten zowel het ministerie van Algemene Zaken als de Hoge Raad van Adel het nu wel opportuun om de definitieve uitwerking van het ontwerp te toetsen op heraldische aspecten. </antwoord>
      <antwoord nummer="5">Nee (zie hierboven onder 4). Voor alle duidelijkheid is het goed te onderstrepen dat de Hoge Raad van Adel het nieuwe Rijksbrede logo op geen enkel moment heeft afgekeurd. Uw veronderstelling (en de beeldvorming) dat het nieuwe rijksbrede logo niet voldoet aan de eisen die vanuit heraldisch oogpunt gesteld kunnen worden, is onjuist. Als gesteld achtten zowel het ministerie van Algemene Zaken als de Hoge Raad van Adel het opportuun om de (geplande) definitieve uitwerking van het ontwerp te toetsen op heraldische aspecten. </antwoord>
      <noten afkomstig="antwoord"/>
   </antwoorden>
</kvr>
