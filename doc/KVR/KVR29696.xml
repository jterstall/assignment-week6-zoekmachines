<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tang en Crone (beiden PvdA) aan de ministers van Verkeer en Waterstaat en van Financiën over het overheidsbedrijf Schiphol dat procedeert tegen de overheid. (Ingezonden 6 september 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29696
</item>
         <item attribuut="Inhoud">Vragen naar aanleiding van de antwoorden op eerdere vragen over Chipshol en de kwestie-Groenenberg terrein (Aanhangsel van de Handelingen II, 2006-2007, 2354).</item>
         <item attribuut="Rubriek">Bedrijfsleven en industrie (Ondernemingen) Bedrijfsleven en industrie (Vestigingsbeleid) Overheidsfinanciën (Staatsdeelnemingen) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Ondernemingen Schiphol Staatsdeelnemingen Vestigingsbeleid</item>
         <item attribuut="Vindplaats">Kamervragen met antwoord 2007-2008, nr. 262, Tweede Kamer</item>
         <item attribuut="Vraagnr_bij_indiening">2060724770</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Tang</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">2007-10-15</item>
         <item attribuut="Datum_indiening">2007-09-06</item>
         <item attribuut="Document-id">KVR29696</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="557" allpagenumbers="557 558" vetnummer="2060724770" code="0708tkkvr262" lopendefooter="Tweede Kamer, vergaderjaar 2007–2008, Aanhangsel" filenaam="KVR29696" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="262" onderwerp="" indiendatum="2007-09-6">
         <vrager partij="PvdA" oorsprong="parlement">Tang</vrager>
         <vrager partij="PvdA" oorsprong="parlement">Crone</vrager>
         <vraagt-aan>de ministers van Verkeer en Waterstaat en van Financiën</vraagt-aan>
      </vraagdata>
      <antwoorddata antwoorddatum="2007-10-15">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Kan uit de antwoorden op de eerdere schriftelijke vragen <voetnoot nummer="1"/>over Chipshol en de kwestie-Groenenberg terrein worden opgemaakt, dat Schiphol een procedure heeft gestart om de aan Chipshol te betalen schade op de Staat te verhalen? Waarom procedeert een 100%-overheidsbedrijf tegen de overheid? </vraag>
      <vraag nummer="2">Deelt u de mening dat een dergelijke situatie volstrekt onwenselijk is? Kunt u samen bevorderen dat aan deze situatie een einde wordt gemaakt? </vraag>
      <vraag nummer="3">Kunt u daarbij de aandeelhoudersbevoegdheden inzetten die toekomen aan de minister van Financiën als belangrijkste aandeelhouder van Schiphol? </vraag>
      <vraag nummer="4">Kunt u specifiek gebruik maken van de bevoegdheden verbonden aan artikel 2:155a van het Burgerlijk Wetboek, waarbij middels een «onderlinge regeling van samenwerking» het verzwakte structuurregime wordt gevestigd, op basis waarvan de minister de leden van de raad van bestuur kan benoemen en ontslaan, om op die manier de juiste verhoudingen tussen de overheid en het overheidsbedrijf weer te herstellen? </vraag>
      <vraag nummer="5">Kan in de nieuwe Nota Deelnemingenbeleid het uitgangspunt worden opgenomen dat overheidsbedrijven geen juridische procedures aanspannen tegen de overheid? Zo neen, waarom niet? </vraag>
      <vraag nummer="6" voetnoot="1">Waarom wil de directie van Schiphol sowieso de schade die voortvloeit uit het bouwverbod op de Rijksoverheid verhalen, als deze directie zélf de drijvende kracht was achter dit bouwverbod op het Groenenberg terrein, zoals opnieuw blijkt uit uw eerder genoemde antwoord? <voetnoot nummer="1"/>
      </vraag>
      <vraag nummer="7">Is dit niet de wereld op zijn kop? Waarom betaalt de directie van Schiphol dan ook niet zelf de ontstane schade? </vraag>
      <vraag nummer="8">Waarom heeft Schiphol de op basis van artikel 50 van de Luchtvaartwet verplichte schadevergoeding aan Chipshol nooit (definitief) betaald? Waarom moest Schiphol hier via de rechter toe gedwongen worden? </vraag>
      <vraag nummer="9">Waarom heeft Schiphol beslag laten leggen op bezittingen van Chipshol om de waardevermeerdering als gevolg van het opheffen van het bouwverbod te incasseren? Deelt u de mening dat artikel 55 van de Luchtvaartwet bepaalt dat Schiphol dit bedrag pas kan vorderen, als eerst de bovengenoemde schadevergoeding is toegekend, wat nooit (definitief) gebeurd is? </vraag>
      <vraag nummer="10">Ligt het, nu gebleken is dat de inschattingen van Schiphol en de Luchtverkeersleiding Nederland (LVNL) over de vermeende veiligheidsrisico’s achteraf gezien onjuist waren, voor de hand dat Schiphol nu nog steeds een dergelijke felle juridische strijd voert tegen Chipshol? </vraag>
      <vraag nummer="11">Kunt u uitsluiten dat in 2003, toen de directie van Schiphol aan de staatssecretaris van Verkeer en Waterstaat het verzoek deed om een bouwverbod, niet alleen de vermeende veiligheidsrisico’s een rol speelden, maar ook de wens om een concurrent de voet dwars te zetten? Kan in dat geval gesproken worden van machtsmisbruik? </vraag>
      <vraag nummer="12">Acht u de in de vragen 1 en 2 en 8 tot en met 13 genoemde gedragingen passend voor een overheidsbedrijf? Zo ja, kunt u hier dan nader op ingaan? Zo neen, kunt u de nieuwe Nota Deelnemingenbeleid zodanig vormgeven dat dergelijke zaken tot het verleden gaan behoren? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="2354" documentjaargang="2006-2007">Aanhangsel Handelingen, nr. 2354, vergaderjaar 2006–2007.</noot>
      </noten>
   </vragen>
   <antwoorden aantal="12">
      <antwoord nummer="1">Ja, dit kan uit de antwoorden worden opgemaakt. Inmiddels heeft Schiphol echter besloten deze procedure in te trekken. Op 3 oktober 2007 is dit door de Rechtbank in Haarlem bevestigd (de procedure is «doorgehaald»). Overigens is in antwoorden op vragen van het toenmalig lid van de Tweede Kamer dhr. Duivesteijn (Tweede Kamer, 2005–2006, 26 959, blz. 9–10) specifiek ingegaan op de procedure die Schiphol tegen de Staat had aangespannen. De kern van die antwoorden is dat een dagvaarding zoals die door Schiphol was uitgebracht moet worden gezien als het gebruik van een rechtsmiddel dat ieder bedrijf in het zakelijke verkeer binnen het Nederlandse rechtsstelsel toekomt jegens de Staat. </antwoord>
      <antwoord nummer="2">Uiteraard ben ook ik van mening dat zoveel mogelijk moet worden voorkomen dat procedures tegen de Staat worden gevoerd. Ik acht het echter niet wenselijk dat onafhankelijke rechtssubjecten zoals Schiphol bij voorbaat worden weerhouden van het voeren van juridische procedures tegen de Staat, ook als sprake is van een aandeelhoudersrelatie. Het recht voor een ieder om naar de rechter te stappen is een hoeksteen van ons rechtsstelsel. Dit neemt natuurlijk niet weg dat ik verheugd ben dat Schiphol de procedure tegen de Staat heeft beëindigd. </antwoord>
      <antwoord nummer="3">Afgezien van het feit dat dit nu niet meer aan de orde is (zie antwoord 1), heeft de minister van Financiën als aandeelhouder op dit terrein binnen het vennootschapsrecht geen specifieke instructiebevoegdheid jegens de vennootschap. Schiphol is een zelfstandige onderneming in de vorm van een kapitaalvennootschap. De zeggenschapsverhoudingen binnen de vennootschap worden beheerst door het privaatrecht (vennootschapsrecht). Binnen het vennootschapsrecht bestaan geen regels dat vennootschappen niet tegen hun aandeelhouders kunnen procederen (of vice versa). Directie en raad van commissarissen zijn verplicht zich te richten naar het belang van de vennootschap dat niet noodzakelijkerwijs samenvalt met alleen het belang van de aandeelhouder, in dit geval de Staat. Overigens dient daarbij in dit geval te worden opgemerkt dat de Staat ook niet de enige aandeelhouder in Schiphol is, maar dat ook door de gemeenten Amsterdam en Rotterdam aandelen worden gehouden. </antwoord>
      <antwoord nummer="4">Afgezien van het feit dat dit nu niet meer aan de orde is (zie antwoord 1), bestaat ten aanzien van Schiphol tussen de huidige aandeelhouders geen regeling als bedoeld in de vraag. Ook als een dergelijke regeling wel zou bestaan zou deze echter geen soelaas bieden voor deze problematiek. Het dreigen met ontslag ten opzichte van bestuurders om een rechtszaak tegen de Staat te voorkomen zou oneigenlijk zijn. Bovendien bestaat geen garantie dat een nieuwe bestuurder dan niet weer tot dezelfde conclusie zou komen dat een rechtszaak tegen de Staat in het belang is van de vennootschap. Zie verder het antwoord op vraag 3. </antwoord>
      <antwoord nummer="5">Nee, zie de antwoorden op vraag 2, 3 en 4. </antwoord>
      <antwoord nummer="6">Over de destijds vigerende beweegredenen van de directie van Schiphol kan ik u geen helderheid bieden. Uit het intrekken van de procedure door Schiphol kan worden opgemaakt dat de directie van Schiphol thans een andere afweging heeft gemaakt. </antwoord>
      <antwoord nummer="7">Duidelijk zal zijn dat de Staat geen reden zag om tot vergoeding van de door Schiphol te betalen schadevergoeding over te gaan. Dit is de reden dat het bijna tot een rechtsgeding is gekomen, inmiddels heeft Schiphol de procedure echter stopgezet. </antwoord>
      <antwoord nummer="8">De ministeries van Verkeer en Waterstaat en Financiën staan buiten de rechtszaak tussen Chipshol en Schiphol over de omvang van de te betalen schade. Bekend is dat de omvang van het te betalen bedrag nog niet definitief is vastgesteld, daarover wordt nog geprocedeerd tussen partijen. Overigens merk ik op dat bij een definitief vonnis van de rechtbank daarop nog voor beide partijen de mogelijkheid van cassatie bij de Hoge Raad open staat. Ik kan derhalve geen uitspraak doen in hoeverre het terecht is dat Schiphol hierover een procedure voert. </antwoord>
      <antwoord nummer="9">De ministeries van Verkeer en Waterstaat en Financiën staan ook buiten deze kwestie. Mij is bekend dat de rechter in kort geding onlangs heeft geoordeeld dat de beslagen die Schiphol heeft laten leggen voor een belangrijk deel in stand kunnen blijven, voor zover die beslagen betrekking hadden op de grond en de door Schiphol betaalde € 19 miljoen. Het zal duidelijk zijn dat het mij niet past hier een oordeel over te geven. </antwoord>
      <antwoord nummer="10">Ik merk op dat het bouwverbod in 2003 rechtmatig is genomen. Ik verwijs naar de beschrijving van de gang van zaken in de beantwoording van de vorige kamervragen. Er was dus geen sprake van een onjuist bouwverbod. Naar aanleiding van nadien bekend geworden informatie kon onlangs het bouwverbod worden opgeheven. Een en ander doet er niet aan af dat er een geschil kan bestaan over de omvang van de financiële gevolgen van het bouwverbod. </antwoord>
      <antwoord nummer="11">Ik zie geen aanleiding om er van uit te gaan dat het verzoek van Schiphol indertijd is gedaan om een concurrent de voet dwars te zetten. </antwoord>
      <antwoord nummer="12">Zie het antwoord op de vragen 1 en 2 en 8 tot en met 11. </antwoord>
      <noten afkomstig="antwoord"/>
   </antwoorden>
</kvr>
