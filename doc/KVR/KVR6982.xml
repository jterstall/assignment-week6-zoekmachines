<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over de arbeidsvoorwaarden van de ex-werknemers van GAK-AI. (Ingezonden 30 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6982
</item>
         <item attribuut="Inhoud">Vragen over de negatieve gevolgen van de overgang van het personeel van GAK-AI naar Arbeidsvoorziening per 1 januari 1998.</item>
         <item attribuut="Rubriek">Arbeid (Arbeidsbemiddeling) Inkomen en rechtspositie (Arbeidsovereenkomsten en CAO's)</item>
         <item attribuut="Trefwoorden">Arbeidsvoorwaarden Arbeidsvoorziening</item>
         <item attribuut="Vindplaats">Kamervragen met antwoord 1997-1998, nr. 1129, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-04-21</item>
         <item attribuut="Datum_indiening">1998-03-30</item>
         <item attribuut="Document-id">KVR6982</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2311" allpagenumbers="2311 2312" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6982" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1129" onderwerp="" indiendatum="1998-03-30">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1998-04-21">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van de onrust over de arbeidsvoorwaarden van ex-werknemers van GAK-AI die per 1 januari jl. in dienst zijn getreden van Arbeidsvoorziening? </vraag>
      <vraag nummer="2">Kunt u een overzicht geven van de gevolgen in de sfeer van arbeidsvoorwaarden, dertiende maand, de toegang tot de aanvullende WAO-verzekering, waarde-overdracht van opgebouwde pensioenen en eventuele andere emolumenten waarmee deze werknemers worden geconfronteerd? </vraag>
      <vraag nummer="3">In hoeverre verdragen de door de werknemers verwachte verslechteringen zich met het beginsel dat werknemers hun rechten behouden bij overgang van een (onderdeel van een) onderneming? </vraag>
      <vraag nummer="4">Welke middelen staan u ten dienste om de negatieve gevolgen van de overgang van het personeel van GAK-AI naar Arbvo te (doen) verzachten? Bent u bereid deze middelen in te zetten? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In een brief van de Concernmanager Personeel en Organisatie van Arbeidsvoorziening aan de medewerkers van Arbeidsvoorziening Arbeidsintegratie van 11 maart jl. wordt een vergelijking gemaakt van de salarisberekening van bruto naar netto tussen GAK en Arbeidsvoorziening voor diverse functiegroepen. Uit de overzichten van Arbeidsvoorziening blijkt dat de achteruitgang in netto salaris (maandelijks ten hoogste ongeveer f 38,–) met name veroorzaakt wordt doordat bij GAK Nederland geen premie voor de VUT (FPU) op het salaris werd ingehouden (deze werd door de werkgever GAK Nederland betaald). Een tweede oorzaak is het verschil in premiebetaling van het Invaliditeits-, Ouderdoms- en Nabestaandenpensioen. De aanvullende arbeidsongeschiktheidsverzekering bij het GAK en bij Arbeidsvoorziening wijken enigszins van elkaar af. Er kan overigens blijken dat er werknemers zijn, die vanwege het doormaken van een wachttijd bij het ABP of omdat de aanvulling tot 80% niet kan worden gedekt een financieel nadeel ondervinden. Arbeidsvoorziening stelt in de genoemde brief dat deze gevallen door de Algemene Directie zullen worden onderzocht en beoordeeld. De dertiende maand (CAO GAK Groep juli 1996-december 1997) wordt ingevolge de artikelen 7: 662 tot en met 666 van het Burgerlijk Wetboek (overgang ondernemingen) tot en met 1998 normaal aan de voormalige medewerkers van GAK-AI uitbetaald. Wat betreft de waarde-overdracht van opgebouwde pensioenen heeft Arbeidsvoorziening in februari 1998 aan haar pensioenuitvoerder (het ABP) voor alle werknemers van Arbeidsintegratie een verzoek gedaan om een offerte aan te bieden inzake de mogelijkheid waarde-overdracht van de opgebouwde pensioenrechten te laten plaatsvinden. Naar verwachting ontvangen de werknemers in juni een offerte waaruit duidelijk wordt welk pensioen zij bij het ABP kunnen inkopen indien de waarde van hun opgebouwd pensioen wordt overgedragen. Medio mei zullen voorlichtingsbijeenkomsten worden gehouden. </antwoord>
      <antwoord nummer="3">In het kader van de overgang is aan de betrokken werknemers gegarandeerd dat alle rechten en plichten die voortvloeien uit de tot en met 31 december 1997 geldende GAK-CAO blijven gelden totdat bij Arbeidsvoorziening een nieuwe CAO is overeengekomen. De huidige CAO van Arbeidsvoorziening eindigt per 1 april 1999. Overigens heeft de Arbeidsvoorzieningsorganisatie een akkoord gesloten met de vakbonden die met GAK Nederland onderhandelen over de GAK-CAO. In dit akkoord is onder meer opgenomen dat de werknemers de loonontwikkeling van de CAO Arbeidsvoorziening en de onkostenvergoedingen van Arbeidsvoorziening kunnen volgen. Op deze onderdelen vervalt dan de regeling van het GAK. Alle werknemers kunnen al dan niet voor dit akkoord opteren. Van belang is te melden dat de pensioenrechten geen onderdeel uitmaken van de regeling inzake de overgang van ondernemingen. GAK en Arbeidsvoorziening zijn bij de overdracht genoodzaakt geweest voor de overgenomen werknemers van GAK-AI van pensioenuitvoerder te veranderen (van stichting Pensioenfonds GAK naar ABP). Juist deze verandering blijkt een – beperkte – verslechtering in netto-salaris met zich mee te brengen. </antwoord>
      <antwoord nummer="4">De Arbeidsvoorzieningsorganisatie is een zelfstandig bestuursorgaan dat zelf verantwoordelijk is voor de arbeidsvoorwaarden van haar personeel. Deze arbeidsvoorwaarden zijn een zaak van de CAO-partijen. Daarbij zijn deze partijen uiteraard gebonden aan de vereisten uit wet- en regelgeving (zie antwoord op vraag 3). Ik heb Arbeidsvoorziening gevraagd mij op de hoogte te houden van de verdere voortgang. </antwoord>
      <noten afkomstig="antwoord"/>
   </antwoorden>
</kvr>
