<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema (GroenLinks) en Hoekema (D66) aan de staatssecretaris van Justitie over scheiding bij uitzetting. (Ingezonden 1 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13386
</item>
         <item attribuut="Inhoud">Vragen over twee dreigende uitzettingen van Dublinclaimanten, die daardoor gescheiden zouden worden van hun echtgenoten en kinderen.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2000-2001, nr. 931, Tweede Kamer</item>
         <item attribuut="Vraagnr_bij_indiening">2000107330</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="D66">Hoekema</persoon>
         </item>
         <item attribuut="Datum_reaktie">2001-03-26</item>
         <item attribuut="Datum_indiening">2001-03-01</item>
         <item attribuut="Document-id">KVR13386</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1937" allpagenumbers="1937 1938" vetnummer="2000107330" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13386" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="931" onderwerp="" indiendatum="2001-03-1">
         <vrager partij="GroenLinks" oorsprong="parlement">Halsema</vrager>
         <vrager partij="D66" oorsprong="parlement">Hoekema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-03-26">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Bent u op de hoogte van de dreigende uitzetting van de heer K. E. <voetnoot nummer="1"/>naar Duitsland, op grond van het Dublinverdrag? Bent u eveneens op de hoogte van de dreigende uitzetting van mevrouw H. R-K. <voetnoot nummer="2"/>naar Duitsland? Acht u de consequentie dat zij hierdoor gescheiden worden van hun echtgenoten en dat kleine kinderen gescheiden worden van één van hun ouders, wenselijk? </vraag>
      <vraag nummer="2" voetnoot="3">Is Besluit nr. 1/2000 van 31 oktober 2000 van het Uitvoerend Dublincomité bindend? Bent u op de hoogte van de onduidelijkheid die momenteel bestaat over de gevolgen van bovengenoemd Besluit? <voetnoot nummer="3"/>Op welke wijze en voor welke zaken zal het Besluit betekenis hebben voor de nationale praktijk? </vraag>
      <vraag nummer="3">Bent u bereid om naar aanleiding van bovengenoemd Besluit Dublinclaims die een scheiding van gezinsleden tot gevolg hebben, te heroverwegen? Zo ja, gaat u in het belang van de rechtszekerheid criteria hieromtrent opnemen in de Vreemdelingencirculaire? </vraag>
      <vraag nummer="4">Op welke termijn verwacht u de wijziging van het Dublinverdrag waarin ook het Besluit zal worden verwerkt? </vraag>
      <vraag nummer="5" voetnoot="4">Bent u bereid om, nu er overeenstemming op dit terrein is tussen alle EU-lidstaten, op korte termijn praktische afspraken in Europees verband te bevorderen om de gezinseenheid bij de uitvoering van het Dublinverdrag nu al te respecteren? Zo nee, hoe is dit te rijmen met eerdere antwoorden op vragen hieromtrent? <voetnoot nummer="4"/>
      </vraag>
      <vraag nummer="6" voetnoot="5">Deelt u de mening dat de termijn voor effectuering van de overname die is gegeven in artikel 11 lid 5 OvD, mede in het belang van de asielzoeker is opgenomen? <voetnoot nummer="5"/>
      </vraag>
      <vraag nummer="7">Deelt u ook de mening dat, naarmate de verzoekende staat deze termijn verder laat verstrijken, gelet op het vertrouwensbeginsel diens verantwoordelijkheid voor het betreffende asielverzoek groter wordt? Zo ja, op welke wijze gaat u dit uitgangspunt in beleidsregels neerleggen? </vraag>
      <noten afkomstig="vraag">
         <noot nummer="1">IND nr. 9804.04.8004</noot>
         <noot nummer="2">IND nr. 9903.06.8003</noot>
         <noot nummer="3">Zie ook Rb Zwolle, AWB 00/61652</noot>
         <noot nummer="4" documenttype="Kamervragen">Aanhangsel Handelingen, nrs. 51 en 432, vergaderjaar 1999–2000, nrs. 54 en 145, vergaderjaar 2000–2001.</noot>
         <noot nummer="5" datum="1999-01-13" bron="Zie ook Rb Zwolle">Zie ook Rb Zwolle, 13 januari 1999, AWB 98/6636, NAV 1999/28</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik ben op de hoogte van de zaak van de heer K.E. en mevrouw H.R.-K. In beide zaken is gebleken dat niet voldaan werd aan Besluit 1/2000 van het Uitvoerend Dublincomité. Wel zal ten aanzien van de tweede zaak een verzoek ingevolge art. 9 van de Overeenkomst van Dublin aan Duitsland worden gericht. Ik acht scheiding van echtgenoten en het scheiden van kinderen van één van hun ouders op zichzelf genomen uiteraard niet wenselijk. Deze problematiek in het kader van de verantwoordelijkheidstoedeling op grond van de Overeenkomst van Dublin kan echter niet door Nederland alleen worden opgelost, maar dit dient in internationaal verband te geschieden. Hiervoor heeft Nederland zich op Europees niveau sterk gemaakt, hetgeen in belangrijke mate heeft geleid tot de totstandkoming van het Besluit 1/2000. Nederland zal zich ook in de toekomst in het kader van de herziening van de Overeenkomst van Dublin hiervoor blijven inzetten. </antwoord>
      <antwoord nummer="2">Besluit 1/2000 is bindend en is in werking getreden op 7 november 2000. Het Besluit is bedoeld om een geharmoniseerde en efficiënte toepassing te geven aan de voorschriften als neergelegd in artikel 3, vierde lid en artikel 9 van de Overeenkomst van Dublin. Er zijn mij geen onduidelijkheden bekend over de gevolgen ervan. Inmiddels is een Tussentijdsbericht Vreemdelingencirculaire uitgebracht (TBV 2001/04), waarmee Besluit 1/2000 is omgezet in nationaal beleid en op grond waarvan B7/8.1.1.3 van de Vreemdelingencirculaire is aangepast (zie bijlage). Naast de gevallen genoemd in B7/8.1.1.3 Vreemdelingencirculaire (oud) kan op grond van het bovengenoemd TBV ook in andere gevallen toepassing worden gegeven aan artikel 3, vierde lid of artikel 9 van de Overeenkomst van Dublin. In TBV 2001/04 is neergelegd dat wanneer Nederland verantwoordelijk is voor de meerderheid van de gezinsleden in beginsel toepassing wordt gegeven aan artikel 3, vierde lid van de Overeenkomst van Dublin. </antwoord>
      <antwoord nummer="3">Nee, aangezien in het Nederlands beleid ook reeds vóór de inwerkingtreding van Besluit 1/2000 is neergelegd in welke gevallen van een overdracht van een gezinslid aan het verantwoordelijke Dublinland zal worden afgezien. Daarbij geldt dat de bepalingen in de Vreemdelingencirculaire op dit punt al overeenkwamen met de voorwaarden en aandachtspunten die worden genoemd in Besluit 1/2000. In het bovengenoemd TBV wordt aan dit Besluit middels het opnemen van criteria een nadere uitwerking gegeven. </antwoord>
      <antwoord nummer="4">Naar verwachting zal de Commissie in april een voorstel voor herziening van de Overeenkomst van Dublin uitbrengen, waarover op Europees niveau overeenstemming bereikt zal moeten worden. Op welke termijn dit zal worden bereikt is moeilijk in te schatten. </antwoord>
      <antwoord nummer="5">Ja. Nederland heeft erop aangedrongen Besluit 1/2000 alsmede criteria voor de toepassing van dit Besluit in de herziening van de Overeenkomst van Dublin op te nemen, waarbij het bijeenhouden of het bijeenbrengen van individuele leden van een gezin het uitgangspunt moet zijn. </antwoord>
      <antwoord nummer="6">De Overeenkomst van Dublin is een bindende overeenkomst tussen staten onderling, waarbij de termijn die is opgenomen in artikel 11, vijfde lid van de Overeenkomst van Dublin is bedoeld om de interstatelijke uitvoering van de Overeenkomst te regelen. Los hiervan, ben ik overigens wel van mening dat een snelle afhandeling ook in het belang van de asielzoeker is. </antwoord>
      <antwoord nummer="7">Nee. </antwoord>
      <noten afkomstig="antwoord"/>
   </antwoorden>
</kvr>
