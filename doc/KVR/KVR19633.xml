<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Samsom (PvdA) aan de staatssecretaris van Volkshuisvesting, Ruimtelijke Ordening en Milieubeheer en de minister van Economische Zaken over het opwerkingscontract tussen EPZ en Cogéma. (Ingezonden 9 januari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19633
</item>
         <item attribuut="Inhoud">Vragen naar aanleiding van een artikel in De Volkskrant van 3 januari 2003 waarin wordt gesteld dat het opwerkingscontract tussen EPZ (Elektriciteit Productiemaatschappij Zeeland) en Cogéma niet eindigt op 31 december 2003. Ook wordt gevraagd naar het mogelijke hergebruik van plutonium en uranium.</item>
         <item attribuut="Rubriek">Energie, water en grondstoffen (Kernenergie) Milieu (Afvalstoffen) Milieu (Radioactieve stoffen)</item>
         <item attribuut="Trefwoorden">Kerncentrales Kernenergie Radioactieve afvalstoffen</item>
         <item attribuut="Vindplaats">Kamervragen met antwoord 2003-2004, nr. 963, Tweede Kamer</item>
         <item attribuut="Vraagnr_bij_indiening">2030405700</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Samsom</persoon>
         </item>
         <item attribuut="Datum_reaktie">2004-03-02</item>
         <item attribuut="Datum_indiening">2004-01-09</item>
         <item attribuut="Document-id">KVR19633</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2041" allpagenumbers="2041 2042" vetnummer="2030405700" code="0304tkkvr963" lopendefooter="Tweede Kamer, vergaderjaar 2003–2004, Aanhangsel" filenaam="KVR19633" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="963" onderwerp="" indiendatum="2004-01-9">
         <vrager partij="PvdA" oorsprong="parlement">Samsom</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en de minister van Economische Zaken</vraagt-aan>
      </vraagdata>
      <antwoorddata antwoorddatum="2004-03-2">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de uitspraken van ir. J. Bongers, directeur van de Elektriciteit Productiemaatschappij Zuid-Nederland (EPZ), eigenaar van de kerncentrale Borssele? <voetnoot nummer="1"/>
      </vraag>
      <vraag nummer="2">Bent u op de hoogte van de inhoud van het huidige opwerkingscontract tussen EPZ en Cogéma? Zo ja, bent u bereid de Tweede Kamer te informeren over de relevante onderdelen van dit contract inclusief de einddatum van dit contract? Zo neen, bent u bereid hierover in contact te treden met EPZ om u te laten informeren over de relevante onderdelen van het contract en hierover de Tweede Kamer te informeren? </vraag>
      <vraag nummer="3">Kunt u aangeven wat de redenen zijn dat het contract niet eindigt op 31 december 2003, zoals de heer Bongers aangeeft? Is gebruik gemaakt van een optie tot verlenging? Zo ja, waarom is de Tweede Kamer daarover niet geïnformeerd? </vraag>
      <vraag nummer="4">Bent u het eens met de heer Bongers wanneer hij zegt dat het opwerkingscontract een zaak is tussen EPZ en Cogéma? </vraag>
      <vraag nummer="5" voetnoot="2">Kunt u een toelichting geven op de zin «Vervolgens heeft EPZ in 1993 een contract met Cogéma gesloten voor de dan resterende levensduur», in het licht van de uitspraken van de heer Bongers? <voetnoot nummer="2"/>
      </vraag>
      <vraag nummer="6">Kunt u gedetailleerd ingaan op de mogelijkheden die de heer Bongers ziet voor hergebruik van plutonium en uranium? Hoeveel van het plutonium uit de kerncentrale Borssele is daadwerkelijk al gebruikt en waar? Hoeveel plutonium is nog niet voor hergebruik verkocht? Is het waar dat de enige bestemming die tot nu toe voor het plutonium uit Borssele is gevonden, namelijk plutonium als brandstof voor Kalkar, daar nooit voor is ingezet? Zo ja, wat gaat er met dit plutonium gebeuren? Zo neen, welke bestemmingen zijn er nog meer gevonden? Hoeveel plutonium is daarvoor verkocht? </vraag>
      <noten afkomstig="vraag">
         <noot nummer="1" datum="2004-01-3" bron="de Volkskrant">de Volkskrant, 3 januari 2004</noot>
         <noot nummer="2" documenttype="Kamerstuk" kamerstuk-id="25 422" documentnummer="1" documentpagina="5">Kamerstuk 25 422, nr. 1, blz. 5</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 4">In 1978 is tussen Cogéma en de toenmalige rechtsvoorganger PZEM van EPZ een opwerkingscontract afgesloten dat het basiscontract of ook wel Service Agreement (SA) wordt genoemd. Al naar gelang lopende ontwikkelingen wordt dit basiscontract telkenmale aangevuld met amendementen waarin aanvullende overeenkomsten met onderwerpen zoals precieze hoeveelheden, looptijd, tijdschema’s, verlengopties enzovoort, worden vastgelegd. Zoals in paragraaf 2.5 van de notitie «Nut en noodzaak» (Kamerstuk 25 422, nr. 1) is vermeld, is de samenvatting van dit basiscontract al eerder vertrouwelijk aan de Kamer toegezonden. De latere amendementen zijn niet aan ons voorgelegd, zodat de inhoud van het amendement waarbij een wijziging van einddatum een rol zou spelen, ons niet bekend is. Zoals ook in slot van voornoemde paragraaf 2.5 is aangegeven, is door EPZ in 1993 met Cogéma een nieuw amendement («contract») afgesloten voor de dan resterende levensduur. EPZ heeft hierbij gebruik gemaakt van de optie uit het basiscontract om de looptijd te verlengen. Die verlenging zou de werkelijke behoefte aan opwerkingscapaciteit tot en met 2003 dekken en is niet op een vaste hoeveelheid vastgelegd. Bij deze verlenging in 1993 is wederom een nieuwe optie voorzien voor het geval dat de bedrijfsperiode na het jaar 2003 zou worden verlengd. EPZ heeft mij bij brief van 10 februari jl. meegedeeld dat gebruik gemaakt is van die mogelijkheid tot verlenging van de bestaande overeenkomst met Cogéma. Het opwerkingscontract betreft een privaatrechtelijke overeenkomst tussen EPZ en Cogéma. Al eerder is in reactie op vragen uit de Tweede Kamer meegedeeld dat de contracten vertrouwelijk zijn en dat Cogéma vanwege commerciële vertrouwelijkheid niet kan instemmen met het ter inzage geven daarvan (Kamerstuk 25 422, nr. 6). </antwoord>
      <antwoord nummer="5">In 1993 werd in het toen vigerende Elektriciteitsplan rekening gehouden met een bedrijfsduur van de kerncentrale Borssele tot 2004. De betekenis van de bewuste zin is dus dat in elk geval tot dat moment de afvoer en verwerking van de gebruikte splijtstof zeker was gesteld. In hoeverre er bij dat contract verlengopties al of niet mogelijk zouden zijn, was daarvoor niet essentieel. </antwoord>
      <antwoord nummer="6">Het is de verantwoordelijkheid van EPZ als eigenaar van de splijtstof om zorg te dragen voor een verantwoord hergebruik of opslag van de bij de opwerking vrijkomende materialen. De daarvoor te nemen acties zijn in principe bedrijfsvertrouwelijk vanwege commerciële redenen. EPZ heeft meegedeeld dat er meermalen uit opwerking vrijgekomen plutonium is verkocht of in bruikleen is afgestaan ten behoeve van energieproductie in andere bedrijven. EPZ heeft daarbij verklaard dat alle handelingen met betrekking tot het plutonium geschieden in overeenstemming met de internationale regels dienaangaande. Voor verdere gegevens met betrekking tot de hoeveelheden plutonium verwijs ik naar de gegevens die in de notitie «Nut en noodzaak» met bijlagen in 1997 aan de Tweede Kamer zijn voorgelegd (Kamerstuk 25 422, nr. 1) en de vervolgbrief met bijlagen daaromtrent (Kamerstuk 25 422, nr. 6). </antwoord>
      <noten afkomstig="antwoord"/>
   </antwoorden>
</kvr>
