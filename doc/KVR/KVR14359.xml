<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker en Van Gijzel (beiden PvdA) aan de minister van Verkeer en Waterstaat en de staatssecretaris van Sociale Zaken en Werkgelegenheid, mw. Verstand-Bogaert, over vrouwelijke beroepsvliegers. (Ingezonden 10 juli 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14359
</item>
         <item attribuut="Inhoud">Vragen over een vrouwelijke beroepsvlieger die opnieuw haar vliegbrevet moet halen door de totstandkoming van nieuwe wetgeving tijdens haar zwangerschap en verzorging van haar drieling.</item>
         <item attribuut="Rubriek">Inkomen en rechtspositie (Verlof en ATV) Staats- en bestuursrecht (Grondrechten) Verkeer, vervoer en waterstaat (Luchtvaart) Welzijn (Emancipatie) Welzijn (Vrouwen)</item>
         <item attribuut="Trefwoorden">Gelijke behandeling van mannen en vrouwen Luchtvaart Zwangerschapsverlof</item>
         <item attribuut="Vindplaats">Kamervragen met antwoord 2001-2002, nr. 46, Tweede Kamer</item>
         <item attribuut="Vraagnr_bij_indiening">2000113420</item>
         <item attribuut="Afkomstig_van">Verkeer en Waterstaat (VW) Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Van Gijzel</persoon>
         </item>
         <item attribuut="Datum_reaktie">2001-09-27</item>
         <item attribuut="Datum_indiening">2001-07-10</item>
         <item attribuut="Document-id">KVR14359</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="91" allpagenumbers="91 92" vetnummer="2000113420" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14359" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="46" onderwerp="" indiendatum="2001-07-10">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Van Gijzel</vrager>
         <vraagt-aan>de minister van Verkeer en Waterstaat en de staatssecretaris van Sociale Zaken en Werkgelegenheid, mw. Verstand-Bogaert,</vraagt-aan>
      </vraagdata>
      <antwoorddata antwoorddatum="2001-09-27">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de staatssecretaris Verstand-Bogaert (Sociale Zaken en Werkgelegenheid)</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de situatie van de vrouwelijke beroepsvlieger die vanwege de totstandkoming van nieuwe wetgeving ten tijde van haar zwangerschap en de verzorging van haar drieling verplicht wordt gesteld opnieuw haar vliegbrevet te halen? <voetnoot nummer="1"/>
      </vraag>
      <vraag nummer="2">Kunt u toelichten hoe het komt dat de betreffende pilote in deze uitzonderingspositie terecht is gekomen en daardoor tussen wal en schip valt? </vraag>
      <vraag nummer="3">Wat is het percentage vrouwelijke beroepsvliegers en piloten in Nederland? </vraag>
      <vraag nummer="4">Acht u voorvallen als bovenstaande bevorderlijk voor het stimuleren van vrouwen om voor het beroep van beroepsvlieger te kiezen? </vraag>
      <vraag nummer="5">Hoe ziet u deze situatie in verhouding tot het beleid om de arbeidsparticipatie van vrouwen en in het bijzonder herintreedsters te bevorderen? </vraag>
      <vraag nummer="6">Bent u bereid in dit geval de NLA (Nederlandse Luchtvaart Autoriteit) te vragen een uitzondering te maken omdat de totstandkoming van nieuwe wetgeving ten tijde van haar zwangerschap en de verzorging van haar jonge kinderen de pilote op onterechte wijze treft, namelijk doordat zij opnieuw haar basisopleiding moet doen? Zo neen, waarom niet? </vraag>
      <noten afkomstig="vraag">
         <noot nummer="1">Zie de door u eind maart ontvangen brief</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het is voor betrokken persoon vervelend dat zij haar brevet is kwijtgeraakt. Dit is echter niet het gevolg van gewijzigde regelgeving. Gedurende haar zwangerschap en de opvoeding van haar kinderen heeft zij geen gebruik gemaakt van de mogelijkheden van de toen voor haar geldende luchtvaartregelgeving om haar brevet geldend te houden. Betrokkene verkeert niet in een uitzonderingspositie. Noch het vigerende recht noch het oude echt hebben voor betrokkene discriminatoire gevolgen. Voor alle beroepsvliegers gelden dezelfde eisen, waarbij de veiligheid van de luchtvaart voorop staat. Ter waarborg van de veiligheid in de luchtvaart zal zij dientengevolge de examens die nodig zijn om wederom een bewijs van bevoegdheid te verkrijgen met goed gevolg moeten afleggen. De Arrondissementsrechtbank te Assen heeft mijn eerder ingenomen standpunt bevestigd. De rechtbank heeft verder aangegeven dat de minister van Verkeer en Waterstaat niet op grond van enig beginsel van behoorlijk bestuur gehouden was ten gunste van betrokkene af te wijken van de in de regeling genoemde termijnen. </antwoord>
      <antwoord nummer="3">Van de personen die een Nederlands bewijs van bevoegdheid waarmee beroepsmatig gevlogen kan worden, is 3,8% vrouw. </antwoord>
      <antwoord nummer="4">Zowel vrouwen als mannen dienen ter waarborging van de veiligheid in de luchtvaart jaarlijks een proeve van bekwaamheid af te leggen. Bij goed gevolg blijft hun bewijs van bevoegdheid en bevoegdverklaringen geldig. Betrokkene heeft geen gebruik gemaakt van voornoemde mogelijkheid om haar brevet geldend te houden. Het is zeer onwaarschijnlijk dat dit voorval voor vrouwen in het algemeen reden zal zijn af te zien van een loopbaan als beroepsvlieger. </antwoord>
      <antwoord nummer="5">Door het afleggen van een jaarlijkse proeve van bekwaamheid kunnen vrouwelijke vliegers, evenals hun mannelijke collega’s, het bewijs van bevoegdheid en de bevoegdverklaringen geldig houden. Ik ben derhalve van mening dat de luchtvaartregelgeving gunstig uitpakt voor herintredende vrouwen. Deze regelgeving biedt hen de kans zich tijdelijk terug te trekken uit het arbeidsproces. Mits de jaarlijkse proeve van bekwaamheid met goed gevolg wordt afgelegd, kan het beroep wederom uitgeoefend worden. </antwoord>
      <antwoord nummer="6">Met de vorming van Inspectie Verkeer en Waterstaat per 1 juli 2001 is de NLA daarvan onderdeel gaan uitmaken onder de nieuwe naam divisie Luchtvaart. Ik zal niet aan de divisie Luchtvaart vragen een uitzondering te maken. Ter waarborg van de veiligheid in de luchtvaart zal betrokkene moeten aantonen dat zij voldoet aan de bij en krachtens de Wet luchtvaart gestelde eisen met betrekking tot de afgifte van brevetten. </antwoord>
      <noten afkomstig="antwoord"/>
   </antwoorden>
</kvr>
