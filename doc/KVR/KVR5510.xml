<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over opvang van asielzoekers. (Ingezonden 8 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5510
</item>
         <item attribuut="Inhoud">Betreft de huisvesting van asielzoekers, respectievelijk informatie over het actuele aantal asielzoekers.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1996-1997, nr. 1724, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1997-08-22</item>
         <item attribuut="Datum_indiening">1997-07-08</item>
         <item attribuut="Document-id">KVR5510</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3529" allpagenumbers="3529 3530" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1724" onderwerp="" indiendatum="1997-07-8">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1997-08-22">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht «extra opvang na forse toename asielzoekers»? <voetnoot nummer="1"/>
      </vraag>
      <vraag nummer="2">Bent u voornemens om een asielcentrum in Ossendrecht te vestigen in een kazerne die tevens dienst doet als opvang voor drugsverslaafden? </vraag>
      <vraag nummer="3">Deelt u de mening, dat de combinatie in één complex van drugsopvangcentrum en asielcentrum een verkeerde is? </vraag>
      <vraag nummer="4">Is het aantal asielzoekers van rond de 500 per week begin dit jaar tot ongeveer 800 gestegen? </vraag>
      <vraag nummer="5">Welke gevolgen heeft dit voor de opvangcapaciteit en voor het wegwerken van achterstanden bij de behandeling van asielverzoeken? </vraag>
      <vraag nummer="6">Wat is de oorzaak van de stijging? Uit welke landen zijn deze asielzoekers afkomstig? </vraag>
      <vraag nummer="7">Is het bericht in bovengenoemd artikel waar, dat Justitie «buiten de halfjaar-rapportages aan de Tweede Kamer geen tussentijdse mededelingen over instroomcijfers (wil) doen»? Geldt dit ook in geval van een significante wijziging als waarvan nu sprake lijkt te zijn? </vraag>
      <vraag nummer="8">Indien dit bericht waar is, hoe verhoudt zich dit dan tot uw uitspraak in de Kamer «Toen ik na een kwartaal zag dat er van enige achterstand sprake was, (....) heb ik de brief van 12 mei aan de Kamer gestuurd, om haar op de hoogte te stellen van de gang van zaken. Ik heb daar geen spijt van; in zal deze openheid blijven betrachten»? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-07-3" bron="De Telegraaf">De Telegraaf, 3 juli 1997</noot>
         <noot nummer="2" datum="1997-05-21" bron="Handelingen TK 1996–1997, nr. 29, blz. 5663">Handelingen TK 1996–1997, nr. 29, blz. 5663, 21 mei 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het Centraal Orgaan opvang asielzoekers (COA) heeft na overleg met het gemeentebestuur van Woensdrecht besloten om in de Koningin Wilhelminakazerne te Ossendrecht 400 tot 500 opvangplaatsen voor asielzoekers te realiseren. Deze opvangplaatsen zijn bedoeld als reserve capaciteit voor de centrale opvang van asielzoekers. Indien tot ingebruikname van de opvangplaatsen wordt overgegaan zal dit slechts tijdelijk zijn. Op genoemde kazerne is een experimenteel project voor de opvang van drugsverslaafden ingericht. De verantwoordelijkheid voor dit project ligt bij de Stichting Opvang Verslaafden. </antwoord>
      <antwoord nummer="3">Indien wordt overgegaan tot de opvang van asielzoekers in de Koningin Wilhelminakazerne zal dat fysiek gescheiden worden van de opvang van drugsverslaafden. Er is geen sprake van gecombineerde opvang. Met de overige gebruikers van het kazernecomplex (het Politie Instituut Opleiding en Vorming) zijn eveneens goede afspraken gemaakt over de beoogde fysieke afscheiding. De locatie te Ossendrecht biedt goede mogelijkheden om tijdelijk asielzoekers te huisvesten. Ik ben dan ook van mening dat de locatie een verantwoorde keuze is. </antwoord>
      <antwoord nummer="4 en 6">Neen. Het gemiddelde aantal ingediende asielaanvragen in 1997 bedraagt 500 (stand 25 juli 1997) per week. Het hoogste aantal in een week bedroeg 675 asielaanvragen en het laagste aantal 390. Wel vertoont de instroom een stijgende tendens (zij het dus iets minder groot dan gesuggereerd) die er toe zal leiden dat de instroom dit jaar op zo’n 27 000 asielzoekers uit zal komen, de raming bedroeg 25 000. De belangrijkste verklaring voor de stijging is de toegenomen instroom uit Irak, Afghanistan en Bosnië. </antwoord>
      <antwoord nummer="5">De bezettingsgraad van de opvangcapaciteit is bijna 100%. De hoge bezettingsgraad wordt veroorzaakt door enerzijds een verhoogde instroom van asielzoekers en anderzijds de aanwezigheid van een relatief groot aantal statushouders en uitgeprocedeerde asielzoekers in de opvangcentra. Het COA heeft inmiddels toestemming gekregen de capaciteit te verhogen, zodat voldoende ingespeeld kan worden op de hierboven geschetste ontwikkelingen. Met de IND heb ik in juni van dit jaar afspraken gemaakt die er toe dienen te leiden dat er eind 1997 sprake is van zo gering mogelijke werkvoorraden. Ik kan thans nog niet volledig overzien wat de precieze gevolgen zijn van de verhoogde instroom voor de eindvoorraden van de IND. In de tweede halfjaarlijkse rapportage asielketen, die rond oktober zal verschijnen, zal hier nader op ingegaan worden. </antwoord>
      <antwoord nummer="7 en 8">Tijdens het mondelinge vragenuur van 21 mei 1997 zijn de cijfers van de IND aan de orde gekomen. De heer Rijpstra vroeg toen om een maandelijks overzicht over 1996 en de eerste drie maanden van 1997 waarin de instroom in de aanmeldcentra en de doorstroom van de aanmeldcentra naar de onderzoekscentra werd aangegeven. Tijdens datzelfde vragenuur vroeg de heer Middel om inzicht in de kwaliteit van de beschikkingen, waarbij ik het aantal behandelde asielzaken (voorlopige voorziening en beroep) dat bij de rechtbanken verworpen, vernietigd dan wel ingetrokken was als een indicator voor kwaliteit aanmerkte. Ik heb uw Kamer deze informatie vervolgens doen toekomen door middel van mijn brief van 10 juni 1997 gericht aan de voorzitter van de Tweede Kamer der Staten-Generaal (kenmerk 636270/97/DVB). Ik tekende tijdens genoemd overleg aan dat ik uiteraard bereid was deze informatie op ad hoc basis te verstrekken maar dat ik Uw Kamer reeds twee maal per jaar middels de halfjaarlijkse rapportage asielbeleid op de hoogte stel van de ontwikkelingen rond de instroomcijfers. In principe acht ik deze rapportage-frequentie, mede vanuit mijn streven uw Kamer op overzichtelijke wijze en niet al te versnipperd op de hoogte te stellen, voldoende. Uiteraard zal ik hiervan afwijken indien omstandigheden daartoe aanleiding geven. Gezien hetgeen ik hierboven uiteen heb gezet onderschrijf ik niet de conclusies in het bericht uit de Telegraaf van 3 juli 1997 dat ik geen mededelingen over de instroomcijfers wil doen. </antwoord>
      <noten afkomstig="antwoord"/>
   </antwoorden>
</kvr>
