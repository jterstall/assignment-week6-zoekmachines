<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Justitie en van Buitenlandse Zaken over bijstand voor Nederlandse gevangenen in Suriname. (Ingezonden 18 april 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11687
</item>
         <item attribuut="Inhoud">Vragen naar aanleiding van het programma Argos (VPRO radio) op 14 april 2000 over onder meer de omstandigheden van het verblijf van Nederlandse gedetineerden in Suriname en de geboden hulp van de Nederlandse ambassade.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden Gevangeniswezen Suriname</item>
         <item attribuut="Vindplaats">Kamervragen met antwoord 1999-2000, nr. 1275, Tweede Kamer</item>
         <item attribuut="Vraagnr_bij_indiening">2990010030</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-05-17</item>
         <item attribuut="Datum_indiening">2000-04-18</item>
         <item attribuut="Document-id">KVR11687</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2855" allpagenumbers="2855 2856" vetnummer="2990010030" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11687" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1275" onderwerp="" indiendatum="2000-04-18">
         <vrager partij="SP" oorsprong="parlement">De Wit</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="17 mei 2000), zie ook Aanhangsel Handelingen nr. 1213, vergaderjaar 1999–2000">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de berichtgeving over Nederlanders in Surinaamse «cellenhuizen» en gevangenissen? <voetnoot nummer="1"/>
      </vraag>
      <vraag nummer="2" voetnoot="1">Kunt u uiteenzetten om hoeveel Nederlanders het hier gaat, nu de schattingen uiteenlopen van 230 (de Nederlandse ambassade) tot 500 (betrokkenen en journalisten)? <voetnoot nummer="1"/>
      </vraag>
      <vraag nummer="3">Wat is uw commentaar op de omstandigheden – in het bijzonder de hygiëne, de voedselvoorziening en de bejegening door het personeel – waaronder de gedetineerden met name in de zogeheten cellenhuizen moeten verblijven? Welke mogelijkheden staan u ten dienste om hierin verandering te brengen? </vraag>
      <vraag nummer="4">Wat is uw mening over de kritiek die de aan het woord zijnde journalisten uiten op de hulp van de Nederlandse ambassade? Spant de Nederlandse ambassade zich naar uw mening voldoende in ten behoeve van deze gedetineerden? </vraag>
      <vraag nummer="5">Kunt u bevestigen dat het OM geen prioriteit toekent aan het probleem van de hier bedoelde «bolletjeskoeriers»? Zo ja, om welke reden? Zo neen, welke gedragslijn wordt dan gevolgd in dezen? </vraag>
      <noten afkomstig="vraag">
         <noot nummer="1" datum="2000-04-14" bron="Argos, VPRO radio 1">Argos, VPRO radio 1, 14 april 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Toen het radioprogramma Argos werd opgenomen, waren er inderdaad 230 Nederlandse gedetineerden in Suriname. Van een aantal van 500 Nederlandse gedetineerden is mij niets bekend. Mogelijk wordt bedoeld het totaal aantal «bolletjesslikkers» dat in Suriname is gearresteerd, waaronder ook personen met de Surinaamse of een andere nationaliteit. </antwoord>
      <antwoord nummer="3">De detentiecapaciteit in Paramaribo is, mede door de sterke stijging van het aantal arrestanten, ontoereikend. Daarom worden de arrestanten ondergebracht in de overvolle cellenhuizen, waar de situatie inderdaad bijzonder slecht is. Deze slechte omstandigheid brengt de Nederlandse ambassade te Paramaribo onder de aandacht van de lokale autoriteiten, zoals de Procureur-Generaal en de gevangenisdirecties. Hoewel het de ambassade niet mogelijk is deze situatie in de cellenhuizen wezenlijk te verbeteren, probeert zij wel enige verlichting te bewerkstelligen door het verstrekken van artikelen om in het levensonderhoud te voorzien en door te bemiddelen bij medische klachten. </antwoord>
      <antwoord nummer="4">De zorg voor de Nederlandse gedetineerden in Paramaribo is intensief en wordt op adequate wijze uitgevoerd. Ik acht de kritiek van de journalisten, zoals verwoord in het radioprogramma Argos op 14 april jl. niet terecht. Op de Nederlandse ambassade te Paramaribo houden zich 4 medewerkers bezig met de zorg voor de Nederlandse gedetineerden. Hun werk bestaat uit het regelmatig bezoeken van de gedetineerden. Na arrestatiemelding wordt men binnen 2 of 3 dagen reeds bezocht. Er wordt voortdurend contact onderhouden met de lokale autoriteiten teneinde verbetering te bewerkstelligen. Voorts worden contacten onderhouden met advocaten, familie en reclasseringsmedewerkers en anderen die zich het lot van de Nederlandse gedetineerden aantrekken (zie ook vraag 3). </antwoord>
      <antwoord nummer="5">Het OM kent sinds jaar en dag prioriteit toe aan het bestrijden van de invoer van verdovende middelen. Op Schiphol bestaat sinds 1994 het zogenoemde Schipholteam dat de drugssmokkel per koerier bestrijdt. Dit team bestaat uit rechercheurs van de Douane en de Koninklijke Marechaussee en werkt nauw samen met het Openbaar Ministerie in Haarlem. Vast beleid is dat personen van wie wordt vermoed dat ze koeriersdiensten verlenen door het slikken van bolletjes verdovende middelen direct worden aangehouden, mede vanwege het gezondheidsrisico dat zij lopen. Van de 618 smokkelaars van verdovende middelen die in 1999 op Schiphol zijn aangehouden ging het in 166 van de gevallen om bolletjesslikkers. In de regel zijn zij uit angst voor represailles niet bereid verklaringen af te leggen over hun opdrachtgever. Voorzover zij dit wel doen wordt hierop door de opsporingsinstanties van Schiphol zelf actie ondernomen dan wel wordt deze informatie doorgegeven aan het korps van de regio waar de betreffende verdachte woont. Dat geldt ook voor informatie die over deze zaken door buitenlandse politiekorpsen wordt verstrekt. </antwoord>
      <noten afkomstig="antwoord"/>
   </antwoorden>
</kvr>
