<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wiersma (LPF) aan de ministers van Justitie en voor Vreemdelingenzaken en Integratie over asielzaken en de IND. (Ingezonden 30 januari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17306
</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2002-2003, nr. 875, Tweede Kamer</item>
         <item attribuut="Vraagnr_bij_indiening">2020306390</item>
         <item attribuut="Afkomstig_van">Justitie (JUS) Vreemdelingenzaken en Integratie (VI)</item>
         <item attribuut="Indiener">
            <persoon partij="LPF">Wiersma</persoon>
         </item>
         <item attribuut="Datum_reaktie">2003-03-06</item>
         <item attribuut="Datum_indiening">2003-01-30</item>
         <item attribuut="Document-id">KVR17306</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1833" allpagenumbers="1833 1834" vetnummer="2020306390" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17306" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="875" onderwerp="" indiendatum="2003-01-30">
         <vrager partij="LPF" oorsprong="parlement">Wiersma</vrager>
         <vraagt-aan>de ministers van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2003-03-6">
         <antwoorder functie="minister" ministerie="Vreemdelingenzaken en Integratie">Nawijn</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Deelt u de mening, dat ongeacht het teruglopen van asielzaken, de procedures rond de IND zijn dichtgeslibd, vooral ten aanzien van juridische kwesties en rechtbankbehandeling? Zo ja, wat denkt u hier op korte termijn aan te doen? </vraag>
      <vraag nummer="2">Is het waar dat voor academisch gevormde asielzoekers een versnelde MVV mogelijk zou zijn? Geldt dit evenwel ook voor personen, die al een asielaanvraag hebben gedaan? Zo ja, wat moet dan gedaan worden om de betrokkene op het spoor van (vervolg)studie en/of werk te zetten? Zo neen, wat zijn dan de alternatieven van de betrokkene, die eigenlijk geen kant uit kan? </vraag>
      <vraag nummer="3">Is het waar dat verdragsvluchtelingen een versnelde procedure krijgen vergeleken met vluchtelingen met een minder duidelijke status? Zo ja, waarom worden advocaten van procederende asielzoekers dan niet meer aangespoord de status van hun cliënt sneller duidelijk te maken? Bent u van mening dat diverse advocaten de procedures onnodig rekken en dat de IND dit proces in feite gedoogt? Wat denkt u hieraan te doen? </vraag>
      <vraag nummer="4">Is het u bekend, dat binnen asielprocedures veel onjuiste informatie circuleert, die de positie van de politieke vluchtelingen ondermijnen? Zo ja, wat denkt u hieraan dan te doen? </vraag>
      <vraag nummer="5">Bent u bekend met de situatie van een asielzoeker onder dossier nummer 9908292032? Kunt u opheldering geven over de situatie van de betrokkene, die te lang in onzekerheid wordt gelaten over haar mogelijke verblijfsvergunning? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Nee, ik deel deze mening niet. Uit de Rapportage Vreemdelingenketen, die op 30 oktober 2002 naar Uw Kamer is gestuurd (Kamerstukken II, 2002/03, 19 637 en 27 557, nr. 686) blijkt dat de achterstanden bij de IND in de afgelopen tijd vrijwel weggewerkt zijn. Voorzover het de toename van de werkvoorraden bij de Vreemdelingenkamers betreft heb ik reeds vorig jaar twee maatregelen aangekondigd (Kamerstukken II, 2002/03, 19 637 en 27 557, nr. 696). Ten eerste zal in 2003 de capaciteit van de Vreemdelingenkamers verder worden uitgebreid. Voorts wordt met de afschaffing van de 10-dagen toets in bewaringszaken beoogd de druk op de capaciteit van de Vreemdelingenkamers verder te verminderen. </antwoord>
      <antwoord nummer="2">Nee. De verkorte MVV-procedure is een regeling die bepaalde bedrijven en instellingen in staat stelt om de aanvraagprocedure voor een MVV aanzienlijk te verkorten. De regeling is bedoeld voor bedrijven, onderwijsinstellingen en culturele uitwisselingsorganisaties die regelmatig een MVV aanvragen voor buitenlandse werknemers, studenten of stagiaires. Deze verkorte procedure is alleen van toepassing op vreemdelingen die op een van bovenstaande gronden naar Nederland willen komen. </antwoord>
      <antwoord nummer="3">Nee, er bestaat geen versnelde procedure voor verdragsvluchtelingen. Sinds de invoering van de Vreemdelingenwet 2000 op 1 april 2001 wordt aan asielzoekers een vergunning voor bepaalde tijd asiel verleend. De verblijfsvergunning voor bepaalde tijd asiel is in alle gevallen van toelating dezelfde vergunning, ongeacht de grond waarop betrokkene voor bescherming in aanmerking komt als genoemd van artikel 29 van de Vreemdelingenwet. </antwoord>
      <antwoord nummer="4">Nee. De Immigratie- en Naturalisatiedienst baseert zich bij de beoordeling van de gegrondheid van de asielaanvraag op het asielrelaas van de desbetreffende vreemdeling in het licht van hetgeen uit het ambtsbericht en andere relevante bronnen over de situatie in het land van herkomst kan worden opgemaakt. Ik heb geen informatie die aanleiding geeft te twijfelen aan de juistheid van de ambtsberichten van de minister van Buitenlandse Zaken. </antwoord>
      <antwoord nummer="5">Ja. Betrokkene voert sinds 31 augustus 1999 een asielprocedure. Bij uitspraak van 8 november 2002 heeft de rechtbank het door betrokkene ingestelde beroep niet-ontvankelijk verklaard. Tegen deze uitspraak is betrokkene in verzet gegaan. Op het verzet is nog niet beslist. </antwoord>
      <noten afkomstig="antwoord"/>
   </antwoorden>
</kvr>
