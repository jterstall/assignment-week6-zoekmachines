<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over Diagnose Behandeling Combinaties (DBC's) in ziekenhuizen. (Ingezonden 19 april 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25733
</item>
         <item attribuut="Inhoud">Een van de gevolgen van de marktwerking lijkt te zijn, dat ziekenhuizen waar mogelijk een DBC kiezen met een hogere prijs. Hierdoor krijgen patiënten hoge rekeningen.</item>
         <item attribuut="Rubriek">Gezondheidszorg (Zorginstellingen) Gezondheidszorg (Zorgverzekeringen) Handel en economie (Mededinging)</item>
         <item attribuut="Trefwoorden">Mededinging Ziekenhuizen Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 1582, Tweede Kamer</item>
         <item attribuut="Vraagnr_bij_indiening">2050611970</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-06-06</item>
         <item attribuut="Datum_indiening">2006-04-19</item>
         <item attribuut="Document-id">KVR25733</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3375" allpagenumbers="3375 3376 3377" vetnummer="2050611970" code="0506tkkvr1582" lopendefooter="Tweede Kamer, vergaderjaar 2005–2006, Aanhangsel" filenaam="KVR25733" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1582" onderwerp="" indiendatum="2006-04-19">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="6 juni 2006), zie ook Aanhangsel Handelingen nr. 1420, vergaderjaar 2005–2006">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van het artikel «DBC: De Belazer Cultuur»? <voetnoot nummer="1"/>
      </vraag>
      <vraag nummer="2">Is het waar dat voor observatie-opname, een lichamelijk onderzoek door een arts-assistent en enig laboratoriumwerk bij symptomen van plotselinge buikpijn en malaise zonder duidelijke diagnose een rekening mag worden gestuurd van maar liefst € 6.443,14? </vraag>
      <vraag nummer="3">Bent u in staat het verband tussen het bedrag op de rekening en de verrichte werkzaamheden in het ziekenhuis uit te leggen aan een burger? Komen dit soort nota’s nu nog voor? </vraag>
      <vraag nummer="4">Is het waar dat een ziekenhuis iemand die binnenkomt met deze symptomen naar believen kan indelen, omdat een dergelijk beeld onder verschillende DBC’s valt te schuiven? </vraag>
      <vraag nummer="5">Denkt u dat het voor een ziekenhuis aantrekkelijk is om iemand met dergelijke symptomen via het specialisme algemene interne te laten beoordelen, liever dan door het specialisme gastro-enterologie of door heelkunde? </vraag>
      <vraag nummer="6">Denkt u dat één van de gevolgen van de door u geïntroduceerde marktwerking is, dat ziekenhuizen zich calculerend zullen opstellen en waar mogelijk een DBC zullen laten kiezen met een hogere prijs? Zo ja, vindt u dit een gunstige ontwikkeling? Zo neen, waarom niet? </vraag>
      <vraag nummer="7">Kunt u aangeven hoe vaak dit soort mogelijkheden, om een dure DBC te kiezen waar het ook goedkoper kan, zich voordoen? </vraag>
      <vraag nummer="8">Is er enig toezicht op de wijze waarop patiënten worden ingedeeld in een DBC of bent u van mening dat dit toezicht uw verantwoordelijkheid niet is, maar geheel bij verzekeraars ligt? </vraag>
      <vraag nummer="9">Denkt u dat dit soort mogelijkheden binnen DBC’s ervoor zullen zorgen dat de premies zullen stijgen? Zo ja, wat gaat u doen om dit te voorkomen? </vraag>
      <noten afkomstig="vraag">
         <noot nummer="1" datum="2006-04-7" bron="Medisch Contact 14">Medisch Contact 14, 7 april 2006</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Om te bepalen welk bedrag gedeclareerd mag worden, zijn niet het aantal en het soort verrichtingen bepalend, maar is de zorgtypering bepalend. De zorgtypering is specialisme specifiek en betreft de diagnose, het zorgtype (bijv. spoedeisende of reguliere zorg) en de behandeling (bijv. poliklinisch conservatief, poliklinisch operatief of klinisch operatief). Het is mogelijk dat een patiënt die bij interne geneeskunde reguliere zorg ontvangt voor complexe chronische obstipatie en die klinisch opgenomen wordt, een rekening ontvangt van € 6443,14. </antwoord>
      <antwoord nummer="3">De rekening van € 6443,14 bestaat uit twee onderdelen. Dit bedrag bestaat dan voor € 4463,65 uit de totale DBC-kosten en voor zo’n 48% uit een ziekenhuis specifiek verrekentarief. De DBC-kosten betreffen de ziekenhuiskosten van € 4.059 voor huisvesting, personeelskosten (exclusief medisch specialist), medische apparatuur, inventaris, kantoorartikelen, schoonmaak etc. Daarnaast hoort bij deze DBC nog een bedrag van € 227,50 voor het honorarium van de internist en een bedrag van € 177,15 voor het honorarium van overige medisch specialismen zoals de anesthesist en medische microbiologie. Deze kosten worden in rekening gebracht, omdat wordt uitgegaan van een gemiddelde behandeling bij patiënten met chronische complexe obstipatieklachten. Het kan dus zijn dat in dit concrete geval de gemiddelde kosten niet daadwerkelijk zijn gemaakt, maar dat deze toch in rekening worden gebracht. Het tegenovergestelde is ook mogelijk dat de kosten van de daadwerkelijk geleverde zorg hoger zijn. Deze kostenbedragen zijn gebaseerd op een uitgebreid kostprijsonderzoek bij ziekenhuizen. Tenslotte is in dit voorbeeld 48% van het DBC-bedrag in rekening gebracht voor het verrekentarief. De hoogte hiervan is per ziekenhuis verschillend. Hierin worden ziekenhuisspecifieke kosten in rekening gebracht die niet in de landelijk vastgestelde tarieven zijn ondergebracht. </antwoord>
      <antwoord nummer="4 en 5">De DBCs die in het artikel genoemd worden als alternatief voor de getypeerde DBC, zijn van verschillende specialismen. Wanneer een DBC getypeerd wordt, is de behandelend medisch specialist gebonden aan de typeringslijst van het eigen specialisme. In het geval dat een patiënt is opgenomen bij interne geneeskunde en wordt behandeld door een internist is het dus niet mogelijk een DBC te typeren van een ander specialisme zoals heelkunde of gastro-enterologie. Van een keuzemogelijkheid voor een dure of goedkope DBC is geen sprake. Daarnaast wordt een patiënt door huisarts, verpleegkundige of poortarts doorverwezen naar dat specialisme waarvan verwacht wordt dat deze de zorgvraag het beste kan behandelen. Deze keuze staat los van de declaratie. Bij de doorverwijzing naar een bepaald specialisme, is dan automatisch de keuze voor een typeringslijst gemaakt. Daarnaast is het niet zo dat een hoog tarief ook automatisch betekent dat de opbrengsten het hoogst zijn, immers de aanpak van de behandeling en dus ook de gemaakte kosten, van een internist zijn anders dan die van een enteroloog. Het is mogelijk dat er per specialisme verschillende honorariumbedragen gelden voor vergelijkbare DBCs. Deze verschillen kunnen veroorzaakt worden door een verschil in (de normering van de) tijdbesteding van de medisch specialist. Daarnaast kunnen verschillen veroorzaakt worden door het feit dat in het A-segment de honorariumbedragen niet gebaseerd zijn op een uniform uurtarief, maar op een specialisme specifieke uurprijs, die gebaseerd is op de omzet zoals die per specialisme gedeclareerd werd vóór de invoering van DBCs. Na de afschaffing van de lumpsummen in 2008 zullen deze historische verschillen niet meer van invloed zijn op het honorarium van de specialist. </antwoord>
      <antwoord nummer="6">Nee, zoals u in mijn antwoord op vraag 4 en 5 heeft kunnen lezen, zullen ziekenhuizen zich niet calculerend opstellen, ook niet als gevolg van marktwerking. Overigens betreft de zorg genoemd in dit voorbeeld zorg uit het A-segment, waarvoor nog geen marktwerking geldt. Vanuit systeemtechnisch oogpunt ben ik echter van mening dat één van de verbeterpunten van het DBC-systeem het uniformeren van de typeringslijsten door middel van de introductie van een uniform classisificatiesysteem is. Dit heb ik reeds gemeld in de periodieke voortgangsrapportage DBCs van november 2005 (TK 2005–2006, 29 248, nr. 20). </antwoord>
      <antwoord nummer="7">Ik kan niet aangeven hoe vaak dit soort mogelijkheden zich voordoen. Maar er zijn meerdere diagnoses die op verschillende typeringslijsten voorkomen, aangezien sommige zorgvragen vanuit meerdere specialismen behandeld kunnen worden. Voorbeelden van overlap in typeringslijst zijn te zien bij: Heelkunde en Orthopedie Interne geneeskunde – Maag, Darm Lever – Heelkunde Heelkunde – Dermatologie Plastische Chirurgie – Heelkunde Urologie – Gynaecologie </antwoord>
      <antwoord nummer="8">Ter borging van de betrouwbaarheid van de DBC-declaratie zijn inderdaad eisen gesteld aan de administratieve organisatie en interne controle bij de zorgaanbieders. Deze minimale eisen zijn door CTG-ZAio opgenomen in de nadere regel en de kaderregeling Administratieve Organisatie en Interne Controle (AO/IC) inzake DBC-registratie en facturering. Hiermee ligt de verantwoordelijkheid voor controle op de declaraties niet alleen bij de zorgverzekeraars. In de nadere regel AO/IC staat dat de Raad van Bestuur van een ziekenhuis verantwoordelijk is voor het opzetten en handhaven van een effectief systeem van interne beheersing ter verzekering van de betrouwbaarheid van de DBC-registratie en facturering. Het systeem van interne beheersing heeft betrekking op de bedrijfsvoering die het gehele traject omvat dat start met de toekenning van de initiële DBC-score en dat eindigt met de afwikkeling daarvan door middel van facturering aan de zorgverzekeraars. Hieronder valt het beoordelen van de indeling van taken, verantwoordelijkheden en bevoegdheden, het identificeren van de belangrijkste risico’s, het adequaat omgaan met deze risico’s, het toezicht houden op de continue effectieve werking van de beheersingsmaatregelen, het rapporteren en het verantwoording afleggen. De Raad van Bestuur dient ieder jaar een bestuursverklaring af te geven over de DBC-registratie en DBC-facturatie. Vervolgens stelt de accountant een onderzoek in naar het gestelde in de bestuursverklaring DBC-registratie en facturering. In de Kaderregeling zijn ook een risicoanalyse op hoofdlijnen en de minimale eisen die zijn te stellen aan de administratieve organisatie en interne controle (AO/IC) op het gebied van DBC-registratie en facturering in de ziekenhuisorganisatie, aangegeven. </antwoord>
      <antwoord nummer="9">Zoals in mijn antwoord bij vraag 4, 5 en 6 omschreven, verwacht ik niet dat ziekenhuizen zich op dit punt calculerend opstellen en dat als gevolg daarvan de premies hierdoor onnodig zullen stijgen. Niettemin ben ik wel van mening dat de specialisme specifieke typeringslijsten voor patiënten, maar ook in het ziekenhuis leiden tot onduidelijkheid. Ik ben met diverse veldpartijen in gesprek over de vereenvoudiging en het bevorderen van de hanteerbaarheid van het DBC-systeem. Een van de verbeterpunten waarover alle partijen het eens zijn, betreft de uniformering van de typeringslijsten tussen de specialismen. Op korte termijn zult u een technische voortgangsrapportage DBCs ontvangen waarin ik het gemeenschappelijke plan van aanpak verbetering van het DBC-systeem nader zal toelichten. </antwoord>
      <noten afkomstig="antwoord"/>
   </antwoorden>
</kvr>
