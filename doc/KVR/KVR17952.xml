<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Financiën over het beleggingsproduct Sprintplan. (Ingezonden 1 mei 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17952
</item>
         <item attribuut="Inhoud">Aanvulling op eerdere vragen terzake van hetzelfde kamerlid (Aanhangsel van de Handelingen, 2002-2003, 1170).</item>
         <item attribuut="Rubriek">Geld- en kapitaalmarkt (Beleggingen) Consument (Productinformatie)</item>
         <item attribuut="Trefwoorden">Productinformatie Beleggingen</item>
         <item attribuut="Vindplaats">Kamervragen met antwoord 2002-2003, nr. 1437, Tweede Kamer</item>
         <item attribuut="Vraagnr_bij_indiening">2020311050</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-06-17</item>
         <item attribuut="Datum_indiening">2003-05-01</item>
         <item attribuut="Document-id">KVR17952</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3003" allpagenumbers="3003 3004" vetnummer="2020311050" code="0203tkkvr1437" lopendefooter="Tweede Kamer, vergaderjaar 2002–2003, Aanhangsel" filenaam="KVR17952" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1437" onderwerp="" indiendatum="2003-05-1">
         <vrager partij="SP" oorsprong="parlement">Kant</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="17 juni 2003), zie ook Aanhangsel Handelingen nr. 1336, vergaderjaar 2002–2003">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Bent u alsnog bereid om de Kamer te laten weten of er een onderzoek van de Autoriteit Financiële Markten loopt naar het beleggingsproduct Sprintplan? </vraag>
      <vraag nummer="2">Zo neen, kunt u duidelijk aangeven welke regels u beletten om dat de Kamer te laten weten? </vraag>
      <vraag nummer="3">Zo neen, bent u bereid deze regels aan te passen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen ter zake van het lid Kant, Aanhangsel Handelingen nr. 1170, vergaderjaar 2002–2003. </toelichting>
   <antwoorden aantal="2">
      <antwoord nummer="1 en 2" voetnoot="1 2">De mogelijkheden tot het verkrijgen en geven van inlichtingen in gevallen die het toezicht op de financiële marktsector betreffen, worden begrensd door de Europese richtlijnen en het beginsel «toezicht op afstand». De Europese richtlijnen kennen een geheimhoudingsplicht die een belangrijke voorwaarde is voor effectief toezicht. Deze maakt het voor onder toezicht staande instellingen immers mogelijk om zonder terughoudendheid inlichtingen en stukken omtrent hun bedrijfsvoering te verstrekken. De geheimhoudingsplicht van de toezichthouders vormt dan ook een noodzakelijk complement van de verplichting voor onder toezicht staande instellingen om informatie aan de toezichthouder te verstrekken. Het uitgangspunt «toezicht op afstand» houdt in dat de toezichthouders (in casu de AFM) onafhankelijk zijn in de uitoefening van het toezicht. De minister van Financiën is verantwoordelijk op afstand. Deze verantwoordelijkheid betreft de toezichtregelgeving inclusief de aanwijzing van de toezichthouder, de verantwoordelijkheid voor een adequaat toezichtinstrumentarium, het scheppen van overige randvoorwaarden voor een slagvaardig functioneren van de toezichthouder en de benoeming en het ontslag van de bestuurders van de toezichthouders. Naar aanleiding van de deconfiture van de N.V. Levensverzekeringsmaatschappij Vie d’Or zijn de mogelijkheden tot informatieverstrekking door de toezichthouders aan de minister van Financiën met advies van de Europese Commissie en de Raad van State <voetnoot nummer="1"/>nader onderzocht. Resultaat daarvan is dat de mogelijkheden voor de minister om informatie te verkrijgen bij de wet toezicht op toezicht <voetnoot nummer="2"/>zijn verruimd. Daarbij zijn de grenzen van de Europese richtlijnen opgezocht en is het beginsel toezicht op afstand gehandhaafd. Relevante hoofdlijnen daarvan zijn de volgende. De minister heeft de wettelijke bevoegdheid toebedeeld gekregen om inlichtingen te vragen aan de toezichthouders die naar zijn oordeel nodig zijn voor een onderzoek naar de toereikendheid van de wet of de wijze waarop de toezichthouder deze wet uitvoert of heeft uitgevoerd, indien dat ter wille van het bedrijfseconomische toezicht nodig blijkt. Daarmee kan de minister informatie opvragen die verband houdt met de ministeriële verantwoordelijkheid van de minister van Financiën. De Raad van State heeft voorts expliciet geadviseerd over toezicht op afstand en dit beginsel bevestigd: «Daarmee wordt de autonomie van het veld gerespecteerd en wordt ervoor gewaakt dat de vertrouwelijkheid van het interne functioneren van het bedrijfsleven niet wordt geschonden. Een effectief toezicht op het functioneren van het bedrijfsleven is niet bereikbaar, indien het risico bestaat dat het bedrijfsleven niet langer bereid is zijn volledige medewerking bij de verstrekking van gegevens te leveren. In het bijzonder moet hierbij worden overwogen of de toegevoegde waarde van meer en verder reikende controle door het Rijk op het toezicht uitgeoefend door de toezichthouders groot genoeg is om een dergelijk risico te lopen. Het staat niet vast dat het inzien van de vertrouwelijke gegevens inzake individuele bedrijven waarover afzonderlijke toezichthouders beschikken onmisbaar is om aan de hand van het verslag van de onafhankelijke toezichthouder te kunnen beoordelen of voldoende toezicht werd of wordt uitgeoefend. De Raad constateert dat zowel de nationale als de Europese regelgeving – terecht – op dit uitgangspunt zijn gebaseerd». Om de onderzoeksbevoegdheid van de minister handen en voeten te geven, zijn de toezichthouders in beginsel verplicht de gevraagde gegevens en inlichtingen te verstrekken. Gegevens die niet onder de wettelijke geheimhoudingsplicht vallen en voor zover ze niet herleidbaar zijn tot individuele instellingen en personen verstrekken de toezichthouders zonder meer. Indien de minister een verzoek doet dat onder de wettelijke geheimhoudingsplicht valt, gelden de volgende beperkingen die voortvloeien uit de Europese richtlijnen: – zoals de Raad van State heeft geadviseerd, is het niet de bedoeling dat de minister zelf de onder toezicht staande instellingen controleert. Gegevens die herleidbaar tot individuele instellingen of personen en geheim zijn, worden niet verstrekt, tenzij deze failliet zijn of daarover de noodregeling of surséance van betaling is uitgesproken; – gegevens van derden die pogingen doen een onderneming te redden blijven te allen tijde geheim; – gegevens die kort gezegd van andere toezichthouders zijn verkregen blijven geheim, tenzij deze uitdrukkelijk toestemming heeft gegeven. De minister is vervolgens evenals de toezichthouders verplicht tot geheimhouding. Wel kan de minister de aan de gegevens of inlichtingen ontleende bevindingen en de daaruit getrokken conclusies aan de Staten-Generaal mededelen en de conclusies in algemene zin uit het onderzoek openbaar maken. Gelet op de begrenzingen van de Europese richtlijnen zullen deze geen geheime toezichtinformatie bevatten en zullen deze zodanig worden geformuleerd dat dergelijke informatie daaruit evenmin is af te leiden. De toezichthouders hebben binnen de grenzen die de Europese richtlijnen en de daarop gebaseerde wetgeving stellen, de mogelijkheid bepaalde gegevens te publiceren. In bepaalde limitatieve gevallen kan volgens de Europese richtlijnen van de geheimhoudingsplicht worden afgeweken en vertrouwelijke informatie worden gepubliceerd. Denk aan gevallen die onder het strafrecht vallen, gevallen van faillissement en gevallen betreffende het opleggen van sancties door de toezichthouders alsmede rechtszaken tegen besluiten van toezichthouders. In het kader van de hervorming van de toezichtwetgeving zijn de publicatiemogelijkheden met de toezichthouders nader verkend en is tegen de achtergrond van de Europese richtlijnen en de bestaande wetgeving de mogelijke toepassing van de publicatiebevoegdheid in kaart gebracht. De resultaten daarvan treft u aan in bijgaand consultatiedocument dat momenteel ter consultatie voorligt bij de marktpartijen. U zult worden geïnformeerd over de uitkomsten daarvan. Deze worden meegenomen in de nieuwe Wet op het financieel toezicht. In geval van beleggingsproducten als het Sprintplan is de beschreven bevoegdheid van de minister neergelegd in artikel 48a van de wet toezicht effectenverkeer 1995. De geheimhoudingsbepaling voor de toezichthouders is vervat in artikel 31 van de wet toezicht effectenverkeer 1995. Gelet op het feit dat de Tweede Kamer informeert naar een onderzoek van de AFM naar een individuele instelling kan de minister daarover slechts niet onder de geheimhouding vallende, openbare informatie verstrekken en zal de minister niet treden in de beoordeling van de AFM. De AFM heeft tot nu toe bekend gemaakt dat er bij een groot aantal aanbieders van effectenleaseproducten onderzoeken zijn uitgevoerd. Zij zal vervolgens, mede op basis van het afwegingskader dat in het bovengenoemde consultatiedocument is omschreven, de beoordeling maken of de uitkomsten van het onderzoek zullen worden geopenbaard. Daarbij maakt de AFM dus een afweging tussen onder meer het belang van de consument en het belang van de betrokken financiële instelling. </antwoord>
      <antwoord nummer="3" voetnoot="3">De begrenzing van de informatiemogelijkheden vindt zijn oorsprong in de relevante Europese richtlijnen. Daarin is bepaald: «De Lid-Staten bepalen dat alle personen die werkzaam zijn of zijn geweest voor de bevoegde autoriteiten, alsmede accountants of deskundigen die in opdracht van de bevoegde autoriteiten handelen, aan het beroepsgeheim gebonden zijn. Dit houdt in dat de vertrouwelijke gegevens waarvan zij beroepshalve kennis krijgen, aan geen enkele persoon of autoriteit bekend mogen worden gemaakt, behalve in een samengevatte of geaggregeerde vorm, zodat individuele beleggingsondernemingen niet kunnen worden geïdentificeerd, zulks onverminderd de gevallen die onder het strafrecht vallen. Indien een beleggingsonderneming failliet is verklaard of op grond van een rechterlijke uitspraak moet worden geliquideerd, mogen echter vertrouwelijke gegevens die geen betrekking hebben op derden welke betrokken zijn bij pogingen om de beleggingsonderneming te redden, in het kader van civiele of handelsrechtelijke procedures openbaar worden gemaakt». Deze geheimhoudingsverplichtingen zijn in de richtlijnen opgenomen omdat zij een essentiële voorwaarde zijn voor effectief toezicht. De grenzen voor de mogelijkheden voor de minister om inlichtingen te vragen zijn zoals hierboven beschreven verkend en in onze wettelijke regelingen verankerd. Op verzoek van de Tweede Kamer heb ik in Europees verband geïnformeerd naar de bereidheid om de geheimhoudingsbepalingen te heroverwegen. Ik verwijs hiervoor naar mijn brief <voetnoot nummer="3"/>van 27 april 2000. Zoals uit de brief blijkt, was er op dat moment geen enkele behoefte bij zowel de Commissie als de andere lidstaten om de richtlijnen aan te passen. Er zijn mij geen redenen bekend om aan te nemen dat dat op dit moment anders is. </antwoord>
      <noten afkomstig="antwoord">
         <noot nummer="1">Kamerstuk, 24 456, C. Dit advies is gevraagd naar aanleiding van het amendement Witteveen</noot>
         <noot nummer="2" documenttype="Kamerstuk" kamerstuk-id="24 456">Kamerstuk 24 456</noot>
         <noot nummer="3">Kamerstuk, 24 456, nr. 21</noot>
      </noten>
   </antwoorden>
</kvr>
