<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmermans en Crone (beiden PvdA) aan de minister-president, minister van Algemene Zaken, de ministers van Financiën en van Buitenlandse Zaken en de staatssecretaris van Buitenlandse Zaken (Europese Zaken) over mogelijk terugdringen van de invloed van het Europees Parlement inzake het meerjarig financieel kader. (Ingezonden 6 november 2003).; Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18912
</item>
         <item attribuut="Inhoud">De ECOFIN-raad heeft aangegeven dat ten opzichte van het Conventieresultaat de invloed van het Europees Parlement en van de Commissie aangaande het financeel kader en het economische beleid verminderd moet worden. Is de raad in de positie om dit standpunt uit te dragen en wat is de mening van de Nederlandse rgering over dit standpunt.</item>
         <item attribuut="Rubriek">Internationale betrekkingen (Europese Unie) Overheidsfinanciën (Overig) Staats- en bestuursrecht (Parlement)</item>
         <item attribuut="Trefwoorden">Controle op de overheid Overheidsfinanciën</item>
         <item attribuut="Vindplaats">Kamervragen met antwoord 2003-2004, nr. 332, Tweede Kamer</item>
         <item attribuut="Vraagnr_bij_indiening">2030402540</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Timmermans</persoon>
            <persoon partij="PvdA">Crone</persoon>
         </item>
         <item attribuut="Datum_reaktie">2003-11-18</item>
         <item attribuut="Datum_indiening">2003-11-06</item>
         <item attribuut="Document-id">KVR18912</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="713" allpagenumbers="713 714" vetnummer="2030402540" code="0304tkkvr332" lopendefooter="Tweede Kamer, vergaderjaar 2003–2004, Aanhangsel" filenaam="KVR18912" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="332" onderwerp="" indiendatum="6 november 2003).">
         <vrager partij="PvdA" oorsprong="parlement">Timmermans</vrager>
         <vrager partij="PvdA" oorsprong="parlement">Crone</vrager>
         <vraagt-aan>de minister-president, minister van Algemene Zaken, de ministers van Financiën en van Buitenlandse Zaken en de staatssecretaris van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="2003-11-18">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de minister-president, minister van Algemene Zaken en de minister van Financiën</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft de ECOFIN-raad besloten de invloed (ten opzichte van de ontwerpgrondwet) van het Europees Parlement aangaande het meerjarig financieel kader en van de Commissie aangaande de globale richtsnoeren voor het economisch beleid en het Groei en Stabiliteitspact (GSP) te verminderen? <voetnoot nummer="1"/>
      </vraag>
      <vraag nummer="2" voetnoot="2 3">Zo ja, hoe is het terugdringen van de invloed van het Europees Parlement wat betreft de besluitvorming over het meerjarig financieel kader <voetnoot nummer="2"/>te rijmen met de Nederlandse inzet in de IGC waarbij juist wordt gestreefd naar vergroting van de invloed van het Europees Parlement? <voetnoot nummer="3"/>
      </vraag>
      <vraag nummer="3" voetnoot="4">Hoe staat dit in verhouding tot de wens van de regering om zo dicht mogelijk bij het Conventieresultaat te blijven en de opmerkingen in de regeringsnotitie over het belang van het volledige budgetrecht van het Europees Parlement? <voetnoot nummer="4"/>
      </vraag>
      <vraag nummer="4">Betekent het voorstel van de ECOFIN-raad een duidelijke verslechtering ten opzichte van het Conventieresultaat? Zo ja, waarom heeft u zich hiertegen niet te weer gesteld? </vraag>
      <vraag nummer="5" voetnoot="5 6">Hoe verhoudt zich de opstelling van de minister van Financiën in de ECOFIN-raad, wat betreft het terugdringen van de invloed van de Europese Commissie aangaande de globale richtsnoeren voor het economisch beleid en het GSP, tot uw brief aan de Italiaanse minister Frattini <voetnoot nummer="5"/>waarin u schrijft dat Nederland het versterken van de positie van de Commissie, zowel wat betreft de globale richtsnoeren voor het economische beleid als het GSP ziet als een punt in de ontwerpgrondwet dat verbeterd kan worden en tot de in de regeringsnotitie verwoorde wens de positie van de Commissie te versterken? <voetnoot nummer="6"/>
      </vraag>
      <vraag nummer="6">Deelt u de mening dat de minister van Financiën tijdens de bewuste ECOFIN-bijeenkomst het standpunt van de regering op onjuiste wijze heeft ingebracht? Betekent dit dat u zich nadrukkelijk zult distantiëren van de gezamenlijke opstelling van de ECOFIN-raad? </vraag>
      <vraag nummer="7">Deelt u de mening dat de Nederlandse onderhandelingspositie binnen de IGC gebaat is bij het uitdragen van gezamenlijke standpunten door de verschillende vakministers die in lijn liggen met de door u verwoorde inzet in de IGC? </vraag>
      <vraag nummer="8" voetnoot="7">Bent u het eens met de Italiaanse minister van buitenlandse zaken, Frattini, die van mening is dat de ECOFIN-raad zich ongevraagd heeft gemengd in het debat dat is voorbehouden aan de regeringsleiders en de ministers van Buitenlandse Zaken? <voetnoot nummer="7"/>Welke maatregelen neemt u om herhaling van deze onwenselijke situatie te voorkomen? </vraag>
      <vraag nummer="9">Hoe beoordeelt u de berichten dat een aantal lidstaten de gezamenlijke opstelling zoals verwoord door de ECOFIN-raad reeds hebben ingebracht in onderhandelingen in de IGC? </vraag>
      <noten afkomstig="vraag">
         <noot nummer="8"/>
         <noot nummer="1" datum="2003-10-27" bron="Daniel Dombey, «Finanzminister drängen EU-Parlament zurück» in: Financial Times Deutschland, 27 oktober jl. en Richard Carter,  in: EU Observer" titel="Finance Ministers in Secret Plot over Constitution">Daniel Dombey, «Finanzminister drängen EU-Parlament zurück» in: Financial Times Deutschland, 27 oktober jl. en Richard Carter, «Finance Ministers in Secret Plot over Constitution» in: EU Observer, 27 oktober 2003</noot>
         <noot nummer="2">In de ontwerpgrondwet staat dat goedkeuring van het EP vereist is. De ECOFIN-raad stelt voor dit te veranderen in een consultatieprocedure</noot>
         <noot nummer="3" documenttype="Kamerstuk" kamerstuk-id="29 213" documentnummer="1">Kamerstuk 29 213, nr. 1</noot>
         <noot nummer="4" titel="codecisie») aanzienlijk is uitgebreid. Dat is goed en doet recht aan de doelstelling van de Conventie de Unie democratischer te maken.">«Ook de positie van het Europees Parlement heeft aan kracht gewonnen, onder meer doordat het Europees Parlement volledig budgetrecht heeft gekregen en het recht van medewetgeving («codecisie») aanzienlijk is uitgebreid. Dat is goed en doet recht aan de doelstelling van de Conventie de Unie democratischer te maken.»</noot>
         <noot nummer="5">Kenmerk: DIE-622/03</noot>
         <noot nummer="6" titel="Niettemin ziet het kabinet verdere mogelijkheden voor verbetering. Dat kan onder meer door de bevoegdheden van de Commissie inzake de Globale Richtsnoeren voor Economisch Beleid (GREB) en het Stabiliteits- en Groeipact (SGP) te versterken (o.a. het recht van voorstel i.p.v. aanbeveling voor het indienen van de GREB en het recht van voorstel van de Commissie om bij overtreding van een lidstaat van het SGP maatregelen te nemen).">«Niettemin ziet het kabinet verdere mogelijkheden voor verbetering. Dat kan onder meer door de bevoegdheden van de Commissie inzake de Globale Richtsnoeren voor Economisch Beleid (GREB) en het Stabiliteits-en Groeipact (SGP) te versterken (o.a. het recht van voorstel i.p.v. aanbeveling voor het indienen van de GREB en het recht van voorstel van de Commissie om bij overtreding van een lidstaat van het SGP maatregelen te nemen).»</noot>
         <noot nummer="7" datum="2003-10-27" bron="Daniel Dombey,  in: Financial Times Deutschland" titel="Finanzminister drängen EU-Parlament zurück">Daniel Dombey, «Finanzminister drängen EU-Parlament zurück» in: Financial Times Deutschland, 27 oktober 2003</noot>
         <noot nummer="8">Ibid</noot>
      </noten>
   </vragen>
   <antwoorden aantal="9">
      <antwoord nummer="1">Nee. In een informele vergadering van de ECOFIN te Stresa op 12 en 13 september jl. heeft de ECOFIN kennisgenomen van een (tussen)rapportage van de ambtelijke experts in het Economisch en Financieel Comité (EFC) over het Conventieresultaat. In die rapportage is onder meer aandacht gegeven aan het meerjarig financiële kader, de globale richtsnoeren economisch beleid (GREB’s) en het stabiliteits- en groeipact (SGP). De ECOFIN-ministers hebben geen formele conclusies aangenomen over deze rapportage. Onder de ECOFIN-ministers bestaat geen consensus over deze rapportage. Het Italiaanse Voorzitterschap heeft eigener beweging de rapportage omgezet in voorstellen aan de IGC. </antwoord>
      <antwoord nummer="2">In algemene zin streeft Nederland in de IGC naar vergroting van de rol van het EP. Voor wat betreft het meerjarig financieel kader steunt de regering het instemmingsrecht voor het EP. </antwoord>
      <antwoord nummer="3">Nederland wenst in principe zo dicht mogelijk bij het Conventieresultaat te blijven. Op enkele punten zijn echter verbeteringen gewenst, zoals reeds eerder door de Regering aangegeven. Daartoe behoort de besluitvorming over de Financiële Perspectieven, die bij unanimiteit zou moeten gebeuren. Deze lijn is ook eerder naar de kamer toe uitgedragen. Binnen dat kader bepleit de regering het volledige budgetrecht van het EP alsmede een instemmingsrecht bij de financiële perspectieven. Deze verbeteringen voor de rol van het EP zijn in de Conventie reeds veilig gesteld. Nederland zal zich ervoor inspannen deze verbeteringen in de IGC overeind te houden. Wel heeft de regering richting het voorzitterschap aangegeven dat de institutionele balans in de jaarlijkse begrotingsprocedure beter gewaarborgd kan worden. Dat kan door meer gelijkwaardigheid tussen EP en Raad in te bouwen in het geval er geen akkoord tussen de Raad en het EP over (onderdelen van) de begroting tot stand komt. </antwoord>
      <antwoord nummer="4">Eén van de harde Nederlandse punten in de IGC, nl. besluitvorming met unanimiteit over het meerjarig financieel kader, werd in de Italiaanse voorstellen gehonoreerd. Verder heeft Nederland in ECOFIN/EFC-kader onder meer aangegeven in principe voorstander te zijn van het instemmingsrecht voor het EP bij het meerjarig financieel kader. Ook is in tegenstelling tot de meeste andere lidstaten steun uitgesproken voor het Conventieresultaat voor wat betreft de globale richtsnoeren en de buitensporige tekortprocedure. Sterker nog, Nederland heeft aangegeven dat de Commissie een sterkere rol zou moeten hebben op deze onderwerpen. </antwoord>
      <antwoord nummer="5">Nederland is steeds van mening geweest dat de rol van de Europese Commissie bij de Globale richtsnoeren economisch beleid en bij het Stabiliteits- en Groei Pact zou moeten worden versterkt. Deze positie is ook uitgedragen tijdens de informele ECOFIN-raad alsmede in de voorbereidingen van de bedoelde rapportage. </antwoord>
      <antwoord nummer="6">Nee. Dit betekent dat Nederland zal doorgaan met het bepleiten van die punten die Nederland ook eerder reeds in de Conventie en de IGC heeft ingebracht. </antwoord>
      <antwoord nummer="7">Ja. </antwoord>
      <antwoord nummer="8">De regering meent dat het spreken over onderwerpen die in de IGC aan de orde kunnen komen, niet is voorbehouden aan regeringsleiders en ministers van Buitenlandse Zaken. Ook het maatschappelijk middenveld, nationale parlementen, de Europese instellingen, alsmede alle betrokkenen in nationale regeringen hebben daarin een rol. De uiteindelijke onderhandelingen zullen echter binnen de IGC door de regeringsleiders en de ministers van de RAZEB gevoerd worden. De vakraden hebben als zodanig in die onderhandelingen geen rol. Nederland is dan ook van mening dat de onderhandelingen in de IGC gevoerd moeten worden en niet in vakraden. </antwoord>
      <antwoord nummer="9">Het Italiaanse voorzitterschap heeft eigener beweging de punten uit het EFC-rapport waarvan de ECOFIN-ministers hebben kennis genomen, als pakket ingebracht in de IGC. Het voorzitterschap heeft dit pakket gepresenteerd als voorstellen van het voorzitterschap. Voor Nederland is daarbij aangegeven met name de besluitvorming bij unanimiteit over de Financiële Perspectieven te steunen. In de IGC bestond echter geen overeenstemming over dit pakket, en de voorstellen zijn dan ook als zodanig van tafel. </antwoord>
      <noten afkomstig="antwoord"/>
   </antwoorden>
</kvr>
