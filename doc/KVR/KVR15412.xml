<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Vlies (SGP), Rouvoet(ChristenUnie) en Ross-van Dorp (CDA) aan de ministers van Volksgezondheid, Welzijn en Sport en van Justitie over «Abortus in Nederland 1993-2000» van de koepel van abortusklinieken Stisan. (Ingezonden 12 maart 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15412
</item>
         <item attribuut="Inhoud">Vragen naar aanleiding van het onderzoek 'Abortus in Nederland 1993-2000', met name over het stijgend aantal zwangerschapsafbrekingen bij tieners en allochtone vrouwen.</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Abortus</item>
         <item attribuut="Vindplaats">Kamervragen met antwoord 2001-2002, nr. 929, Tweede Kamer</item>
         <item attribuut="Vraagnr_bij_indiening">2010207860</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Vlies</persoon>
            <persoon partij="ChristenUnie">Rouvoet</persoon>
            <persoon partij="CDA">Ross-van Dorp</persoon>
         </item>
         <item attribuut="Datum_reaktie">2002-03-29</item>
         <item attribuut="Datum_indiening">2002-03-12</item>
         <item attribuut="Document-id">KVR15412</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1953" allpagenumbers="1953 1954 1955" vetnummer="2010207860" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15412" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="929" onderwerp="" indiendatum="2002-03-12">
         <vrager partij="SGP" oorsprong="parlement">Van der Vlies</vrager>
         <vrager partij="ChristenUnie" oorsprong="parlement">Rouvoet</vrager>
         <vrager partij="CDA" oorsprong="parlement">Ross-van Dorp</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2002-03-29">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Heeft u kennisgenomen van het onderzoek «Abortus in Nederland 1993–2000» van de koepel van abortusklinieken Stisan? </vraag>
      <vraag nummer="2">Is de conclusie juist dat in verhouding tot de ons omringende landen het aantal abortussen in ons land de laatste jaren (weer) is toegenomen? In hoeverre is reeds bekend of deze trend zich ook in 2001 heeft voortgezet? </vraag>
      <vraag nummer="3">Is het waar dat de stijging van het aantal abortussen vooral moet worden toegeschreven aan zwangerschapsafbreking bij tieners en allochtone vrouwen? Hoe verklaart u dat? </vraag>
      <vraag nummer="4">Op welke wijze houdt deze trend verband met de intensiteit waarmee de wijze waarop voorlichting is gegeven over alternatieven voor abortus provocatus? </vraag>
      <vraag nummer="5">Welke conclusie trekt u uit het gegeven, zoals dat in de publiciteit rond genoemd onderzoek naar voren komt, dat met name onder tieners en allochtone vrouwen abortus als voorbehoedsmiddel wordt beschouwd? </vraag>
      <vraag nummer="6" voetnoot="1">Wat vindt u van het oordeel van de emeritus-hoogleraar gynaecologie en voorzitter van Stisan, E. van Hall, dat ons land de in het rapport geconstateerde ontwikkeling door zorgeloosheid over zich heeft afgeroepen? <voetnoot nummer="1"/>
      </vraag>
      <vraag nummer="7">Hoe oordeelt u over deze veronderstelde zorgeloosheid in het licht van de criteria in de Wet Afbreking Zwangerschap, waaronder «de noodsituatie van de vrouw» en het inachtnemen van de wettelijke bedenktijd, waarin de vrouw voorlichting moet krijgen over alternatieven voor zwangerschapsafbreking? </vraag>
      <vraag nummer="8">Bent u, mede in het licht van voornoemde trend, bereid om een (geanonimiseerd) onderzoek in te stellen naar de motieven van vrouwen om te kiezen voor afbreking van hun zwangerschap? Wilt u uw antwoord motiveren? </vraag>
      <vraag nummer="9">Op welke wijze kan de preventie van ongewenste zwangerschappen worden verbeterd? </vraag>
      <vraag nummer="10">Welke beleidsconclusies verbindt u aan de uitkomsten van dit rapport, mede tegen de achtergrond van de oorspronkelijke doelstelling van de Wet Afbreking Zwangerschap en de wenselijkheid om het aantal abortussen zo snel mogelijk terug te dringen? Bent u bereid hierover in contact te treden met de organisaties als de VBOK, teneinde deze in te schakelen bij het ombuigen van de trends die in het rapport worden aangegeven? </vraag>
      <noten afkomstig="vraag">
         <noot nummer="1" datum="2002-03-8" bron="Trouw,">Trouw,, 8 maart 2002</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Deze conclusie kan op grond van het rapport niet worden getrokken. De gegevens over het abortuscijfer in omringende landen dateren uit 1997 terwijl de meest recente gegevens over het abortuscijfer in Nederland dateren uit 2000. In het jaar 1997 had Nederland voor het eerst niet meer het laagste abortuscijfer van de wereld. Over de jaren erna is alleen bekend dat het abortuscijfer in Nederland is gestegen. Het abortuscijfer in Nederland in 2001 is nog niet bekend. Overigens verkrijgen wij ieder jaar gegevens over de Nederlandse situatie van de IGZ. Deze zijn terug te vinden in het jaarverslag van de IGZ. De in het onderzoek «Abortus in Nederland 1993–2000» geschetste ontwikkeling was ons dan ook bekend. </antwoord>
      <antwoord nummer="3">Het is waar dat de totale stijging van het abortuscijfer voor een belangrijk deel moet worden toegeschreven aan de toename van het aantal abortus bij allochtone vrouwen. Allochtone vrouwen vormden al een relatief groot deel van de abortuscliënten en uit het rapport blijkt dat het aantal abortus bij allochtone vrouwen zowel absoluut als relatief is toegenomen. Deze toename moet wel enigszins worden genuanceerd. Met ingang van het jaar 2000 is namelijk gekozen voor een andere manier van registreren van allochtone vrouwen. Door deze nieuwe manier van registreren worden ook meisjes van de tweede generatie geïdentificeerd als allochtoon. Dit leidt tot een hoger percentage allochtone abortuscliëntes. De stijging kan ook voor een deel worden toegeschreven aan een stijging van het aantal allochtonen in Nederland. Abortuscliëntes onderscheiden zich van andere vrouwen op het gebied van anticonceptiegebruik. Hierin zou de oorzaak van het relatief grote aandeel allochtone vrouwen kunnen liggen. Allochtone vrouwen maken in meer gevallen geen gebruik van anticonceptie en wanneer zij wel anticonceptie toepassen dan worden vaker fouten in het gebruik gemaakt. De oorzaken hiervan zijn volgens het rapport «angsten, klachten en misvattingen» ten aanzien van pilgebruik en een negatieve houding van allochtone mannen ten aanzien van condoomgebruik. Het aantal abortussen bij tieners is in absolute zin toegenomen maar niet in relatieve zin. Daarom kan niet worden gezegd dat de stijging van het abortuscijfer moet worden toegeschreven aan een stijging van het aantal abortus bij tieners. Tienerzwangerschappen komen vaker voor bij allochtone meisjes dan bij autochtone meisjes, maar niet alleen bij allochtone meisjes. In het geval van een tienerzwangerschap wordt relatief vaak voor een abortus gekozen (in 2000 kregen ruim 2300 tienermeisjes een baby, terwijl 3900 meisjes een abortus lieten uitvoeren). Met mijn beleid met betrekking tot de preventie van zwangerschap wordt specifieke aandacht besteed aan deze doelgroep. Op grond van de cijfers in het rapport van de Stisan zal worden bekeken of dit beleid aanscherping behoeft. Een relativering is hier overigens op zijn plaats, omdat Nederland nog steeds een laag tienerzwangerschapscijfer heeft in vergelijking met andere West-Europese landen en de Verenigde Staten. </antwoord>
      <antwoord nummer="4">Zoals eerder aangegeven onderscheiden abortuscliëntes zich van andere vrouwen op het gebied van anticonceptiegebruik. Er zijn geen aanwijzingen dat onwetendheid over alternatieven als bijvoorbeeld adoptie een reden zijn voor een abortus. Daarnaast zijn abortuscliëntes doorgaans positief over de houding van het personeel van een abortuskliniek. Zij hebben niet het gevoel dat zij te weinig aandacht, informatie of ruimte hebben gekregen. Vrouwen kunnen wanneer zij ongewenst zwanger zijn en nog niet weten wat zij daarmee aan moeten ook terecht bij een organisatie als het FIOM en de VBOK. Deze organisaties houden zich vanuit verschillende overtuigingen bezig met het begeleiden van vrouwen die ongewenst zwanger zijn. </antwoord>
      <antwoord nummer="5">Binnen sommige culturen wordt abortus als een vorm van anticonceptie beschouwd. Dit was in Oost-Europa een tijd het geval. Het gaat mij echter te ver om nu te concluderen dat abortus onder allochtone vrouwen en tieners in het algemeen als een voorbehoedsmiddel wordt beschouwd. Uit het rapport blijkt eerder dat abortuscliëntes anticonceptie niet of verkeerd gebruiken door een gebrek aan informatie of door verkeerde informatie. In Nederland is betrouwbare anticonceptie zonder bijwerkingen wel beschikbaar waardoor ongewenste zwangerschap in veel gevallen is te voorkomen. Door middel van doelgroepgerichte voorlichting wil ik vrouwen daarop wijzen. </antwoord>
      <antwoord nummer="6">Door de registratie van het IGZ waren de hoofdlijnen al wel bekend. Om deze reden is het NISSO verzocht om onderzoek te doen. Dit heeft geresulteerd in het rapport «Abortus in multicultureel Nederland» dat in 1998 is uitgebracht. De aanbevelingen in dit rapport zijn door mij ter harte genomen en hebben geleid tot een wijziging in de beleidskoers. Deze hield in dat de activiteiten ten aanzien van preventie van ongewenste zwangerschap en voorlichting ten aanzien van anticonceptie zijn geïntensiveerd. Na het verschijnen van het rapport van Stisan heb ik met o.a. prof. E. van Hall en dr. J. Rademakers gesproken. Professor Van Hall bracht tijdens ons gesprek naar voren dat hij vindt dat wij, ondanks het succesvolle beleid in het verleden, alert moeten blijven. Ik ben het volledig met hem eens dat wij ons met betrekking tot dit onderwerp geen zorgeloosheid kunnen permitteren. Mijn voornemen is dan ook om de ontwikkelingen in de toekomst nauwgezet te volgen en passende maatregelen te nemen, indien de omstandigheden dit vereisen. </antwoord>
      <antwoord nummer="7">Zoals hierboven aangegeven, moet zo veel mogelijk worden voorkomen dat een vrouw in een noodsituatie terecht komt. Het beleid is dan ook met name gericht op voorlichting en preventie. Wij moeten deze voorlichting en preventie intensief continueren en op dat punt niet zorgeloos zijn. Bij de abortushulpverlening in Nederland is van zorgeloosheid geen sprake. </antwoord>
      <antwoord nummer="8">Met de Wet afbreking zwangerschap is uitdrukkelijk gekozen voor een constructie waarbij de taak van de overheid er een is van voorwaarden scheppen. De keuze van de vrouw en de beoordeling van de arts is daarbij uitdrukkelijk aan de vrouw en de arts zelf gelaten. In elk geval moet opnieuw worden bekeken of sprake is van een noodsituatie. Het huidige beleid is erop gericht om ervoor te zorgen dat vrouwen worden voorgelicht over de wijze waarop ongewenste zwangerschap zo veel mogelijk voorkomen kan worden. Een onderzoek naar de motieven van vrouwen om te kiezen voor abortus ligt in het licht van bovenstaande daarom niet voor de hand. </antwoord>
      <antwoord nummer="9 en 10">Op verschillende manieren investeer ik in activiteiten om ongewenste zwangerschap te voorkómen. Bijvoorbeeld heb ik financiële middelen (ruim 270 000 euro) beschikbaar gesteld aan de Rutgers NISSO groep en het Nederlands Instituut voor Gezondheidsbevordering en Ziektepreventie (NIGZ) voor een vierjarig project om nieuwe materialen en methodieken voor specifieke groepen allochtone vrouwen te ontwikkelen en te implementeren. Op deze manier krijgen preventie en voorlichting over geboorteregeling voor de moeilijk bereikbare allochtone meisjes en vrouwen een extra stimulans. Daarnaast financier ik organisaties als de VBOK en de FIOM die een belangrijke rol vervullen in de preventie van ongewenste zwangerschap en de begeleiding van jonge moeders. Ten slotte leveren diverse projecten op het gebied van preventie van soa en aids (waaronder veilig vrijen campagnes) ook een bijdrage aan het voorkomen van ongewenste zwangerschappen. Naar aanleiding van het rapport «Abortus in Nederland 1993–2000» heb ik ZonMw gevraagd een inventarisatie te maken van alle activiteiten op het gebied van voorlichting over geboorteregeling en het voorkomen van ongewenste zwangerschappen. Op basis van deze inventarisatie zal ZonMw aangeven of en hoe de huidige maatregelen aangescherpt kunnen worden en of nieuwe acties nodig zijn. Dit advies is over vier maanden gereed. Ik zal het advies bespreken met betrokken partijen zoals huisartsen, onderwijs, VBOK, Rutgers NISSO Groep en NIGZ. Tot slot wil ik meer inzicht in de achtergronden van het anticonceptiegedrag. Daarom heb ik ZonMw gevraagd een nieuw onderzoek naar seksualiteit in Nederland uit te voeren. Het anticonceptiegedrag zal hiervan deel uitmaken. </antwoord>
      <noten afkomstig="antwoord"/>
   </antwoorden>
</kvr>
