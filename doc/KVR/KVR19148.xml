<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Albayrak (PvdA) aan de ministers van Justitie en van Sociale Zaken en Werkgelegenheid over mogelijk niet betalende alimentatieplichtigen. (Ingezonden 26 november 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19148
</item>
         <item attribuut="Inhoud">Vragen naar aanleiding van een bericht van de Leeuwarder Courant van 26 juli 2003 over het niet-betalen van alimentatie aan alleenstaande ouders (met name moeders) door hun ex-partners, veelal wonende in het buitenland. Deze vragen dienen ter aanvulling op eerdere vragen ter zake van het lid Luchtenveld, ingezonden 26 november 2003.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Alimentatie</item>
         <item attribuut="Vindplaats">Kamervragen met antwoord 2003-2004, nr. 534, Tweede Kamer</item>
         <item attribuut="Vraagnr_bij_indiening">2030403760</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
         </item>
         <item attribuut="Datum_reaktie">2003-12-22</item>
         <item attribuut="Datum_indiening">2003-11-26</item>
         <item attribuut="Document-id">KVR19148</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1141" allpagenumbers="1141 1142" vetnummer="2030403760" code="0304tkkvr534" lopendefooter="Tweede Kamer, vergaderjaar 2003–2004, Aanhangsel" filenaam="KVR19148" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="534" onderwerp="" indiendatum="2003-11-26">
         <vrager partij="PvdA" oorsprong="parlement">Albayrak</vrager>
         <vraagt-aan>de ministers van Justitie en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-12-22">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht over niet betalende alimentatieplichtigen? <voetnoot nummer="1"/>
      </vraag>
      <vraag nummer="2">Bent u bekend met de cijfers die hier in worden genoemd, dat tussen de 45 en 63 procent van alle alleenstaande moeders met kinderen onder de achttien jaar geen alimentatie krijgt, ondanks de onderhoudsplicht? Kunt u aangeven of deze cijfers kloppen? Hoe beoordeelt u deze situatie? </vraag>
      <vraag nummer="3">Wat kunnen de financiële consequenties zijn voor de betrokken ouders/ex-partners (in veel gevallen de vrouw) en hoe wordt dit probleem in de regel opgelost? </vraag>
      <vraag nummer="4">Mocht de oplossing liggen in het aanspreken van de bijstand, is dit voor u een acceptabele oplossing of zou er naar uw mening een oplossing gevonden moeten worden in het aanpassen van het stelsel van kinder- en partneralimentatie? </vraag>
      <vraag nummer="5">Kunt u aangeven hoe vaak er een beroep wordt gedaan op het LBIO om in het buitenland ex-partners te bewegen toch te betalen? In hoeveel gevallen komt het ook daadwerkelijk tot een uitbetaling? </vraag>
      <vraag nummer="6">Klopt het dat zo’n procedure in het buitenland tien tot vijftien jaar kan duren? Hoe beoordeelt u deze situatie? </vraag>
      <vraag nummer="7">Als de cijfers bij vraag 6 juist zijn, zijn er mogelijkheden om deze procedure te versnellen, zodat gedupeerden niet al te lang hoeven wachten voor zij hun alimentatie krijgen? </vraag>
      <noten afkomstig="vraag">
         <noot nummer="1" datum="2003-07-26" bron="Leeuwarder Courant">Leeuwarder Courant, 26 juli 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Luchtenveld (VVD), ingezonden 26 november 2003. </toelichting>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het eindrapport van het onder voorzitterschap van prof. F. Leijnse uitgevoerde Interdepartementale beleidsonderzoek (IBO) alimentatiebeleid – aan Uw kamer aangeboden op 12 juni 2002 – staat dat tussen de 43 en 65% van de gescheiden alleenstaande vrouwen met kinderen onder de 18 jaar zegt geen kinderalimentatie te ontvangen. Voor nooit-gehuwden ligt dit percentage hoger. Het kabinet oordeelt deze situatie als onwenselijk en heeft dit aan uw kamer laten weten op 10 februari 2003 (Kamerstuk 28 795, nr. 1). </antwoord>
      <antwoord nummer="3">Uit het IBO-onderzoek blijkt dat het bestaande kinderalimentatiestelsel veelal resulteert in onevenredige financiële lasten voor de verzorgende ouder (meestal vrouw) na een echtscheiding of beëindiging van een relatie. Doordat alleenstaande ouders geen kinderalimentatie vragen of ontvangen, doen zij vaker een beroep op bijstand dan noodzakelijk zou zijn bij een meer gelijke verdeling van de lasten na een scheiding. </antwoord>
      <antwoord nummer="4">Het kabinet is van oordeel dat dit geen acceptabele oplossing is. Binnenkort zal een wetsvoorstel tot herziening van het kinderalimentatiestelsel bij de Tweede Kamer worden ingediend. Het nieuwe stelsel moet, rekening houdend met het belang van het kind, leiden tot zowel een vergroting van de financiële zelfstandigheid van alleenstaande ouders als een besparing op de collectieve uitgaven. Een eigen arbeidsinkomen in combinatie met kinderalimentatie bevordert de economische zelfstandigheid van de alleenstaande ouder. Daardoor zal veelal ook de behoefte aan partneralimentatie afnemen. Het kabinet heeft onder meer daarom gemeend thans geen herziening van het partneralimentatiestelsel te moeten nastreven. </antwoord>
      <antwoord nummer="5">Het LBIO kent m.b.t. de internationale inning van alimentatie twee typen zaken, namelijk verzendzaken en ontvangstzaken. Bij verzendzaken is de ontvangstgerechtigde in Nederland woonachtig en de betalingsplichtige in het buitenland. De Centrale Autoriteit in het buitenland verzorgt de inning aldaar, op verzoek van het LBIO, wiens opdrachtgever de ontvangstgerechtigde is. Ieder jaar verzendt het LBIO tussen de 125 en 150 zaken naar het buitenland. Er zijn 746 lopende verzendzaken. In 55% daarvan komen daadwerkelijk gelden binnen. Hierbij dient aangegeven te worden dat er veel zaken vanwege een succesvolle inning afgesloten zijn en dat er van ieder jaar een percentage zaken overblijft waarin niet of moeilijk geïnd kan worden. Om daarvan een reële indicatie te geven zijn de jaren 1999 t/m 2002 nader onderzocht. Van alle zaken die in 2002 verzonden werden, is in 29% van de zaken betaald. Van de zaken die in 2000 en 2001 zijn verzonden werd of wordt sindsdien in 40% van de zaken geïnd, terwijl het percentage over de zaken die in 1999 gestart zijn 68 bedraagt. Hieruit blijkt dat het vier jaar kan duren voordat in het buitenland in ruim tweederde van de zaken tot inning overgegaan wordt of kan worden. </antwoord>
      <antwoord nummer="6 en 7">Indien de alimentatieplichtige gezien zijn financiële situatie niet in staat is om de alimentatie te voldoen, kan het lang duren voordat (een deel) van de verplichting wordt voldaan. Termijnen van 10 tot 15 jaar alvorens een bedrag kan worden geïnd behoren tot uitzonderingen. Het innen van alimentatie kan extra problemen met zich meebrengen als de betalingsplichtige in het buitenland woont. Zo moet doorgaans in het buitenland een eenvoudige exequaturprocedure worden gevoerd om de Nederlandse beslissing ten uitvoer te kunnen leggen. In enkele gevallen is een meer inhoudelijke procedure vereist. Op Europees en mondiaal niveau wordt thans gewerkt aan een modernisering, vereenvoudiging en versnelling van de procedure. </antwoord>
      <noten afkomstig="antwoord"/>
   </antwoorden>
</kvr>
