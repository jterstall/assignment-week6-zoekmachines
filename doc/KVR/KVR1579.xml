<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) over de opleiding panfluit (Ingezonden 24 mei 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1579
</item>
         <item attribuut="Rubriek">Hoger onderwijs (Studierichtingen)</item>
         <item attribuut="Trefwoorden">Kunstonderwijs</item>
         <item attribuut="Vindplaats">Kamervragen met antwoord 1994-1995, nr. 932, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">1995-06-19</item>
         <item attribuut="Datum_indiening">1995-05-24</item>
         <item attribuut="Document-id">KVR1579</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1903" allpagenumbers="1903 1904" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="932" onderwerp="" indiendatum="1995-05-24">
         <vrager partij="D66" oorsprong="parlement">Lambrechts</vrager>
         <vraagt-aan/>
      </vraagdata>
      <antwoorddata antwoorddatum="1995-06-19">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Kent u het besluit van het Conservatorium in Hilversum om het hoofdvak panfluit op te heffen? Zo ja, is het conservatorium in Hilversum het enige instituut in Nederland waar panfluit gedoceerd wordt? Is er een groeiende behoefte aan afgestudeerde panfluitdocenten? </vraag>
      <vraag nummer="2">Deelt u de mening, dat de opleiding panfluit een goed arbeidsmarktperspectief biedt, aangezien op 30 muziekscholen panfluitles gegeven wordt en de vraag naar planfluitdocenten nog groeit? </vraag>
      <vraag nummer="3">In hoeverre zijn de conservatoria autonoom in hun beleid ten aanzien van het opheffen van opleidingen waar wel behoefte aan bestaat? Welke verantwoordelijkheid heeft de overheid met betrekking tot het aanbod aan opleidingen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Van het voornemen van de Amsterdamse Hogeschool voor de Kunsten – waarvan het Hilversums Conservatorium deel uitmaakt – om de opleiding voor het hoofdvak panfluit te bee¨indigen heb ik kennisgenomen. Dit conservatorium is het enige instituut binnen het bekostigde muziekvakonderwijs waar dit vak op zogenaamd hoofdvakniveau gedoceerd wordt. Daarnaast wordt het vak gedoceerd aan de, op grond van de Wet op de erkende opleidingen erkende, Hemon-Panfluitschool in ’s-Gravenhage. Voor zover mij bekend is er een behoefte aan adequaat geschoolde panfluitdocenten bij muziekscholen en mogelijk ook in het particuliere muziekonderwijscircuit. Of er sprake is van een groeiende behoefte is mij niet bekend. In dit verband merk ik nog het volgende op. Van de zijde van de inspectie kunstzinnige vorming heb ik begrepen dat er momenteel een discussie speelt over de benoembaarheid van panfluitdocenten tegen de achtergrond van de ontwikkelingen rond het fenomeen wereldmuziek. De inspectie is van opvatting dat een te geı¨soleerde, gerichte DM-opleiding voor een instrument als panfluit niet de voorkeur geniet maar dat de gerichtheid op dergelijke instrumenten moet worden ingebed in een bredere muzikale context. Eerder denkt de inspectie aan vormen van adequate bijscholing na een breder georie¨nteerde muziekdocentenopleiding. Wie deze bijscholing het best kan verzorgen zou aan de werking van de markt moeten worden overgelaten. Dat hoeft niet per definitie door het bekostigde muziekvakonderwijs te gebeuren. De inspectie bewaakt de kwaliteit van de bijscholing via de systematiek van de benoembaarheidseisen. </antwoord>
      <antwoord nummer="2">Mij is bekend dat aan een dertigtal muziekscholen panfluitonderwijs wordt gegeven. Gegevens over de precieze kwantitatieve ontwikkeling van de vraag zijn mij niet bekend. Over de opzet van het aanbod van de opleiding voor panfluitdocenten verwijs ik naar mijn antwoord op vraag 1. Hieruit volgt dat ik mij vooralsnog geen mening kan vormen over het arbeidsmarktperspectief voor de huidige panfluitopleiding. </antwoord>
      <antwoord nummer="3">Het instellen of opheffen van een opleiding is de verantwoordelijkheid van een instelling. Daarbij is onder artikel 6.2 van de Wet op het Hoger Onderwijs en Wetenschappelijk Onderzoek (WHW) opgenomen dat wat betreft het onderwijsaanbod het instellingsbestuur bij de instelling van nieuwe opleidingen en de bee¨indiging van bestaande opleidingen een doelmatige taakverdeling tussen de instellingen in acht neemt, gelet op het geheel van de voorzieningen op het gebied van het hoger onderwijs. Voor de instelling van nieuwe opleidingen geldt de procedure via de Adviescommissie onderwijsaanbod. Deze, of een vergelijkbare procedure geldt niet voor bee¨indiging van een opleiding. Uiteraard dient het instellingsbestuur daarbij de wettelijke procedures ten aanzien van medezeggenschap in acht te nemen. Van de kant van het instellingsbestuur heb ik vernomen dat het voorgenomen besluit van het instellingsbestuur inderdaad onderwerp van medezeggenschaps-overleg is geweest, maar dat het besluit van het instellingsbestuur niet de instemming heeft verkregen van de medezeggenschapsraad. Momenteel beraadt het instellingsbestuur zich op een definitief besluit. Indien het bestuur zijn besluit tot bee¨indiging handhaaft, zal de zaak worden voorgelegd aan de geschillencommissie. De verantwoordelijkheid van de overheid met betrekking tot het aanbod van opleidingen behelst er op toe te zien dat de instellingen hun opdracht zoals geformuleerd in artikel 6.2 van de WHW adequaat uitvoeren en dat de procedures van medezeggenschap worden gevolgd. Dit neemt niet weg dat er in het algemeen gesteld redenen voor zorg kunnen zijn indien in een bepaald aanbod niet (meer) wordt voorzien. Dat leidt tot de vraag wat het juiste evenwicht is tussen overheidsbemoeienis met dergelijke afwegingen binnen een instelling en de beoogde instellingsautonomie. Ik stel mij op het standpunt dat de overheid zich ten aanzien van mogelijke hiaten in het aanbod terughoudend dient op te stellen, zeker in gevallen waarin naar verwachting de markt haar werk zal doen. </antwoord>
      <noten afkomstig="antwoord"/>
   </antwoorden>
</kvr>
