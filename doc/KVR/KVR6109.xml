<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. M. van der Burg (PvdA) over het verbreken van adoptiebanden. (Ingezonden 21 november 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6109
</item>
         <item attribuut="Inhoud">Vragen naar aanleiding van de uitspraak van het Gerechthof te Amsterdam inzake het herroepen van adoptie van een 22-jarige vrouw afkomstig uit Zuid-Korea.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Adoptie</item>
         <item attribuut="Vindplaats">Kamervragen met antwoord 1997-1998, nr. 377, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">M. M. van der Burg</persoon>
         </item>
         <item attribuut="Datum_reaktie">1997-12-03</item>
         <item attribuut="Datum_indiening">1997-11-21</item>
         <item attribuut="Document-id">KVR6109</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="771" allpagenumbers="771 772" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6109" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="377" onderwerp="" indiendatum="1997-11-21">
         <vrager partij="PvdA" oorsprong="parlement">M. M. van der Burg</vrager>
         <vraagt-aan/>
      </vraagdata>
      <antwoorddata antwoorddatum="1997-12-3">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van de uitspraak van het Gerechtshof te Amsterdam inzake het herroepen van adoptie van een 22-jarige vrouw afkomstig uit Zuid-Korea? <voetnoot nummer="1"/>
      </vraag>
      <vraag nummer="2">Hoe vaak heeft zich een dergelijk verzoek voorgedaan sinds 1956 en hoe vaak zijn deze toegewezen? </vraag>
      <vraag nummer="3">Leidt deze uitspraak van het Hof u tot de conclusie dat de periode waarbinnen adoptie herroepen kan worden, te weten slechts tussen iemands 21e en 22e jaar, eigenlijk te kort is? </vraag>
      <vraag nummer="4">Bent u bereid om deze periode in artikel 231 van boek 1 van het Burgerlijk Wetboek te verruimen en, zo ja, aan welke periode denkt u? Wanneer zou dan een voorstel tot wetswijziging terzake te verwachten zijn? </vraag>
      <vraag nummer="5">Acht u het verder juist, verantwoord én in het belang van het kind dat de nationaliteit automatisch vervalt door het wegvallen van de familierechtelijke betrekkingen als het gaat om een adoptie van een buitenlands kind, zeker als deze adoptie al bijvoorbeeld zo’n 15 jaar heeft geduurd, zoals hier het geval is? </vraag>
      <vraag nummer="6">Bent u bekend met het feit dat de betreffende persoon in de sfeer van arbeid, sociale zekerheid etc. grote problemen ontmoet vanwege het feit dat hij/zij niet meer in het bezit is van een Nederlands paspoort? </vraag>
      <vraag nummer="7">Kunt u meedelen hoelang een aanvraag tot naturalisatie, die dan (opnieuw) moet worden aangevraagd, duurt? Is een aanvraag in dergelijke gevallen ooit afgewezen? </vraag>
      <vraag nummer="8">Ziet u aanleiding om hetzij een wijziging van de Wet op het Nederlanderschap terzake voor te bereiden, hetzij om op zijn minst een zeer snelle afhandelingsprocedure van de naturalisatieaanvraag te garanderen? </vraag>
      <noten afkomstig="vraag">
         <noot nummer="1" datum="1997-11-15" bron="Zie o.a. Utrechts Nieuwsblad">Zie o.a. Utrechts Nieuwsblad, 15 november 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Aan het proefschrift van mevrouw Marianne Meijdam-Slappendel, De adoptie in Nederland, (1996) is hierover het volgende ontleend (zie pagina’s 249 en 251). Pas in 1975 werd het eerste verzoek om herroeping van een adoptie ingediend (bij de rechtbank Haarlem). Deze wees het verzoek af. Daarna zijn er nog 7 verzoeken tot herroeping van adoptie ingediend. Deze zijn alle toegewezen. Herroeping van adoptie door buitenlandse adoptiefkinderen had op het moment dat mevrouw Meijdam haar proefschrift afsloot nog niet plaatsgevonden. Veronderstelt mag worden dat het door het gerechtshof te Amsterdam toegewezen verzoek tot herroeping van adoptie het eerste verzoek gedaan door een buitenlands adoptiefkind is. </antwoord>
      <antwoord nummer="3 en 4">De uitspraak van het hof betrof iemand die een verzoek tot herroeping van de adoptie deed kort nadat de officiële termijn was verstreken. Het hof heeft zijn beslissing in hoge mate gebaseerd op de omstandigheden van het concrete geval. Gelet hierop geeft deze uitspraak op zichzelf nog geen aanleiding om de wet aan te passen. De kwestie van de korte termijn van herroeping van de adoptie zal ik evenwel als punt van extra aandacht in het achterhoofd houden. </antwoord>
      <antwoord nummer="5">Artikel 14, eerste lid, van de Rijkswet op het Nederlanderschap voorziet in verlies van het Nederlanderschap indien de familierechtelijke betrekking waaraan het Nederlanderschap ingevolge de artikelen 3, 4 en 5 van de Rijkswet is ontleend, vervalt. Deze bepaling ligt in het verlengde van het uitgangspunt van de Rijkswet, dat het Nederlanderschap wordt verkregen door het ontstaan van een familierechtelijke betrekking met een Nederlander. Artikel 14, tweede lid, bevat op de hoofdregel voor het verlies van het Nederlanderschap een belangrijke uitzondering: het verlies van het Nederlanderschap treedt niet in indien betrokkene daardoor staatloos zou worden. Die uitzondering vloeit mede voort uit de gebondenheid van Nederland aan verdragen ter voorkoming van staatloosheid. In het aan de orde zijnde geval heeft het Hof verzoekster niet-ontvankelijk verklaard in haar verzoek om een verklaring voor recht dat zij het Nederlanderschap heeft behouden, omdat een dergelijk verzoek in eerste aanleg had moeten worden gedaan. Over de vraag naar het Nederlanderschap heeft het Hof dus niet beslist. Volgens de tot mijn beschikking staande gegevens omtrent Zuid-Koreaans nationaliteitsrecht heeft betrokkene destijds, als gevolg van de in Nederland uitgesproken adoptie, waarbij zij het Nederlanderschap verkreeg, de Koreaanse nationaliteit verloren. Volgens diezelfde gegevens heeft de herroeping van de adoptie niet tot gevolg gehad dat zij de Koreaanse nationaliteit van rechtswege heeft verkregen dan wel, achteraf bezien, wordt geacht te hebben behouden. Onder deze omstandigheden is artikel 14, tweede lid, van de Rijkswet op het Nederlanderschap van toepassing. Verlies van het Nederlanderschap zou voor betrokkene staatloosheid ten gevolge hebben, zodat zij moet worden geacht het Nederlanderschap te hebben behouden. Uit het voorgaande moge duidelijk zijn dat verlies van het Nederlanderschap bij herroeping van een adoptie niet in alle gevallen intreedt, maar alleen indien de geadopteerde de oorspronkelijke nationaliteit heeft behouden of van rechtswege heeft verkregen. Of dit laatste het geval is, hangt af van de bepalingen van de nationaliteitswet van het land van herkomst. Gelet op de uitgangspunten van de Rijkswet op het Nederlanderschap, acht ik dit dat de herroeping van een adoptie uitsluitend na de meerderjarigheid van het kind, op diens verzoek, kan worden uitgesproken, acht ik het ook verantwoord. De geadopteerde kan dan worden geacht in staat te zijn ook op dit punt zijn eigen belang te behartigen. </antwoord>
      <antwoord nummer="6">Gelet op het antwoord op vraag 5, is deze vraag in casu niet relevant. In het geval dat wel verlies van het Nederlanderschap zou zijn ingetreden, had betrokkene, gegeven de zeer bijzondere omstandigheden, waaronder de lange duur van het verblijf in Nederland, om klemmende redenen van humanitaire aard aanspraak kunnen maken op een verblijfsvergunning. Problemen met betrekking tot arbeid, sociale zekerheid, enz., doen zich in gevallen als deze niet voor. </antwoord>
      <antwoord nummer="7">Gelet op het antwoord op vraag 5, is ook deze vraag in casu niet relevant. In geval van verlies van het Nederlanderschap door herroeping van de adoptie kan een naturalisatieverzoek, indien zich overigens geen complicaties voordoen, binnen drie maanden worden afgehandeld. Mij is niet bekend dat een aanvraag in een dergelijk geval ooit is afgewezen. </antwoord>
      <antwoord nummer="8">Ik zie geen aanleiding om een wijziging in de Rijkswet op het Nederlanderschap te overwegen. Gelet op het antwoord op vraag 5, is de vraag naar de afhandeling van het naturalisatieverzoek in casu niet relevant. </antwoord>
      <noten afkomstig="antwoord"/>
   </antwoorden>
</kvr>
