<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister en staatssecretaris van Volksgezondheid, Welzijn en Sport over het mogelijke gebruik van een automatische externe defibrillator door de brandweer. (Ingezonden 28 januari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17180
</item>
         <item attribuut="Inhoud">Vragen over het mogen gebruiken van de automatische externe defibrillator door de brandweer.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Gezondheidszorg (Ziekten en ziektepreventie)</item>
         <item attribuut="Trefwoorden">Ambulancevervoer Brandweer Hart- en vaatziekten Medische hulpmiddelen</item>
         <item attribuut="Vindplaats">Kamervragen met antwoord 2002-2003, nr. 782, Tweede Kamer</item>
         <item attribuut="Vraagnr_bij_indiening">2020306320</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2003-02-14</item>
         <item attribuut="Datum_indiening">2003-01-28</item>
         <item attribuut="Document-id">KVR17180</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1645" allpagenumbers="1645 1646" vetnummer="2020306320" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17180" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="782" onderwerp="" indiendatum="2003-01-28">
         <vrager partij="CDA" oorsprong="parlement">Buijs</vrager>
         <vraagt-aan>de minister en staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-02-14">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van de brandbrief die Hulpverlening Gelderland Midden aan u heeft gestuurd over het gebruik van de automatische externe defibrillator (AED)? <voetnoot nummer="1"/>
      </vraag>
      <vraag nummer="2">Is het waar dat u niet toestaat dat zogenaamde first-responder-teams van de brandweer de AED gebruiken? Zo ja, wat is daarvan de reden? </vraag>
      <vraag nummer="3">Hoe verhoudt uw opstelling zich tot het advies van de Gezondheidsraad en het besluit van voormalig minister Borst om het gebruik van een defibrillator niet langer exclusief bij artsen neer te leggen? Welk inzicht ligt aan de recente omslag in het denken ten grondslag? </vraag>
      <vraag nummer="4">Deelt u de mening dat mensen die te maken krijgen met een hartstilstand zo spoedig mogelijk geholpen dienen te worden? Bent u bereid om het gebruik van de AED door de brandweer met het oog op de volksgezondheid en vooruitlopend op de geplande verbetering van de spreiding en de beschikbaarheid van ambulancezorg toe te staan? </vraag>
      <noten afkomstig="vraag">
         <noot nummer="1" datum="2003-01-18" bron="Reformatorisch Dagblad">Reformatorisch Dagblad, 18 januari 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het antwoord op deze vraag luidt zowel «ja» als «nee», en ik licht dit toe met de volgende twee opmerkingen. Ten eerste: het gebruik van de AED is toegestaan, ook aan mensen van de brandweer. Teneinde aan de heersende verwarring over de interpretatie van de wet een einde te maken, is besloten het advies van de Gezondheidsraad tot wetswijziging over te nemen. Bij AMvB zal worden bepaald dat het zelfstandig toepassen van defibrillatie met behulp van een AED wordt uitgesloten van de thans uitsluitend aan artsen ter zake toegekende bevoegdheid. Hiervoor wordt onder meer de toepassing van de AED – als voorbehouden handeling – uit de Wet BIG (Wet Beroepsbeoefenaren Individuele Gezondheidszorg) aangepast. Het gebruik van de AED is derhalve niet langer een handeling die is voorbehouden aan artsen, maar aan elke burger/organisatie(s), dus ook aan personen van de brandweer. Wel is het van belang dat personen die de AED-defibrillator toepassen bekend zijn met reanimatietechnieken en over een bepaalde mate van ervaring beschikken. De brandweer is echter geen first responding op het gebied van de spoedeisende medische hulpverlening in de gezondheidszorg. Dat is de ambulance. Ten tweede: de brandweerorganisatie als «first responder» structureel inzetten bij de ambulante spoedeisende medische hulpverlening om als eerste hulp te bieden in de zin van levensreddende handelingen, in afwachting van de ambulance, betekent dat niet-professionele hulp structureel onderdeel gaat uitmaken van de professionele gezondheidszorg. De formulering «first responders» inzetten in de persoon van brandweerlieden, die alvast in afwachting van de ambulance eerste hulp in de zin van levensreddende handelingen op «basic life support» niveau gaan bieden kan toch niet anders uitgelegd worden dan dat hier sprake is van compensatoir inzetten van brandweerlieden. Hier wordt naar mijn overtuiging een grens overschreden. Indien wordt geconstateerd dat de spoedeisende medische hulpverlening onvoldoende is, zullen de noodzakelijke verbeteringen gezocht moeten worden binnen de reguliere gezondheidszorg (regionale ambulancevoorziening met een adequaat spreidings- en bereikbaarheidsplan, afspraken met huisartsen etc.). </antwoord>
      <antwoord nummer="3">Het gebruik van de defibrillator (AED) is toegestaan, zoals de Gezondheidsraad dit ook adviseert. Ik onderschrijf ook het beleid van voormalig minister Borst dat defibrilleren met behulp van een AED niet langer een aan artsen voorbehouden handeling is. </antwoord>
      <antwoord nummer="4">Ja, voorop staat dat mensen zo snel mogelijk geholpen moeten worden. Iedere burger heeft recht op professionele gezondheidszorg en heeft terecht de verwachting dat deze professionele hulpverlening aanwezig is. Indien in een noodsituatie de professionele hulpverlening (bevoegd en bekwaam) nog niet ter plaatse is kan hulpverlening door een niet-professional die zich bekwaam acht voor het uitvoeren van de handeling, uiteraard plaatsvinden. Voor wat betreft de vraag over het toestaan van het gebruik van de AED door bijvoorbeeld personen van de brandweer kan worden opgemerkt dat als gevolg van het niet langer als voorbehouden handeling regelen in de Wet BIG het iedere burger vrijstaat dit toe te passen. Dus ook personen die deel uitmaken van een organisatie als de brandweer. </antwoord>
      <noten afkomstig="antwoord"/>
   </antwoorden>
</kvr>
