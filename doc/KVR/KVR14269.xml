<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (ChristenUnie) aan de staatssecretarissen van Binnenlandse Zaken en Koninkrijksrelaties en van Justitie over legalisering van illegalen op de Nederlandse Antillen. (Ingezonden 9 augustus 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14269
</item>
         <item attribuut="Rubriek">Staats- en bestuursrecht (Koninkrijk) Staats- en bestuursrecht (Vreemdelingenrecht)</item>
         <item attribuut="Trefwoorden">Nederlandse Antillen Vreemdelingen</item>
         <item attribuut="Vindplaats">Kamervragen met antwoord 2000-2001, nr. 1696, Tweede Kamer</item>
         <item attribuut="Vraagnr_bij_indiening">2000114300</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="ChristenUnie">Van Middelkoop</persoon>
         </item>
         <item attribuut="Datum_reaktie">2001-09-07</item>
         <item attribuut="Datum_indiening">2001-08-09</item>
         <item attribuut="Document-id">KVR14269</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3535" allpagenumbers="3535 3536" vetnummer="2000114300" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14269" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1696" onderwerp="" indiendatum="2001-08-9">
         <vrager partij="ChristenUnie" oorsprong="parlement">Van Middelkoop</vrager>
         <vraagt-aan>de staatssecretarissen van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2001-09-7">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het voornemen van autoriteiten op en van de Nederlandse Antillen om aldaar verblijvende illegalen «gratie» te verlenen dan wel te legaliseren? <voetnoot nummer="1"/>
      </vraag>
      <vraag nummer="2">Waaruit bestaat deze groep illegalen en wat is de vermoedelijke omvang ervan? </vraag>
      <vraag nummer="3">Wie is bevoegd tot een dergelijke legalisering? Hoe verhouden de verantwoordelijkheden van respectievelijk de gezaghebber van het eiland Curac¸ao en de Nederlands-Antilliaanse minister van Justitie zich ter zake tot elkaar? </vraag>
      <vraag nummer="4">In hoeverre is hier mogelijkerwijs sprake van een vorm van statusverlening die ingevolge artikel 3 van het Statuut voor het Koninkrijk der Nederlanden valt aan te merken als een aangelegenheid van het Koninkrijk? Indien dit het geval is, op welke wijze is de Nederlandse regering dan betrokken bij deze legalisering en wat is uw oordeel daarover? </vraag>
      <vraag nummer="5">Is het mogelijk dat na legalisering de desbetreffende personen rechtens toegang tot Nederland krijgen en zich als burgers van het Koninkrijk der Nederlanden vestigen in Nederland? Zo ja, verwacht u een dergelijk gevolg en acht u dit wenselijk en aanvaardbaar? </vraag>
      <noten afkomstig="vraag">
         <noot nummer="1" datum="2001-08-4" bron="Amigoe, 3 augustus jl. en Trouw">Amigoe, 3 augustus jl. en Trouw, 4 augustus 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Sinds de mogelijkheid tot registratie is geopend hebben zich tot 30 augustus jl. volgens informatie van de Nederlands-Antilliaanse regering 7850 illegalen gemeld. Cijfermatige indicaties omtrent het totaal aantal illegalen zijn niet op voorhand te geven. Eind september – na sluiting van de aanvraagtermijn voor een verblijfsvergunning – kan wellicht meer duidelijkheid worden verschaft over het aantal aanmeldingen. De illegalen die zich tot dusverre hebben aangemeld zijn hoofdzakelijk afkomstig uit Haïti en Santo Domingo. </antwoord>
      <antwoord nummer="3">Conform de Landsverordening Toelating en Uitzetting (PB 1966 nr. 17) is de gezaghebber bevoegd namens de minister van Justitie van de Nederlandse Antillen verblijfsvergunningen af te geven. Het besluit tot het generaal pardon is neergelegd in een besluit van het Bestuurscollege, dat in overleg met de minister van Justitie tot stand is gekomen. </antwoord>
      <antwoord nummer="4">Toelating en uitzetting van vreemdelingen, waaronder ook het verlenen van een verblijfstitel, is een onderwerp dat ten principale tot de landsaangelegenheden behoort. Volgens de officiële toelichting op artikel 3, eerste lid, onder g, van het Statuut voor het Koninkrijk kunnen algemene voorwaarden worden gesteld voor toelating en uitzetting van vreemdelingen, indien de internationale positie van het Koninkrijk daartoe noopt. Op dit moment zijn er geen regels gesteld op grond van genoemd artikel van het Statuut, zodat er geen sprake is van bemoeienis van het Koninkrijk. De toelating van vreemdelingen is derhalve een autonome beleidsverantwoordelijkheid van de Nederlands-Antilliaanse autoriteiten. </antwoord>
      <antwoord nummer="5">Een vergunning tot verblijf verleend door één van de drie landen van het Koninkrijk is alleen geldig op het grondgebied van dat betreffend land. Indien legaal in de Nederlandse Antillen verblijvende vreemdelingen zich in Nederland willen vestigen, zullen zij een verblijfsvergunning voor Nederland dienen aan te vragen. Op grond van de Rijkswet op het Nederlanderschap geldt dat men na een verblijf van tenminste vijf jaar, indien ook aan de overige voorwaarden wordt voldaan, een verzoek tot naturalisatie kan indienen. Gelet op het genoemde nationale toelatingsbeleid van de Nederlandse Antillen kan in de meeste gevallen echter pas na een periode van 10 jaar voldaan zijn aan de naturalisatievoorwaarde dat er geen bezwaar mag bestaan tegen verblijf voor onbepaalde duur. </antwoord>
      <noten afkomstig="antwoord"/>
   </antwoorden>
</kvr>
