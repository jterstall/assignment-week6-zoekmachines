<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Korthals (VVD) over het functioneren van de rechterlijke macht in Arnhem. (Ingezonden 25 juni 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3402
</item>
         <item attribuut="Inhoud">Vragen naar aanleiding van de berichten over een onderzoek naar het functioneren van de rechterlijke macht en de diensten in Arnhem. Bij het onderzoek is de organisatie (op verzoek) kritisch doorgelicht en geven buitenstaanders een oordeel over de organisatie. Bij de beantwoording gaat minister Sorgdrager (Jus) in op onder meer de verbeteringen ten aanzien van huisvesting en organisatie, terwijl ze daarnaast stelling neemt ten aanzien van de beeldvorming rond de rechterlijke macht in Arnhem. Over hetzelfde onderzoek heeft ook de heer Marijnissen Kamervragen gesteld (Aanhangsel Handelingen nr. 1439, vergaderjaar 1995-1996).</item>
         <item attribuut="Rubriek">Rechterlijke organisatie (Algemeen)</item>
         <item attribuut="Trefwoorden">Rechterlijke macht</item>
         <item attribuut="Vindplaats">Kamervragen met antwoord 1995-1996, nr. 1438, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Korthals</persoon>
         </item>
         <item attribuut="Datum_reaktie">1996-07-10</item>
         <item attribuut="Datum_indiening">1996-06-25</item>
         <item attribuut="Document-id">KVR3402</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2925" allpagenumbers="2925 2926" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1438" onderwerp="" indiendatum="1996-06-25">
         <vrager partij="VVD" oorsprong="parlement">Korthals</vrager>
         <vraagt-aan/>
      </vraagdata>
      <antwoorddata antwoorddatum="1996-07-10">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het onderzoek <voetnoot nummer="1"/>naar het functioneren van de rechterlijke macht en de diensten in Arnhem, waaruit blijkt dat de bezem door de organisatie moet en dat aanzienlijke veranderingen nodig zijn om de produktiviteit van de rechterlijke macht op peil te krijgen? </vraag>
      <vraag nummer="2">Wat is uw reactie op de conclusies van dat onderzoek? </vraag>
      <vraag nummer="3">Welke voornemens hebt u, met inachtneming van de onafhankelijkheid van de rechterlijke macht, om de noodzakelijke verbeteringen aan te brengen? Op welke termijn? </vraag>
      <noten afkomstig="vraag">
         <noot nummer="1" datum="1996-06-24" bron="De Gelderlander">De Gelderlander, 24 juni 1996</noot>
      </noten>
   </vragen>
   <antwoorden aantal="3">
      <antwoord nummer="1">Ja, ik heb kennis genomen van het onderzoek naar het functioneren van de rechterlijke organisaties in Arnhem. Het betreft het eindrapport van een onderzoek dat in opdracht van het geledingen in Arnhem, te weten het gerechtshof, het parket P. G., de rechtbank, het arrondissementsparket, de kantongerechten en de dienst gerechtelijke ondersteuning zitting hebben, werd uitgevoerd. Het doel van het onderzoek was de eigen organisatie kritisch te laten doorlichten en mede aan buitenstaanders een oordeel over de organisatie te vragen. </antwoord>
      <antwoord nummer="2">Het eindrapport bestaat uit verschillende onderdelen. De vooral in de perspublikaties geciteerde onderdelen hebben betrekking op meningen van buitenstaanders en medewerkers over de gerechtelijke organisatie in Arnhem. Het vormt een – volgens de onderzoekers – representatieve maar wel subjectieve collage van beelden van betrokkenen. Het onderdeel van het rapport waarin de conclusies en aanbevelingen zijn opgenomen zijn algemener van aard en komen mij niet onbekend voor. De in dit deel samengevatte conclusies zijn ook reeds in eerdere rapporten en publikaties te vinden. Mijn reactie op het onderzoek is tweeledig. In de eerste plaats vind ik het van moed getuigen dat een van oudsher relatief gesloten organisatie als de gerechtelijke diensten zich op deze manier zelf heeft willen laten doorlichten, met de uitdrukkelijke bedoeling hieruit lering te trekken. In de tweede plaats bevestigt het op sommige punten mijn beeld van een nog niet goed werkende organisatie. Dit vindt zijn oorzaak in de veranderde eisen die daaraan worden gesteld alsmede in de snelle groei die de rechterlijke organisatie in de afgelopen jaren heeft doorgemaakt. Dat de rechterlijke macht niet onafhankelijk zou zijn is geen conclusie van het onderzoek, maar de beschrijving van een beeld dat volgens de onderzoekers bij de buitenwacht bestaat. Verschillende reacties, van onder meer de advocatuur, op de berichtgeving over Arnhem sterken mij in mijn opvatting dat dit onderdeel van het onderzoek niet strookt met de werkelijkheid. Wel geeft het aan dat de rechterlijke macht zeer alert dient te zijn op verkeerde beeldvorming in deze. </antwoord>
      <antwoord nummer="3">Zowel de verschillende onderdelen van de rechterlijke organisatie als het arrondissementsbestuur hebben in hun reactie op het rapport aangegeven belangrijke verbeteringen aan te willen brengen. Tevens biedt de nieuw te betrekken huisvesting mogelijkheden een aantal gesignaleerde knelpunten op te lossen. Ik zal aan het Arnhemse arrondissementsbestuur verzoeken een integraal plan van aanpak voor de verbetering van de organisatie op te stellen. De autoriteiten in Arnhem hebben mij laten weten reeds met de verbeterplannen per onderdeel bezig te zijn. Vervolgens wil ik laten nagaan of dit plan voldoende basis biedt voor een gedegen aanpak van de in het rapport aangegeven problemen. Voor 1 december moet duidelijk zijn welke concrete akties worden ondernomen. Zoals in de vraagstelling aangegeven vraagt de specifieke staatsrechtelijke positie van de rechterlijke macht om een bijzondere benadering van dergelijke problemen. Ik zal de Kamer in oktober a.s. bij brief informeren over de meer algemene aanpak van de bestuurs- en managementstructuur van de rechterlijke organisatie. Daarbij zal ik u tevens op de hoogte stellen van de stand van zaken rond de voorbereiding van een standpunt van de regering over de resultaten van de heroverwegingswerkgroep «Beheersstructuur van de Rechterlijke Organisatie (rapport Commissie Hoekstra).» </antwoord>
      <noten afkomstig="antwoord"/>
   </antwoorden>
</kvr>
