<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wolfsen en Dijsselbloem (PvdA) aan de minister van Justitie over het bericht dat er geld wordt witgewassen in de dance-scene. (Ingezonden 29 januari 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27629
</item>
         <item attribuut="Inhoud">Vragen naar aanleiding van artikel 'Dance-scene wast wit' (Metro, Rotterdamse editie, 24 januari 2007): het organiseren van grote feesten in de dance-scene zou in toenemende mate een dekmantel vormen voor het witwassen van zwart geld. Indieners vragen om onderzoek naar deze vermeende praktijken in de dance-scene. Horeca-Nederland stelt dat barkeepers, horeca-exploitanten en beveiligers allerlei diploma's moeten hebben, maar dat iedereen wel een feest mag organiseren en een ruimte afhuren.</item>
         <item attribuut="Rubriek">Handel en economie (Economische delicten) Vrijetijdsbesteding (Horeca) Vrijetijdsbesteding (Overig)</item>
         <item attribuut="Trefwoorden">Economische delicten Horeca Vrijetijdsbesteding</item>
         <item attribuut="Vindplaats">Kamervragen met antwoord 2006-2007, nr. 1084, Tweede Kamer</item>
         <item attribuut="Vraagnr_bij_indiening">2060706560</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Wolfsen</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2007-03-29</item>
         <item attribuut="Datum_indiening">2007-01-29</item>
         <item attribuut="Document-id">KVR27629</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2301" allpagenumbers="2301 2302" vetnummer="2060706560" code="0607tkkvr1084" lopendefooter="Tweede Kamer, vergaderjaar 2006–2007, Aanhangsel" filenaam="KVR27629" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1084" onderwerp="" indiendatum="2007-01-29">
         <vrager partij="PvdA" oorsprong="parlement">Wolfsen</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="29 maart 2007), zie ook Aanhangsel Handelingen nr. 885, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht «dance-scene wast wit»? <voetnoot nummer="1"/>
      </vraag>
      <vraag nummer="2">Klopt het dat het organiseren van grote feesten in de dance-scene in toenemende mate een dekmantel vormt voor het witwassen van zwart geld? </vraag>
      <vraag nummer="3">Bent u bereid een onderzoek in te stellen naar vermeende wit-was praktijken in de dancescene? </vraag>
      <vraag nummer="4">Op welke wijze wilt u dergelijke praktijken de pas afsnijden? Wilt u vooral ingaan op de mogelijkheid om malafide feestorganisatoren te weren door middel van een keurmerk? </vraag>
      <vraag nummer="5">Wat is uw reactie op de stelling van Horeca-Nederland dat een barkeeper, horeca-exploitant en beveiliger tegenwoordig allerlei diploma’s moeten hebben, maar dat iedereen wel een feest mag organiseren en een ruimte mag afhuren? </vraag>
      <noten afkomstig="vraag">
         <noot nummer="1" datum="2007-01-24" bron="Metro, Rotterdamse editie">Metro, Rotterdamse editie, 24 januari 2007</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Het thema «witwassen» is als prioriteit aangewezen in het handhavingsarrangement tussen het Functioneel Parket, de Belastingdienst en de opsporingsdienst FIOD-ECD. In het zogeheten Tripartite-overleg tussen de Belastingdienst, de FIOD-ECD en het Functioneel Parket wordt gekozen welke signalen in onderzoek worden genomen. Wanneer de signalen passen binnen de afspraken in het handhavingsarrangement en daarnaast voldoen aan de criteria van de Aanmeldings-, Transactie- en Vervolgingsrichtlijnen, kan een strafrechtelijk onderzoek worden ingesteld. Het Functioneel Parket beschikt niet over informatie die bevestigt dat het organiseren van grote feesten in de dance-scene in toenemende mate een dekmantel voor het witwassen van zwart geld vormt. Het arrondissementsparket te Rotterdam beschikt evenmin over deze informatie. Indien het Openbaar Ministerie bruikbare signalen bereiken van witwassen in de dance-scene, zal evenwel worden bezien of een strafrechtelijk onderzoek kan worden ingesteld. </antwoord>
      <antwoord nummer="4 en 5">De veronderstelling dat iedereen maar een feest mag organiseren en een ruimte mag afhuren, behoeft nuancering. In de eerste plaats is de eigenaar of huurder van een zalencentrum of horecagelegenheid waar georganiseerde feesten veelal worden gehouden, gebonden aan wet- en regelgeving. Voorts is voor het organiseren van een evenement een vergunning nodig. De gemeente kan in haar eigen APV vastleggen wanneer sprake is van een evenement alsmede aan welke criteria de organisatoren van een evenement moeten voldoen om in aanmerking te komen voor een dergelijke vergunning. Indien het voornemen bestaat om alcohol te schenken op dit evenement, dan is daarvoor tevens een Drank- en Horecawet-vergunning nodig. Op deze laatste vergunning is de wet Bibob van toepassing. Op basis van de Wet Bibob beschikken gemeenten over de bevoegdheid om voor bepaalde branches vergunningen en subsidies te weigeren of in te trekken indien ernstig gevaar bestaat dat door de aanvrager van de vergunning en/of subsidie strafbare feiten zullen worden gepleegd of uit strafbare feiten verkregen voordelen zullen worden benut. Door de gemeente en handhavende instanties wordt voorts bestuurlijk toezicht uitgeoefend. De gemeente heeft de mogelijkheid om, indien de problematiek daartoe aanleiding geeft, op basis van convenanten meer structureel samen te werken met die handhavende instanties. Indien onregelmatigheden worden geconstateerd kan daartegen bestuurlijk worden opgetreden. Als sprake is van (vermeende) strafbare feiten, wordt door het OM bezien of strafvervolging is geïndiceerd. Een keurmerk om malafide feestorganisatoren te weren is hiermee overbodig. </antwoord>
      <noten afkomstig="antwoord"/>
   </antwoorden>
</kvr>
