<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over de jacht op vossen. (Ingezonden 10 mei 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25866
</item>
         <item attribuut="Inhoud">Vragen over de wijze en periode van afschot van vossen en over het toezicht hier op. Dit zijn aanvullende vragen op eerdere vragen van het lid Vos, ingezonden 19 april 2006.</item>
         <item attribuut="Rubriek">Natuur (Dierenbescherming) Natuur (Fauna) Natuur (Jacht)</item>
         <item attribuut="Trefwoorden">Beschermde diersoorten Jacht Vogels</item>
         <item attribuut="Vindplaats">Kamervragen met antwoord 2005-2006, nr. 1702, Tweede Kamer</item>
         <item attribuut="Vraagnr_bij_indiening">2050613110</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2006-06-21</item>
         <item attribuut="Datum_indiening">2006-05-10</item>
         <item attribuut="Document-id">KVR25866</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3633" allpagenumbers="3633 3634" vetnummer="2050613110" code="0506tkkvr1702" lopendefooter="Tweede Kamer, vergaderjaar 2005–2006, Aanhangsel" filenaam="KVR25866" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1702" onderwerp="" indiendatum="2006-05-10">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="21 juni 2006), zie ook Aanhangsel Handelingen nr. 1592, vergaderjaar 2005–2006.">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat u eerder gesteld heeft dat afschot van vossen alleen zal plaatsvinden in broedgebieden van weidevogels én alleen in de broedtijd van de weidevogels? Zo neen, welke beperkingen zijn er voor het afschot? Zo ja, hoe verhoudt zich dit standpunt met het plaatsen van de vos op de landelijke vrijstellingslijst? Wie controleert dat en welke sancties staan daarop? </vraag>
      <vraag nummer="2">Deelt u de mening, dat u met het besluit de vos op de landelijke vrijstellingslijst te plaatsen zonder beperking in tijd of plaats geen uitvoering geeft aan de motie Poppe (29 800 XIV nr. 74), die de regering verzocht enkel een ontheffing te geven buiten de kraam- en zoogperiode van de vos? Zo ja, bent u bereid deze motie alsnog uit te voeren? Zo neen, waarom niet? </vraag>
      <vraag nummer="3">Is het waar dat de AID-planning voor 2006 nul uren jachttoezicht bevat? Zo neen, welk onderdeel van de AID moet dit toezicht uitvoeren? Zo ja, is het tevens waar dat met het plaatsen van de vos op de landelijke vrijstellingslijst er geen grond voor handhaving is in geval er wordt gejaagd in situaties waarin de vos geen schade veroorzaakt? Zo ja, hoe gaat u garanderen dat de vos enkel wordt bestreden op plaatsen waar geen schade is of dreigt? </vraag>
      <vraag nummer="4">Welke dodingsmethoden van pasgeboren vossen zijn toegestaan? Welke sancties staan er op het hanteren van niet-toegestane dodingsmethoden bij vossenwelpen? </vraag>
      <vraag nummer="5">Deelt u de mening, dat de landelijke vrijstelling, gezien de beperkte wetenschappelijke onderbouwing en gezien het feit dat u zelf eerder aangaf dat de wijziging van de wet een gevolg is van de politieke realiteit, snel geëvalueerd dient te worden? Zo neen, waarom niet? Zo ja, bent u bereid deze evaluatie vóór het nieuwe jachtseizoen 2007 uit te voeren? </vraag>
      <vraag nummer="6">Kunt u aangeven hoeveel het onderzoek door Alterra in samenwerking met Sovon Vogelonderzoek Nederland en Landschapsbeheer Nederland naar de predatie op weidevogels heeft gekost en voor welk deel uw ministerie daaraan heeft bijgedragen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Vos (GroenLinks), ingezonden 19 april 2006, (vraagnummer 2050609800). </toelichting>
   <antwoorden aantal="5">
      <antwoord nummer="1 en 5">In de eindrapportage over het predatieonderzoek wordt geconstateerd dat over het geheel genomen predatie door de vos enige procenten lijkt uit te maken van het totaal. Maar in gebieden met meer dan 50% predatie is de vos waarschijnlijk de belangrijkste predator. In 40% van de gebieden waar predatie werd verondersteld, blijkt de predatie meer dan 50%. Mede op basis hiervan ben ik tot de conclusie gekomen dat er goede grond is om de vos op de landelijke vrijstellingslijst te plaatsen. Hierdoor is het mogelijk om op te treden tegen vossen die schade aan weidevogels doen of dat dreigen te doen. Dit zal zich met name voordoen in gebieden waar weidevogels broeden en in het broedseizoen. Ter voorkoming van schade aan weidevogels kan het overigens ook noodzakelijk zijn om buiten de broedtijd tot afschot over te gaan. Controle vindt plaats door de Algemene Inspectiedienst (AID) en de politie. Bij overtreding kunnen op grond van de Wet op de economische delicten strafrechtelijke sancties worden opgelegd, bestaande uit gevangenisstraf van ten hoogste twee jaar, taakstraf of een geldboete van ten hoogste € 11.250. Ook kan worden overgegaan tot intrekking van de jachtakte. De plaatsing van de vos op de landelijke vrijstellingslijst zal onderdeel zijn van de komende evaluatie van de Flora- en faunawet. </antwoord>
      <antwoord nummer="2">Het uitvoering geven aan deze motie zou betekenen dat de vos met rust gelaten moet worden in de periode dat hij de meeste schade aanricht, namelijk in de broedperiode van weidevogels. Een dergelijke uitzondering is derhalve niet aangewezen. </antwoord>
      <antwoord nummer="3">Het jachttoezicht wordt niet door de AID, maar door de politie uitgevoerd. Controle op de landelijk vrijgestelde soorten vindt overigens wel door de AID plaats. Zoals aangegeven bij vraag 1, biedt plaatsing op de landelijke lijst de mogelijkheid om op te treden indien de vos schade aan weidevogels doet of dat dreigt te doen. Hieruit volgt dat handhavend kan worden opgetreden als tot afschot van de vos wordt overgegaan terwijl van schade of dreigende schade geen sprake is. </antwoord>
      <antwoord nummer="4">Het vangen of doden van vossen kan plaatsvinden met de middelen die zijn toegestaan op grond van het Besluit beheer en schadebestrijding dieren, waaronder het geweer. Hierin hebben zich geen wijzigingen voorgedaan. Bij overtreding kunnen op grond van de Wet op de economische delicten strafrechtelijke sancties worden opgelegd, bestaande uit hechtenis van ten hoogste zes maanden, taakstraf of een geldboete van ten hoogste € 11.250. Ook kan worden overgegaan tot intrekking van de jachtakte. </antwoord>
      <antwoord nummer="6">Het predatieonderzoek weidevogels dat in 2001 is gestart heeft in totaal iets meer dan één miljoen euro gekost. LNV heeft via Alterra € 535.000 bijgedragen. Provincies en vier natuurbeschermingsorganisaties hebben in totaal € 490.000 bijgedragen. </antwoord>
      <noten afkomstig="antwoord"/>
   </antwoorden>
</kvr>
