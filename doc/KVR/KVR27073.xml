<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep Van Oudenallen) aan de ministers van Justitie en van Binnenlandse Zaken en Koninkrijksrelaties over het express verwisselen van personen die een straf dienen te ondergaan. (Ingezonden 7 november 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27073
</item>
         <item attribuut="Inhoud">Vragen naar aanleiding van bericht (Telegraaf, 3 november 2006) over onderzoek waaruit bleek dat van de 700 onderzochte gedetineerden er 46 niet daadwerkelijk degene zijn die in de gevangenis horen te zitten. Indiener vraagt zich af hoe een persoon voor de rechter verschijnt geïdentificeerd wordt als zijnde de juiste verdachte en hoe dit verloopt als die persoon zijn straf gaat uitzitten. Bestaat de mogelijkheid dat criminelen extra gestraft of beboet kunnen worden als ze een ander in hun plaats de gevangenis in laten gaan?</item>
         <item attribuut="Rubriek">Criminaliteit en openbare orde (Fraude) Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Fraude Gedetineerden</item>
         <item attribuut="Vindplaats">Kamervragen met antwoord 2006-2007, nr. 596, Tweede Kamer</item>
         <item attribuut="Vraagnr_bij_indiening">2060702570</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Van Oudenallen">Van Oudenallen</persoon>
         </item>
         <item attribuut="Datum_reaktie">2007-01-12</item>
         <item attribuut="Datum_indiening">2006-11-07</item>
         <item attribuut="Document-id">KVR27073</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1277" allpagenumbers="1277 1278" vetnummer="2060702570" code="0607tkkvr596" lopendefooter="Tweede Kamer, vergaderjaar 2006–2007, Aanhangsel" filenaam="KVR27073" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="596" onderwerp="" indiendatum="2006-11-7">
         <vrager partij="Groep Van Oudenallen" oorsprong="parlement">Van Oudenallen</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het waar dat van de 700 onderzochte gedetineerden er 46 zijn waarvan de identiteit niet overeenstemt met die van de gestrafte? <voetnoot nummer="1"/>
      </vraag>
      <vraag nummer="2">Zijn alle gedetineerden in Nederland daarna onderzocht of zij daadwerkelijk degenen zijn die in de gevangenis horen te zitten? Zo neen, waarom niet? Zo ja, wat is de uitkomst en wilt u de uitkomst aan de Kamer meedelen? </vraag>
      <vraag nummer="3">Hoe wordt een persoon die voor de rechter verschijnt geïdentificeerd als zijnde de juiste persoon, en hoe verloopt dat als iemand verschijnt voor het ondergaan van zijn straf? Hoe verklaart u het grote aantal persoonsverwisselingen? kan er dan een verschil zitten tussen de juiste gestrafte persoon in de gevangenis en het enorme hoge getal van verschil in personen in vraag 4? </vraag>
      <vraag nummer="4">Vindt er tijdelijke stillegging van het gebruik van banktegoeden, auto’s etc. voor criminelen plaats? Zo neen, overweegt u wettelijke maatregelen om verwisselingen te voorkomen, zodat crimineel geen gebruik van zijn banktegoed kan maken? Als u vindt dat dit niet nodig is, waarom niet? </vraag>
      <vraag nummer="5">Wat is de maximale straf voor identiteitsfraude? Komt bij deze straf ook nog een geldboete voor de gemaakte onderzoekskosten en verblijfskosten, en zo niet, acht u ook op dat punt wettelijke maatregelen gewenst? Zo neen, waarom niet? </vraag>
      <vraag nummer="6">Heeft Justitie niet eerder aanwijzingen gekregen dat er sprake zou zijn van persoonsverwisseling, namelijk bij het oproepen van getuigen? </vraag>
      <vraag nummer="7">Bestaat de wettelijke mogelijkheid tot het oproepen van getuigen om iemands identiteit vast te stellen (tandarts, arts etc.)? Zo ja, is een vals getuigenis dan strafbaar? </vraag>
      <vraag nummer="8">Is er een extra straf of boete voor een crimineel als hij of zij een ander in zijn plaats de gevangenis laat ingaan? Zo neen, overweegt u de invoering van een dergelijke strafverzwaring? Zo neen, waarom niet? </vraag>
      <vraag nummer="9">Hoever bent u met aanpassing van de wetgeving zodat gestraften een x-bedrag per dag in rekening kan worden gebracht voor hun verblijf in de gevangenis zoals laatst tijdens het mondelinge vragenuur werd besproken? Wanneer kan de Kamer een wetswijzigingvoorstel op dit gebied tegemoet zien? </vraag>
      <noten afkomstig="vraag">
         <noot nummer="1" datum="2006-11-3" bron="De Telegraaf">De Telegraaf, 3 november 2006</noot>
      </noten>
   </vragen>
   <antwoorden aantal="7">
      <antwoord nummer="1, 2 en 3">Voor het antwoord op de vragen 1, 2 en 3 verwijs ik naar mijn brief aan uw Kamer van 6 december 2006, nr. 5451389/06 (Tweede kamer, vergaderjaar 2006–2007, 30 800 VI en 29 271, nr. 23), inzake identiteitsvaststelling in de strafrechtketen. </antwoord>
      <antwoord nummer="4">In geval van persoonsverwisselingen vindt geen tijdelijke stillegging van banktegoeden en dergelijke plaats. Wel kunnen degene die zich heeft uitgegeven voor een ander en degene die iemand heeft uitgelokt zich voor hem of een ander uit te geven, worden vervolgd wegens bijvoorbeeld oplichting of valsheid in geschrift. Tegen de veroordeelde kan een vordering worden ingesteld tot ontneming van het wederrechtelijk verkregen voordeel, indien hij geldelijk gewin heeft behaald uit de persoonsverwisseling. </antwoord>
      <antwoord nummer="5">Het Wetboek van Strafrecht kent geen afzonderlijke strafbepaling voor identiteitsfraude. Identiteitsfraude wordt op dit moment met behulp van bestaande delictsomschrijvingen aangepakt, zoals oplichting of valsheid in geschrift. Binnenkort start onder auspiciën van het WODC een onderzoek dat doel heeft tot een voor justitie werkbare afbakening van het begrip «identiteitsfraude» te komen. In dat onderzoek zal tevens de vraag worden onderzocht of dit begrip kan worden ondergebracht in bestaande strafbepalingen en of een zelfstandige strafbepaling over identiteitsfraude wenselijk is. De geldboete die de rechter op grond van bestaande strafbepalingen wegens identiteitsfraude aan een verdachte kan opleggen, is niet bedoeld voor het vergoeden van kosten die met de strafrechtspleging zijn gemoeid, dus ook niet voor de gemaakte kosten van het onderzoek of verblijf in een inrichting. Nadere wettelijke maatregelen voor het creëren van een mogelijkheid voor het opleggen van een geldboete ter zake van onderzoek- of verblijfkosten, acht ik niet gewenst, omdat daarmee een afbreuk zou worden gedaan aan de systematiek van het bepalen van de hoogte van de op te leggen boete. Ook in geval van andere strafbare feiten dan identiteitsfraude strekt de geldboete niet tot het vergoeden van de kosten die met de strafrechtspleging zijn gemoeid. </antwoord>
      <antwoord nummer="6">De persoonsverwisseling kan op verschillende momenten in het strafrechtelijk traject plaatsvinden. Zodra Justitie aanwijzingen heeft die duiden op een persoonsverwisseling wordt de identiteit van de desbetreffende personen geverifieerd. </antwoord>
      <antwoord nummer="7">Getuigen kunnen in een strafzaak worden opgeroepen en gehoord door een opsporingsambtenaar of een rechter. Iemand die onder ede wordt gehoord en een valse verklaring aflegt, kan worden vervolgd wegens het delict meineed. </antwoord>
      <antwoord nummer="8">Het Wetboek van Strafrecht kent geen afzonderlijke strafverzwaringsgrond in het geval dat een veroordeelde een ander de hem opgelegde straf in een gevangenis laat ondergaan. Indien een dergelijke persoonsverwisseling wordt ontdekt en komt vast te staan, kan de oorspronkelijk opgelegde straf alsnog jegens de echte veroordeelde worden tenuitvoergelegd zolang het recht tot tenuitvoerlegging van die straf niet is verjaard. In het kader van het in antwoord 5 bedoelde onderzoek, wordt tevens nagegaan of het wenselijk is een zelfstandige strafverzwarende omstandigheid in het Wetboek van Strafrecht op te nemen in geval van identiteitsfraude. </antwoord>
      <antwoord nummer="9">Momenteel wordt in samenwerking met mijn ambtgenoot van Sociale Zaken en Werkgelegenheid een juridische analyse opgesteld over deze kwestie. Aan de hand van deze analyse wordt de verdere besluitvorming voorbereid. </antwoord>
      <noten afkomstig="antwoord"/>
   </antwoorden>
</kvr>
