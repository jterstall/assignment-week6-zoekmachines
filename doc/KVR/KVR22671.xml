<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijsselbloem (PvdA) aan de minister voor Vreemdelingenzaken en Integratie over de mogelijkheden van het verkrijgen van de Nederlandse nationaliteit in het geval van erkenning na de geboorte van een kind in het buitenland. (Ingezonden 21 maart 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22671
</item>
         <item attribuut="Inhoud">Vragen over de nationaliteit van een kind dat is geboren in het buitenland uit een ongehuwde Nederlandse vader en een niet-Nederlandse moeder en dat na de geboorte is erkend door de vader.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Staats- en bestuursrecht (Vreemdelingenrecht)</item>
         <item attribuut="Trefwoorden">Nationaliteitsrecht Personen- en familierecht</item>
         <item attribuut="Vindplaats">Kamervragen met antwoord 2004-2005, nr. 1328, Tweede Kamer</item>
         <item attribuut="Vraagnr_bij_indiening">2040511000</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2005-04-05</item>
         <item attribuut="Datum_indiening">2005-03-21</item>
         <item attribuut="Document-id">KVR22671</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2817" allpagenumbers="2817 2818" vetnummer="2040511000" code="0405tkkvr1328" lopendefooter="Tweede Kamer, vergaderjaar 2004–2005, Aanhangsel" filenaam="KVR22671" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1328" onderwerp="" indiendatum="2005-03-21">
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-04-5">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het waar dat voor een kind, dat is geboren in het buitenland uit een ongehuwde Nederlandse vader en een niet-Nederlandse moeder en dat is erkend door deze Nederlandse vader na de geboorte, geen verkrijging van het Nederlanderschap van rechtswege meer mogelijk is maar slechts een optie tot verkrijging na 3 jaar? </vraag>
      <vraag nummer="2">Is het waar dat in het geval geen erkenning heeft plaatsgevonden in de bovenstaande situatie wel verkrijging van het Nederlanderschap van rechtswege mogelijk is door gerechtelijke vaststelling van het vaderschap (via een DNA-test)? </vraag>
      <vraag nummer="3">Deelt u de mening dat het onwenselijk is dat de gerechtelijke vaststelling van het vaderschap in het onder vraag 1 benoemde geval (kind is erkend na de geboorte) niet kan leiden tot het verkrijgen van rechtswege van de Nederlandse nationaliteit op grond van artikel 4 van de Rijkswet op het Nederlanderschap? </vraag>
      <vraag nummer="4">Bent u bereid artikel 207, tweede lid van het Burgerlijk Wetboek Boek I of enige andere wettelijke bepaling zo te wijzigen dat ook in het geval van erkenning na de geboorte een gerechtelijke vaststelling van het vaderschap mogelijk wordt in het geval dat het één en dezelfde vader betreft die het kind heeft erkend en het vaderschap vastgesteld wenst te zien? Zo neen, deelt u dan de mening dat in dat geval op de Nederlandse vertegenwoordigingen in het buitenland de plicht rust Nederlandse burgers actief te wijzen op de consequenties van erkenning ná de geboorte voor de gerechtelijke vaststelling van het vaderschap en daarmee voor het verkrijgen van de Nederlandse nationaliteit van het kind van rechtswege? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, dat is waar, zie artikel 6, eerste lid, aanhef en onder c Rijkswet op het Nederlanderschap. Ongeacht of het betreft een erkenning in Nederland dan wel een (als rechtsgeldig te erkennen) erkenning buiten Nederland verkrijgt het na de geboorte erkende kind sinds 1 april 2003 niet meer van rechtswege de Nederlandse nationaliteit van de erkennende man. Een minderjarige vreemdeling die rechtsgeldig is erkend door een Nederlander of zonder erkenning door wettiging het kind van een Nederlander is geworden, is inderdaad gerechtigd te opteren voor de Nederlandse nationaliteit indien het gedurende een onafgebroken periode van drie jaar opvoeding én verzorging heeft genoten ná de erkenning of de wettiging door de Nederlandse man. Beoogd is hiermee schijnerkenningen, alleen gericht op de verkrijging van de Nederlandse nationaliteit, te voorkomen. </antwoord>
      <antwoord nummer="2">Ja dat is juist, mits het betreft een kind dat op de dag van de uitspraak in eerste aanleg minderjarig is. Zie verder artikel 4, eerste lid, Rijkswet op het Nederlanderschap. Opgemerkt wordt hierbij dat het kan betreffen een Nederlandse gerechtelijke uitspraak ingevolge artikel 1:207 Burgerlijk Wetboek dan wel een buitenlandse rechterlijke uitspraak of ander rechtsfeit houdende de vaststelling van het vaderschap van de Nederlandse man, mits deze buitenlandse rechterlijke beslissing of ander rechtsfeit wordt erkend ingevolge de artikelen 9 of 10 Wet conflictenrecht afstamming. Anders dan bij een erkenning naar Nederlands recht dient het bij een Nederlandse gerechtelijke vaststelling van het vaderschap in beginsel te gaan om de biologische vader van het kind. Het kan echter ook gaan om de man die als levensgezel van de moeder heeft ingestemd met de daad die heeft geleid tot de verwekking van het kind. </antwoord>
      <antwoord nummer="3">Voor zover de vraag ervan uitgaat dat betreffende dezelfde man na een erkenning alsnog een gerechtelijke vaststelling van het vaderschap zou kunnen worden verzocht, deel ik die mening niet. Gelet op artikel 1:207 BW is een gerechtelijke vaststelling van het vaderschap niet mogelijk als het kind, bijvoorbeeld door een voorafgaande erkenning, reeds een juridische vader heeft. Bij de totstandkoming van de Rijkswet van 21 december 2000 tot wijziging van de Rijkswet op het Nederlanderschap met betrekking tot de verkrijging, de verlening en het verlies van het Nederlanderschap (Stb. 618) is op deze onverenigbaarheid van erkenning en gerechtelijke vaststelling van het vaderschap in de nota naar aanleiding van het verslag ingegaan (25 891 (R 1609), nr. 5, pag. 12). Tegen een uitspraak waarin met het oog op de verwerving van het Nederlanderschap na een erkenning ná de geboorte met betrekking tot dezelfde Nederlandse man ook gerechtelijk het vaderschap is vastgesteld, is hoger beroep ingesteld. Op deze zaak is in hoger beroep nog niet beslist. </antwoord>
      <antwoord nummer="4">Zoals al bij de beantwoording van vraag 3 aangegeven, is indertijd stilgestaan bij het uitgangspunt van de gerechtelijke vaststelling van het vaderschap, namelijk dat voor gerechtelijke vaststelling geen plaats is als het kind reeds twee juridische ouders heeft. In zijn algemeenheid heeft de Nederlandse overheid een voorlichtende taak op het gebied van de verkrijgings- en verliesgronden voor de Nederlandse nationaliteit, die vanzelfsprekend ook door de Nederlandse vertegenwoordigingen in het buitenland wordt vervuld. Mocht de gelegenheid zich voordoen, dan wordt betrokkene geïnformeerd over de nationaliteitsrechtelijke gevolgen van een erkenning voor en na de geboorte van het betreffende kind. </antwoord>
      <noten afkomstig="antwoord"/>
   </antwoorden>
</kvr>
