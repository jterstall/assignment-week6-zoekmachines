<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Balkenende en De Haan (beiden CDA) aan de minister van Financiën over aandelentransacties via de Amsterdamse Beurs ten tijde van de Golfoorlog. (Ingezonden 7 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13202
</item>
         <item attribuut="Inhoud">Vragen over het bericht dat in 1990 de toenmalige minister van Financiën, dhr. Kok, vlak na de Iraakse invasie van Koeweit toestemming heeft verleend aan een omstreden aandelentransactie via de Amsterdamse Beurs ter waarde van 1 miljard gulden (Volkskrant, 5 februari 2001).</item>
         <item attribuut="Rubriek">Geld (Beleggingen) Staats- en bestuursrecht (Regering)</item>
         <item attribuut="Trefwoorden">Aandelen Regering</item>
         <item attribuut="Vindplaats">Kamervragen met antwoord 2000-2001, nr. 764, Tweede Kamer</item>
         <item attribuut="Vraagnr_bij_indiening">2000106070</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Balkenende</persoon>
            <persoon partij="CDA">De Haan</persoon>
         </item>
         <item attribuut="Datum_reaktie">2001-02-28</item>
         <item attribuut="Datum_indiening">2001-02-07</item>
         <item attribuut="Document-id">KVR13202</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1581" allpagenumbers="1581 1582" vetnummer="2000106070" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13202" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="764" onderwerp="" indiendatum="2001-02-7">
         <vrager partij="CDA" oorsprong="parlement">Balkenende</vrager>
         <vrager partij="CDA" oorsprong="parlement">De Haan</vrager>
         <vraagt-aan>(beiden CDA) aan de minister van Financiën</vraagt-aan>
      </vraagdata>
      <antwoorddata antwoorddatum="2001-02-28">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het bericht als zou in 1990 de toenmalige minister van Financiën, Kok, vlak na de Iraakse invasie van Koeweit toestemming hebben verleend aan een omstreden aandelentransactie via de Amsterdamse Beurs ter waarde van 1 miljard gulden? <voetnoot nummer="1"/>
      </vraag>
      <vraag nummer="2">Klopt dit bericht? Heeft u tevens kennisgenomen van het feit dat noch het ministerie van Financiën noch De Nederlandsche Bank vooralsnog in staat waren op dit bericht te reageren? </vraag>
      <vraag nummer="3">Wat was de exacte aard van deze aandelentransactie? </vraag>
      <vraag nummer="4">Heeft de Nederlandse overheid hiervan direct of indirect financieel voordeel genoten? Zo ja, hoeveel? </vraag>
      <vraag nummer="5">Was deze transactie via de Amsterdamse Beurs in strijd met internationale afspraken die poogden te voorkomen dat de Irakese dictator Saddam Hussein de beschikking kon krijgen over Koeweitse banktegoeden buiten Irak? </vraag>
      <noten afkomstig="vraag">
         <noot nummer="1" datum="2001-02-5" bron="Volkskrant">Volkskrant, 5 februari 2001</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 5">Irak is op 2 augustus 1990 Koeweit binnengevallen. Ter bescherming van Koeweitse gelden en activa heeft de Nederlandse regering besloten om Koeweitse gelden en activa te bevriezen. Volgens de Sanctiewet 1977 kan een dergelijke maatregel uitsluitend genomen worden als sprake is van de uitvoering van internationale afspraken of ter voldoening aan besluiten of aanbevelingen van organen van volkenrechtelijke organisaties. De Sanctiewet 1977 kent niet de mogelijkheid tot eenzijdige, door Nederland ingestelde financiële sancties. Derhalve heeft Nederland indertijd eerst afspraken gemaakt met de Verenigde Staten, het Verenigd Koninkrijk en Frankrijk, om maatregelen te nemen ter bescherming van Koeweitse gelden en activa. Op basis van deze internationale afspraken verscheen op 3 augustus 1990 de Sanctiebeschikking betalingsverkeer en financiële dienstenverkeer Koeweit 1990 in de Staatscourant. Met deze Sanctiebeschikking van de ministers van Buitenlandse Zaken en van Financiën werd het betalingsverkeer en het financiële dienstenverkeer met Koeweit volledig stilgelegd. Uitsluitend met een ontheffing van de ministers van Buitenlandse Zaken en van Financiën kon er betalingsverkeer of financieel dienstenverkeer plaatsvinden. De Sanctiebeschikking trad op het moment van verschijnen van de Staatscourant, 3 augustus 1990 aan het einde van de werkdag, in werking. Daarmee was de Nederlandse regering weliswaar een dag later dan de Verenigde Staten en het Verenigd Koninkrijk, waar reeds op 2 augustus Koeweitse middelen werden bevroren. Nederland liep echter vooruit op de Veiligheidsraad van de Verenigde Naties en op overleg in het kader van de Europese Politieke Samenwerking door de lidstaten van de Europese Gemeenschappen. De EG-lidstaten nemen op 4 augustus 1990 het politieke besluit tot het instellen van beschermende maatregelen om Koeweits bezit te beschermen. De VN Veiligheidsraad neemt op 6 augustus 1990 resolutie 661 aan, dat het besluit bevat tot volledige bevriezing van Irakese en Koeweitse tegoeden in het buitenland en het verbod om middelen aan Koeweit of Irak ter beschikking te stellen. Wat betreft de specifieke, in De Volkskrant van 3 februari 2001 genoemde transacties, kan ik melden dat er op 13 augustus 1990 ontheffing is aangevraagd door Barclays Bank voor de levering van de op 3 en 6 augustus overeengekomen verkoop van effecten door Sassoon en Strating, alsmede voor de daarbij behorende betalingen. Het gaat hierbij om de overeengekomen verkoop van aandelen in opdracht van de Kuwait Investment Office (KIO) door Sassoon aan Strating, waarbij Barclays zorgdraagt voor de afwikkeling van de transactie. Op 15 augustus 1990 heeft de minister van Financiën, mede namens de minister van Buitenlandse Zaken, ontheffing verleend voor de genoemde transacties. Hierbij is van belang dat de KIO onder het gezag stond van de wettige regering van de staat Koeweit en belast was met het beleggen en beheren van de vermogens van die staat. Al snel na de Iraakse invasie van Koeweit bleek dat de wettige regering van Koeweit erin geslaagd was om uit te wijken naar Saoedi-Arabië en in staat was om zijn wil vrijelijk kenbaar te maken. Onder deze omstandigheden was er geen reden om de gevraagde ontheffing te weigeren, aangezien weigering erop neer zou komen dat de rechtmatige eigenaar van de activa, de staat Koeweit, niet over zijn activa zou kunnen beschikken. Aan deze ontheffing is de voorwaarde verbonden dat de bij de levering van de effecten behorende betalingen gestort werden op een rekening van Sassoon bij Barclays. Over de tegoeden van deze rekening mocht niet worden beschikt zonder voorafgaande toestemming van de Nederlandse minister van Financiën. De genoemde transacties zijn derhalve niet in strijd met internationale afspraken die poogden te voorkomen dat Irak, buiten de wil van de Koeweitse rechthebbenden om, voordeel zou kunnen behalen uit haar onrechtmatige optreden. Voor het geven van een onderbouwd antwoord op de vragen over gebeurtenissen van meer dan tien jaar geleden moest archiefonderzoek plaatsvinden; om deze reden konden de door de journalist gestelde vragen niet direct worden beantwoord. </antwoord>
      <antwoord nummer="4">De Nederlandse overheid had in augustus 1990 een belang van 50,3% in de Nationale Investeringsbank NV (NIB). De NIB had op haar beurt een belang van 61% in Strating Effecten terwijl de NIB ook nog voor 81% participeerde in de gezamenlijke onderneming NIB-Strating Onderhands BV. Als aandeelhouder van de NIB profiteerde de Nederlandse overheid indirect van iedere door de NIB uitgevoerde transactie, dus ook van de onderhavige. Een mogelijk financieel voordeel voor de Nederlandse overheid is geen overweging geweest bij het verlenen van ontheffing aan Barclays Bank. </antwoord>
      <noten afkomstig="antwoord"/>
   </antwoorden>
</kvr>
