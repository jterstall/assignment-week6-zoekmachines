<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over de privatisering van het openbaar vervoerbedrijf BBA. (Ingezonden 28 december 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12877
</item>
         <item attribuut="Inhoud">Vragen over de voornemens om het Brabantse openbaar vervoerbedrijf BBA te privatiseren. De aandelen lijken niet in het openbaar aanbesteed te worden, maar dreigen aan twee Franse bedrijven te worden verkocht. (BN/De Stem, 16 december 2000).</item>
         <item attribuut="Rubriek">Bedrijfsleven en industrie (Privatisering) Verkeer, vervoer en waterstaat (Openbaar vervoer)</item>
         <item attribuut="Trefwoorden">Openbaar vervoer Privatisering</item>
         <item attribuut="Vindplaats">Kamervragen met antwoord 2000-2001, nr. 481, Tweede Kamer</item>
         <item attribuut="Vraagnr_bij_indiening">2000104030</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-01-09</item>
         <item attribuut="Datum_indiening">2000-12-28</item>
         <item attribuut="Document-id">KVR12877</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="995" allpagenumbers="995 996" vetnummer="2000104030" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12877" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="481" onderwerp="" indiendatum="2000-12-28">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-01-9">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bekend met het feit dat de aandeelhouders van het openbaar vervoerbedrijf BBA, de provincie Noord-Brabant, Connexxion en een aantal Brabantse steden voornemens zijn het bedrijf te privatiseren? </vraag>
      <vraag nummer="2" voetnoot="1">Klopt het dat de Franse bedrijven Transdev en CGEA het bedrijf willen kopen voor respectievelijk 50–60 miljoen gulden en 100–120 miljoen gulden? <voetnoot nummer="1"/>
      </vraag>
      <vraag nummer="3">Wordt de beslissing om in zee te gaan met één van de twee Franse bedrijven op 21 december in de Algemene aandeelhoudersvergadering genomen en is in de provincie Noord-Brabant hierover op geen enkele wijze in openbaarheid een besluit genomen? Vindt u het juist dat er op deze manier over een dergelijke belangrijke voorziening zaken worden gedaan? </vraag>
      <vraag nummer="4">Is het waar dat in de procedure in aanloop naar de verkoop van de aandelen mogelijke Nederlandse kandidaatbedrijven op basis van de selectiecriteria zijn uitgesloten? Vindt u deze procedure correct? Indien neen, wat gaat u hiertegen ondernemen? </vraag>
      <vraag nummer="5">Deelt u de mening dat ook ten aanzien van privatisering en verkoop van de aandelen van de BBA aan een buitenlands bedrijf gezien eerdere ervaringen (NS) ongewenst is? </vraag>
      <noten afkomstig="vraag">
         <noot nummer="1" datum="2000-12-16" bron="BN/De Stem">BN/De Stem, 16 december 2000</noot>
      </noten>
   </vragen>
   <antwoorden aantal="5">
      <antwoord nummer="1">Het voornemen van de aandeelhouders van BBA om te onderhandelen over verkoop van de aandelen, is mij bekend. </antwoord>
      <antwoord nummer="2">De Staat is aandeelhouder van de holding Connexxion en de holding is op haar beurt aandeelhouder van het vervoerbedrijf BBA. De verantwoordelijkheid voor de verkoop van het vervoerbedrijf BBA ligt derhalve bij de aandeelhouders en Raad van Commissarissen van de BBA en niet bij de minister van Verkeer en Waterstaat. Ik kan u de gevraagde informatie dan ook niet verstrekken. </antwoord>
      <antwoord nummer="3">In het persbericht van 22 december 2000 is door de aandeelhouders van de NV BBA het voornemen bekend gemaakt exclusief verder te zullen onderhandelen met het Franse bedrijf CGEA Transport over de verkoop van alle aandelen BBA. In een bijzondere aandeelhoudersvergadering op 21 december is hiertoe besloten. De directeur van de NV BBA heeft over dit voorgenomen besluit inmiddels advies gevraagd aan de ondernemingsraad van de BBA. Ik heb vernomen dat door de provincie vooralsnog geen besluit in openbaarheid is genomen, maar dat de Statencommissie wel op vertrouwelijke wijze regelmatig op de hoogte is gesteld over het verloop van het verkoopproces. Verder heeft de provincie mij meegedeeld dat de uiteindelijke beslissing tot verkoop van de aandelen in openbaarheid zal plaatsvinden, door middel van een Statenvoorstel. Ja, gezien de gevoeligheid van een verkoopproces als deze is het van essentieel belang dat de discussie over biedingen van potentiële kopers niet in de openbaarheid wordt gevoerd. Zoals gezegd zal de uiteindelijke beslissing tot verkoop van de aandelen wel in openbaarheid worden genomen. </antwoord>
      <antwoord nummer="4">Aangezien de Staat geen aandeelhouder is van de NV BBA heb ik geen directe bemoeienis gehad met de verkoopprocedure en kan dus slechts op globale wijze een antwoord geven op uw vraag. In de bijlage bij het persbericht van 22 december 2000 staat de procedure weergegeven die is gevolgd bij het verkooptraject. Een werkgroep heeft een onderzoek uitgevoerd naar welke partijen geschikte kandidaten zijn als nieuwe, enige aandeelhouder van BBA. Van de provincie heb ik vernomen dat diverse Nederlandse bedrijven zich hebben aangemeld en zijn beoordeeld aan de hand van wegingscriteria. Op basis van deze criteria zijn ze echter afgevallen. Aangezien het niet mijn taak is de procedure inhoudelijk te beoordelen is het niet aan mij hierover een oordeel uit te spreken. </antwoord>
      <antwoord nummer="5">Per 1 januari 2001 is de Wet personenvervoer 2000 in werking getreden. Deze bepaalt dat de markt gefaseerd en beheerst zal worden opengesteld voor concurrentie. Er zal hierbij in beginsel geen onderscheid worden gemaakt tussen buitenlandse en Nederlandse vervoerders. De verkoop van de aandelen aan een buitenlands bedrijf acht ik niet in strijd met de doelstelling om meer marktprikkels in de openbaar vervoersector te brengen. Wat betreft de eerdere ervaringen waaraan u refereert is mij niet duidelijk welke u hiermee bedoelt. Indien u de verzelfstandiging van de NS in 1995 bedoelt ben ik van mening dat dit een geheel andere situatie was. Er was toen geen sprake van verkoop van aandelen en het ging om een bedrijf met een monopoliepositie op de spoormarkt. </antwoord>
      <noten afkomstig="antwoord"/>
   </antwoorden>
</kvr>
