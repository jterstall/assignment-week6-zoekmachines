<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Buitenlandse Zaken en van Landbouw, Natuur en Voedselkwaliteit over de visserijverdragen tussen de Europese Unie en Marokko. (Ingezonden 9 maart 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25311
</item>
         <item attribuut="Inhoud">Vragen over Nederlandse opvatting ten aanzien van de aanspraak van Marokko op Westelijke Sahara en haar natuurlijke hulpbronnen. De EU zou onlangs visserijakkoorden met Marokko hebben gesloten, waarin ook afspraken zijn gemaakt over de explotatie door Europese (dus ook Nederlandse) vissersvloten in de kustgebieden van de Westelijke Sahara. Dat gebied wordt betwist door Marokko en bevrijdingsbeweging Polisario. Indiener wijst erop dat de Nederlandse minister van LNV in 1987 bij toenmalige onderhandelingen heeft gesteld dat Nederland geen Marokkaanse soevereiniteit of rechtsmacht over de Westelijke Sahara erkent en dus de Saharaanse wateren uitgesloten worden van het verdrag. Zijn de recente visserijakkoorden strijdig met VN-resoluties terzake?</item>
         <item attribuut="Rubriek">Internationale betrekkingen (Europese Unie) Veiligheidsbeleid en defensie (Oorlogen en conflicten) Visserij (Zeevisserij)</item>
         <item attribuut="Trefwoorden">EU Marokko Visserij Westelijke Sahara</item>
         <item attribuut="Vindplaats">Kamervragen met antwoord 2005-2006, nr. 1219, Tweede Kamer</item>
         <item attribuut="Vraagnr_bij_indiening">2050609300</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2006-04-10</item>
         <item attribuut="Datum_indiening">2006-03-09</item>
         <item attribuut="Document-id">KVR25311</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2599" allpagenumbers="2599 2600 2601" vetnummer="2050609300" code="0506tkkvr1219" lopendefooter="Tweede Kamer, vergaderjaar 2005–2006, Aanhangsel" filenaam="KVR25311" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1219" onderwerp="" indiendatum="2006-03-9">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Buitenlandse Zaken en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1">Kunt u aangeven wat de positie van de Nederlandse regering is ten aanzien van de aanspraak van Marokko op de Westelijke Sahara, en haar natuurlijke hulpbronnen, zoals vastgelegd onder artikel 73 van het VN-handvest inzake niet-zelfbesturende territoria en daaraan gerelateerde verklaringen en resoluties van de Algemene Vergadering en de Veiligheidsraad van de Verenigde Naties? </vraag>
      <vraag nummer="2">Is het waar dat tussen de Europese Unie en Marokko onlangs visserijakkoorden tot stand zijn gekomen, waarin ook afspraken zijn gemaakt over de exploitatie door Europese vissersvloten (waaronder Nederlandse) in de kustgebieden van de Westelijke Sahara? </vraag>
      <vraag nummer="3">Bent u op de hoogte van het feit dat POLISARIO deze visserijakkoorden heeft afgewezen? </vraag>
      <vraag nummer="4">Kunt u aangeven hoe deze visserijakkoorden zich verhouden tot het ontwikkelde internationaal gewoonterecht, zoals te vinden is in de resoluties en verklaringen van de Algemene Vergadering en de Veiligheidsraad van de Verenigde Naties, onder het agendapunt «Implementatie van de Verklaring voor het Geven van de Onafhankelijkheid aan Koloniale Landen en Volkeren»? Kunt u tevens aangeven hoe deze akkoorden zich verhouden tot de Algemene Vergadering der Verenigde Naties (AVVN)-resolutie van 6 december </vraag>
      <vraag nummer="1995" voetnoot="1 2">
         <voetnoot nummer="1"/>en tot het in opdracht van de VN-Veiligheidsraad geschreven rapport van de VN-Ondersecretaris-Generaal voor Juridische Zaken, Hans Corell, inzake een eerdere situatie waarin Marokko een overeenkomst had gesloten met buitenlandse maatschappijen ten behoeve van de exploitatie van minerale grondstoffen in het gebied? <voetnoot nummer="2"/>
      </vraag>
      <vraag nummer="5">Bent u van oordeel dat het bevorderen van het ontplooien van economische activiteiten in dit gebied internationaal geïnterpreteerd kan worden als een ondersteuning van de Marokkaanse claim? Zo neen, waarom niet? </vraag>
      <vraag nummer="6">Bent u van oordeel dat landen die het bestuur zijn toegewezen over niet-zelfbesturende territoria zorg moeten dragen dat alle activiteiten in deze territoria dienen bij te dragen aan de verbetering van de positie van de lokale bevolking, het recht tot zelfbeschikking en soevereiniteit over haar natuurlijke hulpbronnen waaronder ook maritieme? </vraag>
      <vraag nummer="7">Ondersteunt/bevordert de Nederlandse regering afspraken met de Marokkaanse autoriteiten waarin Nederlandse bedrijven toegang krijgen tot de natuurlijke hulpbronnen in de Westelijke Sahara? Zet de Nederlandse regering zich hierbij in om de rechten van de lokale bevolking, zoals vastgelegd in het VN-recht, (inclusief de fundamentele economische en sociale rechten), te waarborgen? Zo neen, waarom niet? </vraag>
      <vraag nummer="8">Wat is de Nederlandse positie, in het licht van het bovenstaande, ten aanzien van het onlangs tot stand gekomen visserijakkoord tussen de Europese Unie en Marokko? </vraag>
      <vraag nummer="9">Bent u op de hoogte van het feit dat de Nederlandse regering bij monde van de toenmalige minister van Landbouw, Natuur en Voedselkwaliteit, in 1987 bij de onderhandelingen die toen plaatsvonden gesteld heeft dat Nederland geen Marokkaande soevereiniteit of rechtsmacht over de Westelijke Sahara erkent en dus de Saharaanse wateren uitsluit van het verdrag? </vraag>
      <vraag nummer="10">Kunt u aangeven of en zo ja, wanneer dit standpunt is gewijzigd? Zo ja, wat zijn hiervoor de precieze gronden? </vraag>
      <vraag nummer="11" voetnoot="3">Bent u op de hoogte van de staat van de visserij in het gebied, zoals vastgelegd door de FAO, die stelt dat de visbestanden in de Centraal Oost-Atlantische Oceaan grotendeels volledig geëxploiteerd zijn, waardoor verdere bevissing de duurzaamheid, en daarmee dus de beschikbaarheid voor de lokale, bevolking verder ondermijnt? <voetnoot nummer="3"/>
      </vraag>
      <vraag nummer="12">Hoe verhoudt zich volgens u de afwijzing van POLISARIO tot de conclusies van het hierbovengenoemde rapport door VN-OSG Corell inzake zelfbeschikking over natuurlijke hulpbronnen? </vraag>
      <vraag nummer="13">Deelt de Nederlandse regering de mening dat de juridische basis van het onderhandelingsmandaat van de Europese Commissie in dit soort handelsakkoorden niet kan betekenen dat het buitenlands beleid op andere terreinen zoals het respecteren van de rechten van de volkeren in niet-zelfbesturende voormalige koloniale territoria, zoals vastgesteld door de AVVN, ondermijnd mag worden? Zo neen, waarom niet? Zo ja, welke stappen gaat u ondernemen? </vraag>
      <noten afkomstig="vraag">
         <noot nummer="1">Resolutie 50/53</noot>
         <noot nummer="2">S/2002/161</noot>
         <noot nummer="3">State of the World Fisheries and Aquaculture (SOFIA) Report 2004, FAO</noot>
      </noten>
   </vragen>
   <antwoorden aantal="7">
      <antwoord nummer="1, 2, 4, 5, 6 en 7">De Europese Commissie heeft op 25 juli 2005 een Partnerschapsovereenkomst in de visserijsector met Marokko geparafeerd met een protocol en een bijlage omvattende de technische en financiële voorwaarden die gelden voor de visserijactiviteiten van vaartuigen onder de vlag van de lidstaten. De Commissie is voornemens de Overeenkomst op 26 en 27 april aanstaande aan de Raad ter goedkeuring voor te leggen. De Overeenkomst bevat, evenals voorgaande communautaire visserijovereenkomsten met Marokko, afspraken over de toegang van vaartuigen van de lidstaten (waaronder Nederlandse) tot de wateren van Marokko én de wateren onder Marokkaanse rechtsmacht. Zowel de Europese Unie als Nederland erkennen de soevereiniteit van Marokko over de Westelijke Sahara niet. Net als vorige visserijovereenkomsten prejudicieert deze overeenkomst niet op de Marokkaanse claim ten aanzien van de status van de Westelijke Sahara. De formulering van de geografische reikwijdte van de Overeenkomst maakt duidelijk dat het feit dat Marokko onder deze Overeenkomst vergunningen kan uitreiken voor visserij in de wateren van de Westelijke Sahara, waar Marokko de facto het beheer uitoefent, geen erkenning inhoudt van soevereiniteit. Ter ondersteuning van deze positie zet Nederland zich er voor in dat de EU bij de ondertekening van de Overeenkomst een verklaring zal afleggen waarin andermaal wordt onderstreept dat de totstandkoming van het akkoord geen invloed heeft op de status van de Westelijke Sahara. Nederland steunt de inspanningen van de Secretaris-Generaal van de Verenigde Naties en zijn persoonlijke Gezant, Peter van Walsum, om een politieke oplossing die voorziet in zelfbeschikking te vinden. Marokko is gehouden aan de verplichtingen die op grond van artikel 73 van het VN Handvest op het land rusten. Deze omvatten onder meer het beginsel dat de belangen van de oorspronkelijke inwoners van dit gebied op de eerste plaats dienen te komen en dat het welzijn van de inwoners van de gebieden naar beste krachten bevorderd dient te worden. De op het grondgebied van de Westelijke Sahara ondernomen activiteiten in het kader van de exploratie en exploitatie van natuurlijke hulpbronnen zijn in het internationale recht niet onrechtmatig indien zij ten bate van de oorspronkelijke bevolking plaatsvinden. Daarnaast rust er op Staten die, zoals Marokko, op grond van het VN Handvest verantwoordelijk zijn voor het bestuur van grondgebieden wier volken nog geen volledig zelfbestuur hebben bereikt, onder andere de verplichting de economische vooruitgang van deze volken te bevorderen. Om de implementatie van dit principe van het internationale recht naar beste vermogen te waarborgen wordt samen met een aantal gelijkgestemde landen getracht een raadsverklaring op te stellen waarin het belang van de EG-Marokko Joint Committee nogmaals wordt benadrukt. In deze door Nederland gesteunde ontwerpverklaring wordt de Joint Committee opgedragen om de overeenkomst uit te voeren in belang van alle betrokkenen en in lijn met internationale afspraken. </antwoord>
      <antwoord nummer="3">Ja. </antwoord>
      <antwoord nummer="8">Nederland is voorstander van het visserijakkoord tussen de Europese Gemeenschap en Marokko. </antwoord>
      <antwoord nummer="9 en 10">Het Nederlandse standpunt inzake het ontbreken van Marokkaanse soevereiniteit over de Westelijke Sahara is ongewijzigd. Nederland erkent de Marokkaanse soevereiniteit over de Westelijke Sahara niet. In die zin heeft toenmalig minister Braks u in 1987 bericht. Nederland kon destijds uiteindelijk, net als nu, akkoord gaan met de visserijovereenkomst omdat de tekst van de Overeenkomst niet prejudicieert ten aanzien van de Marokkaanse claim inzake de status van de Westelijke Sahara. Wel neemt Nederland kennis van het feit dat Marokko de facto het beheer uitoefent over de Westelijke Sahara. Juist daarom verwacht Nederland ook van Marokko dat het zich houdt aan de internationale verplichtingen die hieruit voortvloeien, namelijk dat exploratie en exploitatie ten goede komen aan de oorspronkelijke bevolking. </antwoord>
      <antwoord nummer="11">De Overeenkomst houdt rekening met de staat van de visserij zoals vastgelegd door de FAO en sluit visbestanden die grotendeels geëxploiteerd zijn (zoals koppotigen en schelpdieren) uit van mogelijke visserij. </antwoord>
      <antwoord nummer="12">Gezien de verhouding tussen POLISARIO en Marokko is het niet verwonderlijk dat de verzetsbeweging tot een afwijzing van het visserijakkoord is gekomen. Nederland onderschrijft het rapport van de Juridisch Adviseur van de VN, dat aangeeft dat het gebruik van natuurlijke hulpbronnen in bezette gebieden door derden niet onwettig is, mits de baten aan de (oorspronkelijke) lokale bevolking ten goede komen. </antwoord>
      <antwoord nummer="13">De Nederlandse regering hecht aan een zo coherent mogelijk extern beleid van de Europese Unie. Bij het aangaan van verdragsrechtelijke verplichtingen tussen de Europese Unie/Europese Gemeenschappen met derde landen, maakt Nederland zich derhalve voortdurend sterk voor de naleving van internationaal-rechtelijke verplichtingen en principes. Zoals aangegeven in de antwoorden zal de Nederlandse regering in dit specifieke geval aandringen op een adequate verklaring terzake en een verantwoorde uitvoering van het overeenkomst onder het Joint Committee in lijn met internationale verdragen. Overigens is het voor het moment niet waarschijnlijk dat voor een dergelijke verklaring de vereiste unanimiteit gevonden kan worden. </antwoord>
      <noten afkomstig="antwoord"/>
   </antwoorden>
</kvr>
