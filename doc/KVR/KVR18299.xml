<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ormel (CDA), Van der Vlies (SGP) en Rouvoet (ChristenUnie) aan de minister van Justitie over versterven en euthanasie. (Ingezonden 30 juni 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18299
</item>
         <item attribuut="Inhoud">Vragen naar aanleiding van de kanttekeningen die Procureur-Generaal De Wijckerslooth plaatst bij het functioneren van de huidige euthanasiewetgeving met betrekking tot versterving en terminale sedatie. Deze vragen dienen ter aanvulling op eerdere vragen terzake van het lid Van Heteren en de leden Vos en Tonkens, ingezonden 27 juni 2003.</item>
         <item attribuut="Rubriek">Gezondheidszorg (Euthanasie)</item>
         <item attribuut="Trefwoorden">Euthanasie</item>
         <item attribuut="Vindplaats">Kamervragen met antwoord 2002-2003, nr. 1751, Tweede Kamer</item>
         <item attribuut="Vraagnr_bij_indiening">2020314190</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Ormel</persoon>
            <persoon partij="SGP">Van der Vlies</persoon>
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2003-08-20</item>
         <item attribuut="Datum_indiening">2003-06-30</item>
         <item attribuut="Document-id">KVR18299</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3661" allpagenumbers="3661 3662" vetnummer="2020314190" code="0203tkkvr1751" lopendefooter="Tweede Kamer, vergaderjaar 2002–2003, Aanhangsel" filenaam="KVR18299" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1751" onderwerp="" indiendatum="2003-06-30">
         <vrager partij="CDA" oorsprong="parlement">Ormel</vrager>
         <vrager partij="SGP" oorsprong="parlement">Van der Vlies</vrager>
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-08-20">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Wat is uw mening over de kanttekeningen die de heer De Wijkerslooth plaatst bij het functioneren van de huidige euthanasiewetgeving? </vraag>
      <vraag nummer="2">Kan het OM op voldoende wijze reageren op niet-majeure schendingen van de zorvuldigheidseisen zoals deze nu staan geformuleerd? Zo neen, bent u voornemens om initiatieven te nemen om zodoende niet-majeure schendingen zorgvuldiger te kunnen toetsen? Is er in alle gevallen waarin niet lege artis is gehandeld tijdens een euthanasieprocedure, sprake van overtreding van artikel 293 van het Wetboek van Strafrecht? </vraag>
      <vraag nummer="3">Wat verstaat u onder versterven? </vraag>
      <vraag nummer="4">Vindt u dat terminale sedatie en het staken van de toediening van voedsel en vocht beslissingen zijn die zonder enige vorm van toetsing door een arts genomen kunnen worden? </vraag>
      <vraag nummer="5">Deelt u de mening van de heer De Wijkerslooth dat terminale sedatie en het staken van toediening van voedsel en vocht in het effect gelijk zijn aan euthanasie en derhalve toetsbaar behoren te zijn? Zo neen, waarom niet en zo ja, bent u voornemens om nog vóór de evaluatie van de Wet Toetsing Levensbeëindiging op Verzoek en Hulp bij Zelfdoding ook andere vormen van levensbeëindigend handelen te gaan toetsen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Heteren en de leden Vos en Tonkens, ingezonden 27 juni 2003. </toelichting>
   <antwoorden aantal="5">
      <antwoord nummer="1">In de schriftelijke stukken bij het wetsvoorstel toetsing levensbeëindiging op verzoek en hulp bij zelfdoding Kamerstuk 26 691, nr. 6, blz. 53 en nr. 9, blz. 26) is aangegeven dat er een verschillend gewicht kan worden toegekend aan de niet-inachtneming van de zorgvuldigheidseisen. Van deze zorgvuldigheidseisen kan worden gesteld dat de eerste twee, betreffende het uitzichtloos en ondraaglijk lijden en betreffende het vrijwillig en weloverwogen verzoek, van een andere orde zijn dan de laatste twee, betreffende de consultatie en de medisch zorgvuldige uitvoering. De eerstgenoemde komen dicht bij wat een materiële normstelling voor gerechtvaardigde euthanasie en hulp bij zelfdoding zou kunnen worden genoemd, terwijl de laatstgenoemde eisen een meer formeel karakter hebben, gericht op procedurele zorgvuldigheid. Wij kunnen ons voorstellen dat het niet-inachtnemen van eerstgenoemde eisen ernstiger moet worden opgevat dan het niet-inachtnemen van laatstgenoemde eisen. Tegelijkertijd kan een tekortkoming in de procedurele sfeer ertoe leiden dat onvoldoende komt vast te staan of aan eerstgenoemde eisen wel is voldaan. Met andere woorden: ook procedurele eisen dienen volstrekt serieus te worden genomen. Gelet hierop menen de staatssecretaris van VWS en ik dat een scherpe onderscheiding in het regime waaronder niet-inachtneming van de onderscheiden zorgvuldigheidseisen is gesanctioneerd, niet de voorkeur verdient. In ons standpunt over het evaluatierapport inzake de medische besluitvorming aan het einde van het leven, van de hoogleraren Van der Wal en Van der Maas, dat op 27 mei 2003 door de staatssecretaris van Volksgezondheid, Welzijn en Sport, mede namens de minister van Justitie, aan de voorzitters van de Eerste en Tweede Kamer is aangeboden, zal nader op deze problematiek worden ingegaan. Dat maakt het mogelijk om de gesignaleerde problematiek in samenhang met andere knelpunten te belichten. </antwoord>
      <antwoord nummer="2">Indien de toetsingscommissies hebben geoordeeld dat de arts onzorgvuldig heeft gehandeld, wordt de zaak ter kennis van het College van procureurs-generaal gebracht. Het College beslist of een gerechtelijk vooronderzoek zal worden geopend. De zaak wordt ook gemeld aan de regionaal inspecteur voor de gezondheidszorg. Deze inspecteur beslist of de arts tuchtrechtelijk zal worden aangepakt. Ik verwijs voor het overige naar het antwoord op vraag 1. Tevens merk ik op dat in het standpunt over het hierboven genoemde evaluatierapport nader op deze problematiek zal worden ingegaan. </antwoord>
      <antwoord nummer="3">Bij «versterven» gaat het om de beslissing tot het niet instellen of staken van het kunstmatig toedienen van voedsel en vocht. </antwoord>
      <antwoord nummer="4">Voor de beantwoording van deze vraag verwijs ik naar het antwoord op vraag 5. </antwoord>
      <antwoord nummer="5">Sedatie is het bewustzijn van een patiënt verminderen door middel van medicamenten om de patiënt als het ware voortdurend te laten slapen, opdat de patiënt zich niet meer bewust is van zijn omgeving en zijn lijden. Terminale sedatie kan men beschouwen als sedatie aan het einde van het leven, wanneer duidelijk is dat de patiënt zal overlijden. Bij euthanasie gaat het om actieve levensbeëindiging door middel van toediening van medicamenten op verzoek van de patiënt. Een arts pleegt geen strafbaar feit als zijn handelen kan worden aangemerkt als een normaal medische handeling. Er is bijvoorbeeld sprake van normaal medisch handelen, indien een behandeling wordt gestaakt of niet ingesteld, omdat deze medisch zinloos wordt geacht. De beslissing tot het niet instellen of staken van het kunstmatig toedienen van voedsel en vocht is een medische beslissing in het zicht van het levenseinde, die de arts neemt wanneer duidelijk is dat een patiënt weigert om voedsel en vocht tot zich te nemen of wanneer de arts anderszins van oordeel is dat het toedienen van voedsel en vocht langs kunstmatige weg medisch gesproken zinloos is. Een dergelijke beslissing zal door de arts worden genomen conform de bestaande medische standaard. Zoals ik bij het antwoord op eenzelfde soort vraag van de leden Vos en Tonkens heb aangegeven wordt in het standpunt over het hierboven aangehaalde evaluatierapport nader op deze problematiek ingegaan (vraag 1 van de schriftelijke vragen van de leden Vos en Tonkens aan de minister van Justitie over de uitlatingen van de Procureur-Generaal de heer De Wijkerslooth, ingezonden 27 juni 2003, 2020314060). </antwoord>
      <noten afkomstig="antwoord"/>
   </antwoorden>
</kvr>
