<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de minister van Volkshuisvesting, Ruimtelijke Ordening en Milieubeheer over gezondheidsrisico's voor bewoners naast of boven chemische wasserijen. (Ingezonden 20 maart 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11426
</item>
         <item attribuut="Inhoud">Vragen dringen aan op een verbod van het gebruik van PER (tetrachloorethyleen), hetgeen chemische dampen veroorzaakt.</item>
         <item attribuut="Rubriek">Milieu (Hinderwet)</item>
         <item attribuut="Trefwoorden">Geurhinder</item>
         <item attribuut="Vindplaats">Kamervragen met antwoord 1999-2000, nr. 1036, Tweede Kamer</item>
         <item attribuut="Vraagnr_bij_indiening">2990008570</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2000-04-04</item>
         <item attribuut="Datum_indiening">2000-03-20</item>
         <item attribuut="Document-id">KVR11426</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2247" allpagenumbers="2247 2248" vetnummer="2990008570" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11426" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1036" onderwerp="" indiendatum="2000-03-20">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-04-4">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Welke andere gevolgen verbindt u aan de uitkomsten van een recent onderzoek van de DCMR naar de gezondheidsrisico’s voor bewoners van woningen naast of boven chemische wasserijen, anders dan dat de Inspectie Milieuhygiëne een onderzoek instelt? <voetnoot nummer="1"/>
      </vraag>
      <vraag nummer="2">Deelt u de mening dat de bestaande belasting voor bewoners van woningen naast of boven chemische wasserijen onaanvaardbaar is? </vraag>
      <vraag nummer="3">Welke directe consequenties hebben de onderzoeksresultaten uit de Rijnmond voor de ontwerp-AMvB Textielreinigingsbedrijven? Door middel van welke maatregelen kunnen de bewoners snel en effectief worden beschermd? Bent u bereid een versneld verbod van PER in overweging te nemen? </vraag>
      <vraag nummer="4">Kunt u uitleggen hoe een verbod op het gebruik van PER zal worden omgezet (zoals in het persbericht is vermeld)? Is het waar dat de desbetreffende Algemene Maatregel van Bestuur «slechts» in een aanscherping van het Maximaal Toelaatbare Risico voorziet en dus niet in een verbod? </vraag>
      <vraag nummer="5">Wanneer zal de AMvB in werking treden? </vraag>
      <noten afkomstig="vraag">
         <noot nummer="1" datum="2000-03-7" bron="Persbericht ministerie van VROM">Persbericht ministerie van VROM, 7 maart 2000</noot>
      </noten>
   </vragen>
   <antwoorden aantal="5">
      <antwoord nummer="1">Het onderzoek door de Inspectie is ingesteld naar aanleiding van het (tussen)rapport van de DCMR. Zowel het Inspectieonderzoek als het DCMR-onderzoek richt zich op de naleving van het vigerende Besluit chemische wasserijen milieubeheer. De opzet van het inspectieonderzoek is zodanig dat het bevoegd gezag (doorgaans de gemeente) de gelegenheid krijgt zelf de handhaving ter hand te nemen en geconstateerde overtredingen te beëindigen. Blijft dit uit, dan voorziet de onderzoeksopzet in een grotere corrigerende rol van de Inspectie. </antwoord>
      <antwoord nummer="2">Het vigerende Besluit chemische wasserijen milieubeheer, dat op 1 april 1990 in werking is getreden, bevat het volgende voorschrift: «Wanneer een ruimte waarin met PER wordt gewerkt, direct grenst aan één of meerdere ruimten van derden, moeten de scheidingswanden of scheidingsplafonds gasdicht zijn uitgevoerd; leidingdoorvoeringen door deze wanden of plafonds moeten gasdicht zijn uitgevoerd.» Dit voorschrift is indertijd opgenomen met het oog op de bescherming van bewoners van woningen naast en boven chemische wasserijen. Het inspectie-onderzoek richt zich onder meer op de feitelijke naleving van dit voorschrift. </antwoord>
      <antwoord nummer="3">Bij het antwoord op vraag 2 is aangegeven dat het Besluit chemische wasserijen milieubeheer uit 1990 reeds voorziet in een bepaling terzake. Het ontwerp-besluit textielreinigingsbedrijven milieubeheer, de beoogd opvolger van het Besluit chemische wasserijen milieubeheer, bevat eenzelfde voorschrift. Dit komt voort uit een onverminderde aandacht voor dit aspect. De maatregelen die nodig zijn om aan deze bepaling te voldoen, hangen in hoge mate af van de aanwezige bouwkundige constructie. Uit het rapport van de DCMR kan worden afgeleid dat in enkele situaties volstaan kan worden met het aanbrengen van dampwerende folie, terwijl in andere situaties ingrijpender voorzieningen nodig zijn. In mijn brief van 1 februari 2000, kenmerk ICB 1999260084, heb ik de Kamer geïnformeerd over mijn beleid ten aanzien van het gebruik van PER bij textielreinigingsbedrijven. Kortheidshalve verwijs ik u naar deze brief. </antwoord>
      <antwoord nummer="4">Het persbericht van VROM bevat de zinsnede «Het gebruik van het oplosmiddel PER zal met ingang van 2007 worden verboden.» Gelet op het in het ontwerp-besluit vastgelegde MTR (zie ook mijn brief van 1 februari 2000, kenmerk ICB 1999260084) is de verwachting dat binnen 5 jaar na inwerkingtreding van het besluit geen sprake meer zal zijn van textielreiniging in de woonomgeving, tenzij bedrijven zodanige technieken gaan toepassen dat aan het vastgelegde MTR wordt voldaan. Het milieubeleid blijft gericht op het behalen en naleven van het MTR. Omdat het Inspectie-onderzoek zich richt op chemische wasserijen in de woonomgeving, moet de aangehaalde zinsnede uit het persbericht in het licht van deze beleidsontwikkeling worden gelezen. </antwoord>
      <antwoord nummer="5">In mijn brief van 1 februari 2000, kenmerk ICB 1999260084, gaf ik aan dat het ontwerp-besluit zo spoedig mogelijk naar de Raad van State zou worden gezonden. Dit is inmiddels geschied. Het tijdstip van inwerkingtreding van het Besluit textielreinigingsbedrijven milieubeheer is afhankelijk van de termijn waarop de Raad van State het gevraagde advies aanbiedt en de tijd die nodig is om, naar aanleiding van dat advies, het definitieve besluit te formuleren. </antwoord>
      <noten afkomstig="antwoord"/>
   </antwoorden>
</kvr>
