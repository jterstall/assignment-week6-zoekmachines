<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pechtold (D66) aan de ministers van Volkshuisvesting, Ruimtelijke Ordening en Milieubeheer, van Justitie en van Buitenlandse Zaken over de geplande nieuwbouw van het Europol hoofdkantoor. (Ingezonden 25 april 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28397
</item>
         <item attribuut="Inhoud">Vragen naar aanleiding van bericht in AD/Haagse Courant (19 april 2007): inzake de bezorgdheid van buurtbewoners in het Statenkwartier in Den Haag over de effecten van de nieuwbouw van Europol op de veiligheid, bereikbaarheid en 'het beschermde stadsgezicht' van hun buurt.</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Gemeenten)</item>
         <item attribuut="Trefwoorden">Gemeenten Politie Stads- en dorpsgezichten</item>
         <item attribuut="Vindplaats">Kamervragen met antwoord 2006-2007, nr. 1788, Tweede Kamer</item>
         <item attribuut="Vraagnr_bij_indiening">2060713490</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM) Justitie (JUS) Buitenlandse Zaken (BUZA)</item>
         <item attribuut="Indiener">
            <persoon partij="D66">Pechtold</persoon>
         </item>
         <item attribuut="Datum_reaktie">2007-06-07</item>
         <item attribuut="Datum_indiening">2007-04-25</item>
         <item attribuut="Document-id">KVR28397</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3783" allpagenumbers="3783 3784" vetnummer="2060713490" code="0607tkkvr1788" lopendefooter="Tweede Kamer, vergaderjaar 2006–2007, Aanhangsel" filenaam="KVR28397" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1788" onderwerp="" indiendatum="2007-04-25">
         <vrager partij="D66" oorsprong="parlement">Pechtold</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-06-7">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de ministers van Justitie en van Buitenlandse Zaken, zie ook Aanhangsel Handelingen nr</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wat is uw reactie op het artikel «Wachten op een bom» en de daarin door buurtbewoners geuite zorgen? <voetnoot nummer="1"/>Welke acties heeft u vanuit uw verantwoordelijkheid als opdrachtgever en initiatiefnemer ondernomen om deze zorgen te adresseren? </vraag>
      <vraag nummer="2">Welke effecten zal de nieuwbouw van het Europol hoofdkantoor hebben op de veiligheid en bereikbaarheid van de directe omgeving, en het «beschermd stadsgezicht» van het Statenkwartier? Is er sprake van een integraal veiligheidsplan voor het betrokken gebied? Hoe is ervoor zorg gedragen dat de problemen rond de Amerikaanse ambassade in Den Haag zich in dit geval niet opnieuw zullen voordoen? Overweegt u ook alternatieve vestigingslocaties? </vraag>
      <vraag nummer="3">Hoe beoordeelt u de procedure rond de totstandkoming van het bestemmingsplan voor deze buurt? Hoe wordt de inspraak van omwonenden gewaarborgd in de bestemmingsplanprocedure voordat de geplande nieuwbouw een feit is? </vraag>
      <noten afkomstig="vraag">
         <noot nummer="1" datum="2007-04-19" bron="AD/Haagse Courant">AD/Haagse Courant, 19 april 2007</noot>
      </noten>
   </vragen>
   <antwoorden aantal="3">
      <antwoord nummer="1">De in het artikel geuite zorgen zijn gedeeltelijk herkenbaar in de ingediende bezwaren. Echter op een aantal punten bevat het artikel feitelijke onjuistheden. De belangrijkste onjuistheid betreft de mededeling dat de locatie door Europol zou zijn afgewezen bij monde van het Vastgoedbedrijf IPMMC. De aangehaalde citaten in het artikel hebben betrekking op de periode kort na de aanslagen op het World Trade Centre in New York in 2001 toen nog werd gesproken over huisvesting in het Congresgebouw. Europol heeft toen de locatie in het Congresgebouw uit veiligheidsoverwegingen heroverwogen. Daarna is de locatie Statenhal vrijgekomen. Alhoewel de locatie Statenhal in hetzelfde gebied ligt valt het gebouw op deze locatie in tegenstelling tot het Congresgebouw beter te beveiligen. Europol heeft daarop gekozen voor de locatie Statenhal. In het artikel wordt de indruk gewekt dat Europol vrijwel voortdurend onderwerp van bedreiging is. Gedurende de laatste bijna 10 jaar is er echter slechts sprake geweest van een bombrief die gericht was tegen meerdere Europese instellingen. De locatie voor Europol is bij voortduring onderdeel geweest van informatie en communicatie met de omwonenden. Meer in het bijzonder is steeds medegedeeld dat het gaat om de fysieke beveiliging van de gegevens en informatie, waarmee door Europol wordt gewerkt en van de mensen die hiermee omgaan. Er zijn door de gemeente in samenwerking met het Rijk vijf informatiebijeenkomsten gehouden en er is gesproken met een vertegenwoordiging van omwonenden en bezwaarhebbenden. Daarin is getracht om hun zorg zoveel mogelijk weg te nemen op basis van feitelijke informatie. De fysieke maatregelen bevinden zich binnen de erfgrens van het perceel, met uitzondering van de paaltjes op het trottoir. Het gebied rond The Hague World Forum, waarvan het Europolgebouw deel uitmaakt, wordt door een landschapsarchitect opnieuw ingericht, waarbij een aantrekkelijke openbare ruimte ontstaat waarin ook omwonenden zich kunnen begeven. Rondom Europol komt er wel een gebied met restricties voor het vrije verkeer van auto’s. Fietsers en voetgangers kunnen zich hier wel vrij begeven. </antwoord>
      <antwoord nummer="2">De nieuwbouw zal een positief effect hebben op de bereikbaarheid van de directe omgeving. Voorheen was de verkeers- en parkeerdruk van de Statenhal op jaarbasis ca. 90.750 auto’s. Het aan- en afrijden gebeurde via de Johan de Wittlaan, respectievelijk de Eisenhowerlaan, waarbij via de Eisenhowerlaan circa 60.000 auto’s het Statenkwartier verlieten. Deze verkeers- en parkeerdruk is inmiddels met de sloop van de Statenhal gestopt. Uitgezonderd circa 40 VIP auto’s die aan- en afrijden via de Eisenhowerlaan, wordt de nieuwe parkeergarage aan- en afgereden via de Johan de Wittlaan. In een groter verband is de Johan de Wittlaan zelf onderwerp van studie in het totale verkeerscirculatieplan. Er is er geen integraal veiligheidsplan opgesteld. Bij de verdere ontwikkeling van het gebied rond The Hague World Forum zal dit nader worden bezien. Voor het handhaven van de veiligheid/openbare orde in het gebied zijn de normaal geldende beleidsuitgangspunten voor politie en brandweer aan de orde. De bij Europol te nemen veiligheidsmaatregelen zijn vergelijkbaar met de veiligheidsmaatregelen zoals die bij verschillende andere organisaties met een vergelijkbaar dreigingsniveau aan de orde zijn en die ook in de nabijheid van bewoonde stadswijken en verkeersaders zijn gebouwd. Desalniettemin is er, zoals reeds aangegeven, wel sprake van restricties in een gedeelte van het openbaar gebied rondom Europol voor het vrije verkeer van auto’s. De nieuwbouwlocatie heeft de voorkeur vanwege het feit dat met de sloop van de Statenhal (als onderdeel van het Congrescentrum) een locatie beschikbaar is gekomen waarop de nieuwbouw van Europol zeer goed te realiseren is. De locatie heeft ook de voorkeur omdat de gekozen locatie in verschillende ruimtelijke visies – in het bijzonder het Streekplan Zuid-Holland West 2003 en de Structuurvisie Den Haag 2020 – specifiek aangewezen is voor de ontwikkeling van de internationale instellingen en instellingen met de nadruk op internationaal recht. De realisatie van het nieuwe hoofdkantoor van Europol aan de Eisenhowerlaan past in deze visie. Er wordt dan ook geen alternatieve locatie overwogen. De bouwlocatie voor het kantoor van Europol ligt buiten de grenzen van het «Rijksbeschermd Stadsgezicht Statenkwartier’. Het gebied rondom het Congrescentrum/NCC (tegenwoordig WFCC) is bij de aanwijzing bewust buiten de begrenzing van dit beschermde stadgezicht gehouden, omdat dit gedeelte door de veranderingen na de Tweede Wereldoorlog een geheel eigen opzet, maat en schaal heeft gekregen die sterk afwijkt van de kenmerken van het Statenkwartier. Binnen die nieuwe opzet voegt het plan van Europol zich. Hoewel het bouwplan formeel buiten het beschermde stadgezicht valt, is er wel zorgvuldig gekeken naar de invloed die het heeft op het stadsgezicht. Om een «harde» confrontatie te vermijden is daarom in de opzet van het gebouw rekening gehouden met deze context. Dat is gebeurd door ten eerste het gebouw van Europol terug te leggen ten opzichte van de Eisenhowerlaan (in de rooilijn van de naastgelegen villa’s). Ten tweede door te kiezen voor een opzet waarbij vier kantoorschijven haaks op de Eisenhowerlaan staan (met daartussen terugliggende lagere bebouwing) en zo te zorgen voor afwisseling en ritmiek langs deze straat. Tot slot is het hoogste bouwdeel gesitueerd in de zichtlijn van de Prins Mauritslaan. </antwoord>
      <antwoord nummer="3">De procedure om te komen tot een bestemmingsplan is in volle gang. De procedure neemt meer tijd in beslag dan aanvankelijk werd verondersteld. Het college van burgemeester en wethouders heeft op 8 mei 2007 het ontwerpbestemmingsplan ingestemd. Het ontwerpbestemmingsplan en de bijbehorende stukken zullen van 22 mei tot en met 2 juli 2007 ter visie worden gelegd. Gedurende deze periode kunnen verschillende zienswijzen naar voren worden gebracht. De inspraak gebeurt conform de regelgeving terzake, waarbij alle zaken in acht worden genomen die behoren bij een adequate informatievoorziening (zie kamerstuk 30 178, nr. 3). </antwoord>
      <noten afkomstig="antwoord"/>
   </antwoorden>
</kvr>
