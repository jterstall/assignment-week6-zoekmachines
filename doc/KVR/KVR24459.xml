<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmer en Dijsselbloem (beiden PvdA) aan de ministers van Justitie en van Buitenlandse Zaken over internationale kinderontvoering in vervolg op eerdere vragen over het naar Tunesië ontvoerde jongetje Alaya uit Dordrecht. (Ingezonden 7 november 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24459
</item>
         <item attribuut="Inhoud">Vragen naar aanleiding van zaak ontvoering van een naar Tunesië ontvoerd jongetje uit Dordrecht. De Tunesische ambassade in Nederland had een Tunesisch paspoort voor het jongetje aan de vader gegeven zonder toestemming van de moeder. Aanvulling op eerdere Kamervragen van de leden Dijsselbloem, Timmer, Arib en Koenders (PvdA) (Aanhangsel van de Handelingen II, 2004-2005, nrs. 1374 en 1602).</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Strafrecht en strafprocesrecht (Misdrijven)</item>
         <item attribuut="Trefwoorden">Delicten Jeugdigen Personen- en familierecht Tunesië</item>
         <item attribuut="Vindplaats">Kamervragen met antwoord 2005-2006, nr. 490, Tweede Kamer</item>
         <item attribuut="Vraagnr_bij_indiening">2050602680</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Timmer</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2005-12-06</item>
         <item attribuut="Datum_indiening">2005-11-07</item>
         <item attribuut="Document-id">KVR24459</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1045" allpagenumbers="1045 1046" vetnummer="205062680" code="0506tkkvr490" lopendefooter="Tweede Kamer, vergaderjaar 2005–2006, Aanhangsel" filenaam="KVR24459" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="490" onderwerp="" indiendatum="2005-11-7">
         <vrager partij="PvdA" oorsprong="parlement">Timmer</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-12-6">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hoeveel Nederlandse kinderen zijn er op dit moment slachtoffer van ontvoeringen naar het buitenland? In hoeveel van die gevallen gaat het om een ontvoering naar Tunesië? Is dit aantal kinderen voor u reden tot extra maatregelen met betrekking tot Tunesië? <voetnoot nummer="1"/>
      </vraag>
      <vraag nummer="2">Wat is er in deze zaak gebeurd, en door de Nederlandse Ambassade in Tunis gedaan, sinds maart 2005? </vraag>
      <vraag nummer="3" voetnoot="2">Bent u bereid om de contacten met Tunesië te intensiveren, nu de zaak niet meer onder de rechter is, om de veilige terugkeer van het jongetje Alaya naar Nederland te bespoedigen? <voetnoot nummer="2"/>Zo ja, hoe gaat u dat dan doen? Zo neen, waarom niet? </vraag>
      <vraag nummer="4">Hoe beoordeelt u het feit dat de Tunesische ambassade in Nederland een Tunesisch paspoort voor een kind afgeeft aan de vader zonder toestemming van de moeder? Is dit aanleiding voor overleg? Hoe verhoudt dit zich tot het Nederlandse recht? Hoe kan dit in de toekomst voorkomen worden? </vraag>
      <vraag nummer="5">Is het waar dat Frankrijk en/of Italië wel bilaterale afspraken over samenwerking in gevallen van internationale kinderontvoering hebben gemaakt met Tunesië en Nederland niet? Zo ja, hoe luiden deze afspraken en waarom heeft Nederland nog geen afspraken gemaakt? Bent u bereid om u hiervoor in te zetten? Zo neen, waarom niet? </vraag>
      <vraag nummer="6">Wanneer verwacht u dat Alaya weer veilig thuis bij zijn moeder in Nederland is? En waarop baseert u deze verwachting? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, nrs. 1374 en 1602, vergaderjaar 2004–2005.</noot>
         <noot nummer="2" documenttype="Kamervragen" documentnummer="1374" documentjaargang="2004-2005">Aanhangsel Handelingen, nr. 1374, vergaderjaar 2004–2005, antwoord op vraag 3.</noot>
      </noten>
   </vragen>
   <antwoorden aantal="6">
      <antwoord nummer="1">De telling van 2004 wijst uit dat er in totaal 126 Nederlandse kinderen door een van de (verzorgende) ouders naar het buitenland is meegenomen, waarvoor bij de Centrale autoriteit een verzoek is ingediend. Hiervan zijn 2 kinderen naar Tunesië meegenomen. Zoals uit de beantwoording zal blijken doet de Nederlandse overheid datgene wat in haar mogelijkheden ligt en ziet in het algemeen geen redenen voor extra maatregelen met betrekking tot Tunesië. </antwoord>
      <antwoord nummer="2">Op 4 april 2005 heeft de Nederlandse ambassade in Tunis het Tunesische ministerie van Buitenlandse Zaken opnieuw per nota verzocht medewerking te verlenen aan de teruggeleiding van Alaya. Op 6 juni 2005 heeft de ambassade wederom de Tunesische autoriteiten aangeschreven over het teruggeleidingsverzoek. In deze nota werd tevens zorg uitgesproken voor doorontvoering van Alaya naar een derde land. Daarvan bleek in Nederlands opsporingsonderzoek, waarvan de resultaten zijn ingebracht in de Tunesische rechtszaak. Op 17 juni 2005 werd in een rappelnota aan het Tunesische ministerie van Buitenlandse Zaken nogmaals de zorg voor doorontvoering uitgesproken. Tevens werd er in de nota op gewezen, dat ook al zou de grootmoeder met Alaya Tunesië niet kunnen verlaten, er een reële mogelijkheid bestaat dat zij met het kind in het binnenland van Tunesië verdwijnt, zoals al eerder is gebeurd. Op 30 augustus 2005 en op 8 november 2005 heeft de ambassade het teruggeleidingsverzoek van Alaya opnieuw onder de aandacht gebracht van het Tunesische ministerie van Buitenlandse Zaken. Daarnaast heeft de ambassade frequent contact, zowel telefonisch als per e-mail, met de moeder van Alaya alsook met haar Tunesische advocaat. Wanneer de moeder van Alaya in Tunesië verblijft, staat de ambassade haar zoveel mogelijk bij. Op 21 juni 2005 besprak de minister van Buitenlandse Zaken tijdens zijn bezoek aan Tunesië zeer gedetailleerd de kwestie van Alaya tijdens persoonlijke gesprekken met zowel de Tunesische minister van Justitie als met de Tunesische minister van Buitenlandse Zaken. Op 14 november jl. is een nota door het ministerie van Buitenlandse Zaken verzonden aan de Tunesische ambassade te Den Haag, waarin de ambassade is verzocht mee te werken aan een snelle terugkeer van Alaya. </antwoord>
      <antwoord nummer="3">Zoals blijkt uit het antwoord op vraag 2, zijn de contacten met Tunesië reeds verder geïntensiveerd. Zo heeft de minister van Buitenlandse Zaken in dat kader, tijdens zijn bezoek aan Tunesië, persoonlijk de terugkeer van Alaya bij zowel de minister van Justitie als de minister van Buitenlandse Zaken bepleit. De Nederlandse ambassade te Tunis en het departement zullen zich ook in de toekomst maximaal blijven inzetten voor de teruggeleiding van Alaya. </antwoord>
      <antwoord nummer="4">In geval er sprake is van een dubbele nationaliteit, de Nederlandse en de Tunesische, kunnen ook de Tunesische autoriteiten een paspoort afgeven. Het is niet aan de Nederlandse autoriteiten zich te mengen in het paspoortafgiftebeleid van een vreemde Staat. Dit beleid behoort tot de soevereiniteit van die Staat. </antwoord>
      <antwoord nummer="5">Het terughalen van kinderen na een kinderontvoering verloopt in het algemeen beter als het desbetreffende land is aangesloten bij het Haags Kinderontvoeringsverdrag 1980. In beginsel sluit Nederland dan ook geen bilaterale verdragen met niet-verdragslanden, maar moedigt deze landen aan om partij te worden bij het multilaterale verdrag, waarbij inmiddels 75 staten zijn aangesloten. Er is voor het sluiten van bilaterale verdragen ook geen ruimte meer, aangezien als gevolg van de totstandkoming van de verordening «Brussel II bis» (Verordening (EG) nr. 2201/2003 van de Raad van 27 november 2003 betreffende de bevoegdheid en de erkenning en tenuitvoerlegging van beslissingen in huwelijkszaken en inzake de ouderlijke verantwoordelijkheid, en tot intrekking van Verordening (EG) nr. 1347/2000 (PbEU L 338)) de EG exclusief extern bevoegd is op het gebied van echtscheiding en ouderlijke verantwoordelijkheid. Individuele lidstaten van de EU kunnen niet langer met derde staten verdragen aangaan op dit terrein. Een aantal Europese landen heeft in het verleden getracht medewerking van Noord-Afrikaanse staten bij kinderontvoering te realiseren door het sluiten van bilaterale erkenningsverdragen met deze staten. Frankrijk behoort tot deze landen. Voor zover bekend, bestaat er tussen Italië en Tunesië geen bilaterale overeenkomst. Uit de praktijk van deze landen blijkt echter dat ook via deze bilaterale verdragen geen vooruitgang wordt geboekt. In dit verband is verder van belang dat in het kader van de Haagse Conferentie voor het Internationaal Privaatrecht in 2004 in Malta een rechtersconferentie is gehouden, waaraan, naast een aantal West-Europese landen, zeven landen uit het gebied rond de Middellandse Zee, waaronder ook Tunesië, hebben deelgenomen. De bedoeling van dit initiatief, dat een vervolg zal krijgen, is juridische deskundigen in de mediterrane regio vertrouwd te maken met de oplossingen van het Haags Kinderontvoeringsverdrag, en problemen in de relaties met die landen op een praktische wijze op te lossen. In het licht van het vorenstaande, maar ook omdat er slechts enkele (momenteel twee) gevallen van internationale kinderontvoering naar Tunesië bekend zijn, heeft Nederland geen bilateraal verdrag over samenwerking met Tunesië gesloten. Zoals genoemd, bestaat daartoe ook geen ruimte meer. Wél wordt regelmatig overleg gevoerd met de Tunesische autoriteiten. </antwoord>
      <antwoord nummer="6">Het is begrijpelijk dat alle betrokkenen naar een spoedige terugkeer van Alaya uitkijken. Over het moment van een mogelijke terugkeer van Alaya naar Nederland kunnen op dit moment echter geen uitspraken worden gedaan. De terugkeer van Alaya is immers niet mogelijk zonder de medewerking van de vader of de Tunesische autoriteiten. </antwoord>
      <noten afkomstig="antwoord"/>
   </antwoorden>
</kvr>
