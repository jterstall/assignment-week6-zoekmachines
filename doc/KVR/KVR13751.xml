<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Justitie over het te vondeling leggen van baby's. (Ingezonden 14 maart 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13751
</item>
         <item attribuut="Inhoud">Vragen naar aanleiding van het antwoord op eerdere vragen hierover (Aanhangsel van de Handelingen II, 2000-2001, 465), over het oordeel van de minister van Justitie dat een eventuele verhoging van het aantal adoptiekinderen dat zijn biologische ouders(s) niet kan achterhalen bij het gebruik van een zgn. vondelingenluikje ernstiger is dan het feit dat een pasgeboren kind grote kans heeft te overlijden als gevolg van een paniekreactie van de vrouw, die ongewild zwanger is geworden en niet weet hoe en waar haar kind op te voeden.</item>
         <item attribuut="Rubriek">Welzijn (Jeugdigen) Welzijn (Vrouwen)</item>
         <item attribuut="Trefwoorden">Jeugdigen Vrouwen</item>
         <item attribuut="Vindplaats">Kamervragen met antwoord 2000-2001, nr. 1252, Tweede Kamer</item>
         <item attribuut="Vraagnr_bij_indiening">2000108020</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-05-23</item>
         <item attribuut="Datum_indiening">2001-03-14</item>
         <item attribuut="Document-id">KVR13751</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2611" allpagenumbers="2611 2612" vetnummer="2000108020" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13751" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1252" onderwerp="" indiendatum="2001-03-14">
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="23 mei 2001), zie ook Aanhangsel Handelingen nr. 1045, vergaderjaar 2000–2001">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Waarop is uw oordeel gebaseerd dat een eventuele verhoging van het aantal adoptiekinderen dat zijn biologische ouder(s) niet kan achterhalen bij het gebruik van een zgn. vondelingenluikje ernstiger is dan het feit dat een pasgeboren kind grote kans heeft te overlijden als gevolg van een paniekreactie van de vrouw, die ongewild zwanger is geworden en niet weet hoe en waar haar kind op te voeden? <voetnoot nummer="1"/>
      </vraag>
      <vraag nummer="2">Deelt u de mening dat het wenselijk zou zijn maatregelen te nemen waardoor af wordt gezien van vervolging van bijvoorbeeld (de hulp bij) het te vondeling leggen van kinderen, via het opstellen van richtlijnen hiertoe? Zou het in dit verband ook niet wenselijk zijn om waarborgen te creëren, zodat vrouwen eventueel anoniem kunnen bevallen wanneer zij in een ernstige noodsituatie verkeren en reeds bij voorbaat ervan overtuigd zijn dat zij hun kind niet willen of kunnen verzorgen? </vraag>
      <vraag nummer="3">Bent u bereid na te gaan hoe de ervaringen hieromtrent in het buitenland ook toegepast kunnen worden in ons land? </vraag>
      <noten afkomstig="vraag">
         <noot nummer="1">Zoals gesteld in de beantwoording van de eerdere vragen terzake van 29 december 2000, Aanhangsel Handelingen nr. 465, vergaderjaar 2000–2001</noot>
      </noten>
   </vragen>
   <antwoorden aantal="3">
      <antwoord nummer="1">Bij een oordeel over een zogenoemd vondelingenluikje spelen zowel belangen van het kind als van de moeder. Het gaat daarbij niet in eerste instantie om de vraag welke belangen het zwaarst wegen. Het kind heeft recht op informatie over afstamming, zoals vastgelegd in het ook door Nederland geratificeerde Internationaal Verdrag inzake de Rechten van het Kind. Uit onderzoek is inmiddels bekend dat kinderen die geheel onbekend zijn met hun afstamming op latere leeftijd een grote kans lopen hiermee problemen te krijgen. De moeder verkeert echter in een bijzondere noodsituatie: niet alleen heeft zij het feit van haar ongewenste zwangerschap kennelijk met niemand in haar eigen omgeving kunnen bespreken, maar in het uiterste geval is zij ook tijdens de bevalling van elke hulp verstoken. Het is van essentieel belang dat zij enige vorm van hulp krijgt voor sociale, psychische en eventueel medische problemen. Het gaat hier om problemen die verder strekken dan de periode van zwangerschap en bevalling. Vrouwen die hun kind ergens (kunnen) deponeren, blijven van elke vorm van hulp verstoken. Getracht wordt door een goede hulpverlening en door het zoveel mogelijk bekendheid geven aan het feit dat deze hulpverlening bestaat, te bewerkstelligen dat vrouwen óók wanneer zij in een panieksituatie komen te verkeren, dit hulpaanbod weten te bereiken. </antwoord>
      <antwoord nummer="2">Het voordeel van het in het strafrecht houden van het te vondeling leggen van een baby is dat hierdoor de politie kan worden ingeschakeld. Gebleken is dat de politie betere mogelijkheden heeft de vrouwen op te sporen dan de hulpverlening. Overigens worden dergelijke zaken in de meeste gevallen geseponeerd. De waarborgen als waar u om vraagt acht ik niet nodig. Uitgangspunt is dat alle afstandssituaties zeer vertrouwelijk worden behandeld. Gegevens over de moeder zijn wel bekend bij de hulpverlener, maar worden niet aan derden bekendgemaakt. Wanneer een kind daaraan toe is, kan het bij de Raad voor de Kinderbescherming een verzoek om informatie indienen. Op een dergelijk verzoek is de Wet bescherming persoonsgegevens van toepassing. Totale anonimiteit is dus weliswaar niet mogelijk, maar er wordt op deze wijze zoveel mogelijk tegemoetgekomen aan de wens van de vrouw om voor haar omgeving geheim te houden dat zij een kind heeft gekregen. </antwoord>
      <antwoord nummer="3">Volgens een internationale verkenning van de Stichting International Social Service is de discussie in Europese landen over een vondelingenluikje kritisch tot afwijzend (ook in landen als Duitsland en België waar particulier initiatief in sommige steden zo’n voorziening in stand houdt). Zoals hierboven aangegeven denk ik dat er beter kan worden geïnvesteerd in een goede hulpverlening aan moeder én kind. </antwoord>
      <noten afkomstig="antwoord"/>
   </antwoorden>
</kvr>
