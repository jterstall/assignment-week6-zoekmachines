<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over mogelijke fraude met Nederlandse hulpgelden. (Ingezonden 13 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4615
</item>
         <item attribuut="Inhoud">Betreft hulpgelden voor het door SNV uitgevoerde Traditional Irrigation Project (TIP) in Tanzania.</item>
         <item attribuut="Rubriek">Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Fraude Ontwikkelingssamenwerking Tanzania</item>
         <item attribuut="Vindplaats">Kamervragen met antwoord 1996-1997, nr. 925, Tweede Kamer</item>
         <item attribuut="Afkomstig_van">Ontwikkelingssamenwerking (OSW)</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1997-03-27</item>
         <item attribuut="Datum_indiening">1997-03-13</item>
         <item attribuut="Document-id">KVR4615</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1893" allpagenumbers="1893 1894" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="925" onderwerp="" indiendatum="1997-03-13">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1997-03-27">
         <antwoorder functie="minister" ministerie="">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Zijn Nederlandse hulpgelden voor een irrigatieproject in Tanzania voor oneigenlijke doeleinden gebruikt? Zo ja, welke bedragen zijn hiermee gemoeid? </vraag>
      <vraag nummer="2">Wat zijn naar uw mening de resultaten van het betreffende irrigatieproject? </vraag>
      <vraag nummer="3">Hoeveel ontwikkelingsgeld is sinds het begin met betreffend project gemoeid? </vraag>
      <vraag nummer="4">Wat is uw oordeel over het werk van de Nederlandse onderzoekscommissie, die onderzoek deed naar de gang van zaken bij betreffend project? </vraag>
      <vraag nummer="5">Welke maatregelen zijn reeds genomen en zullen worden genomen om de blijvende fraude met Nederlandse hulpgelden in Tanzania te voorkomen? </vraag>
      <vraag nummer="6">Bent u bereid de ontwikkelingsrelatie met Tanzania op te schorten als geen kwalitatief goede besteding van gelden mogelijk zal blijken? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">In mei 1996 werd in rapportages van de Nederlandse Ambassade in Dar es Salaam melding gemaakt van mogelijk oneigenlijk gebruik van Nederlandse hulpgelden in het door SNV uitgevoerde Traditional Irrigation Project (TIP) in Tanzania. In diezelfde periode ontving ik een schrijven van een SNV’er werkzaam in het genoemde project, waarin soortgelijke beschuldigingen werden geuit. Naar aanleiding hiervan heb ik besloten een onderzoek in te stellen naar het TIP-programma. In juni 1996 heb ik daartoe een missie opgedragen onderzoek te doen naar mogelijke onrechtmatige aanwending van fondsen in het kader van het TIP-programma, en de acties die naar aanleiding hiervan door SNV ondernomen waren. De missie bestond uit de heren Peters (ex Plaatsvervangend Directeur-Generaal Internationale Samenwerking), Alblas en Van Lochem. Dit onderzoek werd uitgevoerd door de accountantsdienst van het Ministerie van Buitenlandse Zaken; ook de Tanzaniaanse vestiging van het accountantskantoor Coopers &amp; Lybrand is hierbij betrokken geweest. In het rapport dat door de missie is opgesteld wordt geconcludeerd, dat de administratieve organisatie van het TIP-programma in Tanzania zwak was en dat op een aantal essentiële onderdelen een redelijke registratie van financiële feiten ontbrak. In een dergelijke situatie, zo stelt het rapport, is het moeilijk en deels onmogelijk om beweringen over onregelmatigheden te bevestigen danwel te ontzenuwen. Desondanks is alles in het werk gesteld om zoveel mogelijk informatie te verkrijgen en te analyseren. Daaruit kwam naar voren, dat de omvang van de uit gebrekkige projectadministratie voortvloeiende onvolkomenheden een relatief gering financieel belang beslaat. In totaal betreft het, aldus de missie, een bedrag van f 28 000,00. </antwoord>
      <antwoord nummer="2">Bovengenoemde missie is tevens gevraagd zich op inhoudelijke gronden een oordeel te vormen over het TIP-programma. De resultaten van het TIP-programma werden door de missie positief beoordeeld. Er bestaat waardering voor de participatieve en stapsgewijze benadering die wordt gevolgd. Ook heeft het TIP-programma aantoonbaar geleid tot een verhoging van de land- en tuinbouwopbrengsten van de deelnemende groepen. Mede op basis van de bevindingen van de missie concludeer ik dat het TIP-programma, waarin verbetering van de irrigatiesystemen op redelijk succesvolle wijze wordt gekoppeld aan maatregelen op het gebied van bodem- en waterconservering, een bijdrage levert aan een verhoging van de levensstandaard van de doelgroep in het gebied en past binnen het Nederlandse beleid ten aanzien van ontwikkelingssamenwerking met Tanzania. </antwoord>
      <antwoord nummer="3">De financiering van het TIP-programma is in 1988 gestart en verkeert thans in de tweede fase. De begroting voor beide fasen bedraagt in totaal f 8 392 040. Hiervan was per 31 december 1996 f 7 808 168 uitgegeven. </antwoord>
      <antwoord nummer="4">De bevindingen van de door mij ingestelde missie zijn vastgelegd in een tweetal rapporten. De conclusies van de missie worden door mij onderschreven. </antwoord>
      <antwoord nummer="5" voetnoot="1">Door SNV zijn direct na het onderzoek maatregelen genomen ter verbetering van het financieel beheer van het project. Het toezicht vanuit het veldkantoor is geïntensiveerd door regelmatige controle-bezoeken aan de verschillende districten. Verder zijn de administrateurs, TIP-engineers en counterparts getraind in het gebruik van het administratieve systeem en op het gebied van financiële controle. Ook is de lokale externe accountant aangesproken op het tijdiger rapporteren omtrent de uitgevoerde controles. Over de voortgang van het verbeteringsproces vindt periodiek overleg plaats tussen het SNV veldkantoor en de Nederlandse Ambassade. Voor wat betreft het fraude-preventiebeleid in algemene zin mag ik u verwijzen naar de beantwoording van de kamervragen <voetnoot nummer="1"/>. Belangrijk instrument hiervoor is de richtlijn accountantscontrole die geldt voor alle door DGIS gefinancierde ontwikkelingsactiviteiten. Afhankelijk van de aard van een activiteit wordt besloten of accountantscontrole op de projectbestedingen moet worden toegepast. Overigens is er geen aanleiding te spreken over «de blijvende fraude met hulpgelden in Tanzania». </antwoord>
      <antwoord nummer="6">Indien geen kwalitatief goede besteding van gelden mogelijk zou zijn, zou ik daartoe bereid zijn. Hiervan is echter geen sprake. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="639" documentjaargang="1996-1997">Aanhangsel Handelingen, nr. 639, vergaderjaar 1996–1997.</noot>
      </noten>
   </antwoorden>
</kvr>
