<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hessels (CDA) aan de minister van Economische Zaken over het verplaatsen van productielocaties naar het buitenland. (Ingezonden 20 mei 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17967
</item>
         <item attribuut="Inhoud">Vragen omtrent een pleidooi voor beleidsmaatregelen om een 'dreigende uittocht' van bedrijven naar het buitenland te voorkomen, vooral inzake stimulering van aanbod van afgestudeerde technici.</item>
         <item attribuut="Rubriek">Bedrijfsleven en industrie (Ondernemingen) Beroepsonderwijs en volwasseneneducatie (Algemeen)</item>
         <item attribuut="Trefwoorden">Beroepsonderwijs Ondernemingen</item>
         <item attribuut="Vindplaats">Kamervragen met antwoord 2002-2003, nr. 1446, Tweede Kamer</item>
         <item attribuut="Vraagnr_bij_indiening">2020311790</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Hessels</persoon>
         </item>
         <item attribuut="Datum_reaktie">2003-06-19</item>
         <item attribuut="Datum_indiening">2003-05-20</item>
         <item attribuut="Document-id">KVR17967</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3021" allpagenumbers="3021 3022" vetnummer="2020311790" code="0203tkkvr1446" lopendefooter="Tweede Kamer, vergaderjaar 2002–2003, Aanhangsel" filenaam="KVR17967" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1446" onderwerp="" indiendatum="2003-05-20">
         <vrager partij="CDA" oorsprong="parlement">Hessels</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2003-06-19">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het onderzoek van Deloitte &amp; Touche, waaruit blijkt dat eenderde van de bedrijven in de Nederlandse «maakindustrie» overweegt om binnen twee jaar de productie (geheel of gedeeltelijk) naar het buitenland te verplaatsen? <voetnoot nummer="1"/>
      </vraag>
      <vraag nummer="2">Kunt u aangeven of deze stijgende tendens (in 2002 sprak «slechts» 20% van de bedrijven dit voornemen uit) ook uit andere onderzoeken, dan wel uit statistieken van de afgelopen jaren blijkt? </vraag>
      <vraag nummer="3">Deelt u de conclusie van het onderzoek dat één van de redenen voor vertrek naar het buitenland het gebrek aan jonge afgestudeerde technici is? </vraag>
      <vraag nummer="4">Welke beleidsmaatregelen bent u voornemens te nemen teneinde de dreigende uittocht van bedrijven uit Nederland te voorkomen? </vraag>
      <noten afkomstig="vraag">
         <noot nummer="1" datum="2003-05-16" bron="de Volkskrant">de Volkskrant, 16 mei 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja. Het Ministerie van Economische Zaken heeft deelgenomen in een gesprekronde die voorafging aan de publicatie van het onderzoeksrapport van Deloitte &amp; Touche; voorts is een reactie van EZ op de onderzoeksresultaten in het rapport opgenomen. Daarnaast heeft het Ministerie van Economische Zaken deelgenomen aan de paneldiscussie tijdens het seminar waar het rapport «Made in Holland II» is gepresenteerd op 15 mei jl. </antwoord>
      <antwoord nummer="2">Het verplaatsen van productie naar het buitenland door de maakindustrie is een ontwikkeling die al geruime tijd aan de gang is, en die ook uit andere publicaties blijkt. Hoeveel Nederlandse bedrijven uit de maakindustrie daadwerkelijk capaciteit naar het buitenland hebben overgebracht is niet bekend; daar wordt thans onderzoek naar gedaan. Op zich is deze ontwikkeling niets nieuws en hoort ze bij het economische proces: datgene daar produceren waar dat het voordeligst kan. Ook buitenlandse bedrijven brengen productiecapaciteit over naar Nederland, zo hebben in 2001 twaalf bedrijven, in 2002 vijf en in 2003 tot nu toe zeven bedrijven in de maakindustrie besloten zich te gaan vestigen in Nederland, naast bedrijven uit andere sectoren. Het gaat hier overigens om de buitenlandse vestigers die bij EZ bekend zijn, het aantal ligt in werkelijkheid hoger. </antwoord>
      <antwoord nummer="3">Er is geen aanwijzing dat dit de oorzaak is. Dat neemt niet weg dat er aandacht moet zijn voor het tekort aan kenniswerkers. De belangrijkste reden die bedrijven aangeven voor het vertrek naar het buitenland betreft de lagere loonkosten in die (Oost-Europese) landen. Onze loonkostenontwikkeling levert nog geen herstel van de concurrentiepositie op. Het op kosten concurreren met Oost-Europese landen is daarom vrijwel uitgesloten. De concurrentiepositie kan dan vooral worden versterkt door verhoging van de arbeidsproductiviteit. Aangezien de arbeidsproductiviteit in de Nederlandse maakindustrie al tot de hoogste ter wereld behoort, zal het nog verder verbeteren ervan dus extra inspanning en inventiviteit vergen. Daarbij komt dat de productiviteit in Oost-Europa harder groeit dan in Nederland. Innovatie van zowel producten als productieprocessen is essentieel voor de verhoging van concurrentiekracht van de Nederlandse maakindustrie. Hiervoor zijn mensen nodig die kennis in huis hebben om innovatie mogelijk te maken. Juist op dit gebied loopt Nederland achter: het aandeel studenten in bèta- en technische studies ligt eenderde tot de helft lager dan in landen als Denemarken, Finland, Zweden of Duitsland. Daar bovenop komt nog dat het aantal inschrijvingen voor bèta- en techniekstudies in Nederland daalt, terwijl dit in de meeste EU-landen stijgt. Het is daarom van groot belang dat technische studies aantrekkelijker worden. Zij vormen immers het kapitaal om de innovatie- en concurrentiekracht te verbeteren. Binnenkort zal de Kabinetsnota Kenniswerkers naar de Tweede Kamer worden gezonden waarin acties gericht op verbetering van de in- en uitstroom van de bèta- en techniekstudies worden uitgewerkt. </antwoord>
      <antwoord nummer="4">Het beleid van het Ministerie van Economische Zaken is gericht op het creëren van gunstige randvoorwaarden voor ondernemers. De aanwezigheid van een goed ondernemingsklimaat is immers noodzakelijk voor een renderend en duurzaam opererend bedrijfsleven. Belangrijke pijlers in het EZ-beleid zijn o.a.: • het stimuleren van innovatie; • de reductie van administratieve lasten; • bevorderen ondernemerschap; • een betere werking van markten; • versterking van de Nederlandse exportpositie. Zoals onder vraag 3 al werd aangegeven is met name innovatie cruciaal om op langere termijn concurrerend te kunnen blijven. Het Regeerakkoord onderschreef dit recent nog eens expliciet. Om de Nederlandse innovatiepositie te versterken stimuleert EZ o.a. investeringen in innovatie en onderzoek bij bedrijven, bijvoorbeeld via de Wet Bevordering Speur- en Ontwikkelingswerk (WBSO) of door het bevorderen van publiek-private samenwerking (zoals bijvoorbeeld via de Technologische Topinstituten of de stimulering van de kennisinfrastructuur via de economische structuurgelden (ICES/KIS). Gelet op het grote belang van innovatie voor een concurrerend bedrijfsleven zal het innovatiebeleid verder worden versterkt. Zo zal n.a.v. het Regeerakkoord een Innovatieplatform worden opgericht onder leiding van de minister-president. Verder wordt binnenkort een Innovatiebrief uitgebracht, waarin het innovatiebeleid op hoofdlijnen voor de komende kabinetsperiode wordt geschetst. Het gaat dan o.a. om: verbeteren van het innovatieklimaat; versterken van het innovatief ondernemerschap; versterken van de publiek-private samenwerking en stroomlijning van het innovatie-instrumentarium. </antwoord>
      <noten afkomstig="antwoord"/>
   </antwoorden>
</kvr>
