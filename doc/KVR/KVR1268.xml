<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blauw en Korthals (beiden VVD) over een examen voor bijzondere opsporingsambtenaren (Ingezonden 16 maart 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1268
</item>
         <item attribuut="Inhoud">Vraag over het voornemen van de regering om een verplicht, periodiek examen in te voeren.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten)</item>
         <item attribuut="Trefwoorden">Examens Opsporingsambtenaren</item>
         <item attribuut="Vindplaats">Kamervragen met antwoord 1994-1995, nr. 631, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Blauw</persoon>
            <persoon partij="VVD">Korthals</persoon>
         </item>
         <item attribuut="Datum_reaktie">1995-04-04</item>
         <item attribuut="Datum_indiening">1995-03-16</item>
         <item attribuut="Document-id">KVR1268</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1285" allpagenumbers="1285 1286" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="631" onderwerp="" indiendatum="1995-03-16">
         <vrager partij="VVD" oorsprong="parlement">Blauw</vrager>
         <vrager partij="VVD" oorsprong="parlement">Korthals</vrager>
         <vraagt-aan/>
      </vraagdata>
      <antwoorddata antwoorddatum="1995-04-4">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft de regering het voornemen alle bijzondere opsporingsambtenaren ter behoud van hun opsporingsbevoegdheid te verplichten opnieuw (en periodiek) een examen af te leggen? </vraag>
      <vraag nummer="2">Zo ja, waarom? </vraag>
      <vraag nummer="3">Aan welke eisen dient te worden voldaan om opsporingsbevoegdheid te behouden? </vraag>
      <vraag nummer="4">Wat is de wettelijke grondslag van deze verplichting? Hoe is de stand van zaken met betrekking tot de totstandkoming van deze regeling? </vraag>
      <vraag nummer="5">Welke zijn de gevolgen voor de feitelijke inzetbaarheid van bijzondere opsporingsorganen tijdens de examenperiode en daarna? Verwacht u dat het aantal mensen dat zich als bijzonder opsporingsambtenaar aanbiedt wordt beı¨nvloed door deze exameneis? Zo ja, hoe? </vraag>
      <vraag nummer="6">Deelt u de mening, dat diegenen die over aantoonbaar solide praktijkervaring (van bijvoorbeeld 25 jaar) beschikken, moeten worden vrijgesteld van nadere toetsing? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. In het Besluit buitengewoon opsporingsambtenaar dat op 7 december 1994 in werking is getreden is hierover een aantal bepalingen opgenomen. Artikel 2 van dit besluit bepaalt dat de buitengewoon opsporingsambtenaar onder meer moet beschikken over de bekwaamheid voor het uitoefenen van de opsporingsbevoegdheid. In artikel 16, eerste lid, is voorts bepaald dat de bekwaamheid blijkt uit het met goed gevolg afgelegd hebben van een door de minister van Justitie goedgekeurd examen. Uit deze bepalingen, in combinatie met het bepaalde in artikel 32, tweede lid, van meergenoemd besluit, waarin is vastgelegd dat de procureur-generaal iedere vijf jaar toeziet op de bekwaamheid van de buitengewoon opsporingsambtenaar, volgt dat de buitengewoon opsporingsambtenaar e´e´ns in de vijf jaar wordt getoetst op bekwaamheid. </antwoord>
      <antwoord nummer="2">Van een buitengewoon opsporingsambtenaar wordt verwacht dat hij een ambtsedig proces-verbaal kan opmaken. Hierdoor is het noodzakelijk dat hij beschikt over voldoende kennis van strafvorderlijke en andere wettelijke bevoegdheden en van strafbare feiten. Om te kunnen toetsen in hoeverre de buitengewoon opsporingsambtenaren over deze kennis beschikt, zal de buitengewoon opsporingsambtenaar alvorens te worden bee¨digd, en daarna om de vijf jaar een examen moeten afleggen. De reden voor deze periodiciteit is gelegen in het feit dat wetten en wettelijke procedures aan verandering onderhevig zijn en dat de buitengewoon opsporingsambtenaar hiervan op de hoogte moet zijn en dat het kennisniveau alleen al door het verloop van de tijd vermindert. Door een regelmatige toetsing kan de kwaliteit van de door de buitengewoon opsporingsambtenaar te verrichten opsporingshandelingen beter worden gegarandeerd. </antwoord>
      <antwoord nummer="3" voetnoot="1">De eisen voor bekwaamheid zijn vastgelegd in eindtermen. Deze eindtermen zijn als onderdeel van mijn circulaire Benoemingseisen buitengewoon opsporingsambtenaar van 9 december 1994 in de bijlage vastgelegd. Een afschrift van deze circulaire is bij deze antwoorden gevoegd. <voetnoot nummer="1"/>
      </antwoord>
      <antwoord nummer="4">De wettelijke grondslag voor deze verplichting is opgenomen in artikel 142, vierde lid, van het Wetboek van strafvordering. Het Besluit buitengewoon opsporingsambtenaar is gebaseerd op dit artikellid. De wijziging van artikel 142 van het Wetboek van strafvordering is tot stand gekomen bij de invoering van de Politiewet 1993. Aan de wijziging van dit artikel is in parlementaire stukken uitvoerig aandacht besteed, zowel aan de zijde van de bij de behandeling van de Politiewet 1993 betrokken ministers als van de zijde van het parlement. Een concept van het onderhavige besluit is in september 1993 aan alle betrokkenen, waaronder ook alle organen met verordenende bevoegdheden, toegezonden voor commentaar. Deze commentaren zijn verwerkt en hebben geleid tot een bijgesteld ontwerp-besluit dat in april 1994 op voordracht van de toenmalige minister van Justitie is behandeld in de Ministerraad. Het ontwerp-besluit is vervolgens voor advies toegezonden aan de Raad van State. Na verwerking van het advies van de Raad van State is het besluit op 6 december 1994 in Staatsblad 825 gepubliceerd. </antwoord>
      <antwoord nummer="5">In de periode voorafgaand aan het examen zullen de werkgevers van de buitengewoon opsporingsambtenaren rekening kunnen houden met het feit dat de desbetreffende functionarissen zich moeten scholen. Aan de wijze waarop de voorbereiding voor dit examen plaatsvindt, kan de werkgever of de desbetreffende functionaris zelf invulling geven. Er zijn geen vooropleidingen voorgeschreven en een ieder kan zich aanmelden voor het examen. Het examen, dat landelijk centraal wordt afgenomen, neemt e´e´n dag in beslag. In 1995 heeft een examen in januari plaatsgevonden en zullen er nog 2 examens plaatsvinden; voor 1996 wordt gedacht aan 7 a` 8 examenmomenten. Met uitzondering van de examendag zelf – op die dag is de buitengewoon opsporingsambtenaar feitelijk niet inzetbaar – behoeft het examen geen belemmering te zijn voor de feitelijke inzetbaarheid van de desbetreffende functionaris. Op de korte termijn valt een reductie te verwachten van het feitelijk aantal opsporingsambtenaren: er zullen minder buitengewoon opsporingsambtenaren zijn dan er in het verleden in totaal aan bijzondere en onbezoldigde opsporingsambtenaren waren. Dit hangt samen met het feit dat in het verleden personen waren aangewezen tot bijzonder opsporingsambtenaar die zelden of nooit opsporingsactiviteiten verrichtten. Thans heeft binnen de betrokken diensten en instellingen een herbezinning op de opsporingsfunctie plaatsgevonden, waarbij is gebleken dat er minder behoefte bestaat aan opsporingsfunctionarissen. Dit leidt tot een concentratie van de noodzakelijke opsporingsbevoegdheden. Deze herbezinning is mede veroorzaakt door het feit dat thans de bekwaamheid wordt getoetst. Het vorenstaande betekent niet dat sprake is van een uitstroom van voormalig bijzondere opsporingsambtenaren. De overige werkzaamheden waarmee zij zijn belast zijn nagenoeg niet veranderd en worden nauwelijks beı¨nvloed door het ontbreken van de opsporingsbevoegdheid. Ten aanzien van personen die de arbeidsmarkt nog moeten betreden zal het examen een, zij het geringe, drempel opwerpen. Een soortgelijke regeling geldt overigens ook voor functionarissen die werkzaam willen zijn in de particuliere beveiliging. Dit heeft voor deze laatste groep zeker niet geleid tot een vermindering van het aantal. De werkgever die een persoon in dienst wil nemen die buitengewoon opsporingsambtenaar moet worden, zal bij zijn aannamebeleid het bezit van het diploma buitengewoon opsporingsambtenaar of het op korte termijn kunnen behalen van dat diploma moeten laten meewegen. </antwoord>
      <antwoord nummer="6">Het doel van de toetsing is om ervan verzekerd te zijn dat iedere buitengewoon opsporingsambtenaar over het noodzakelijke kennisniveau beschikt. Zeker in de loop van de afgelopen 25 jaar is er met betrekking tot de opsporing veel gewijzigd. Naast wijziging in regelgeving, hierbij kan worden gedacht aan de wijzigingen van de Grondwet, Wetboek van Strafvordering, de Wet op de economische delicten en de milieuwetgeving, is ook de politie-organisatie sterk gewijzigd. Een goede kennis hiervan is noodzakelijk voor het uitoefenen van de functie van buitengewoon opsporingsambtenaar. Een solide praktijkervaring staat ten dele los van het kennisniveau van de desbetreffende buitengewoon opsporingsambtenaar. Een vrijstelling van de bekwaamheidseis zou leiden tot een weliswaar uitstervende groep opsporingsambtenaren die onvoldoende op de hoogte is van de laatste ontwikkelingen. Dit kan in het kader van de opsporing van strafbare feiten en in relatie tot de omgang met burgers leiden tot ongewenste resultaten. Een vrijstelling van nadere toetsing ligt derhalve niet in de rede. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
