<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de ministers van Binnenlandse Zaken en Koninkrijksrelaties en van Justitie over het optreden van de politie bij een vredesdemonstratie. (Ingezonden 5 maart 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17587
</item>
         <item attribuut="Inhoud">Vragen over het kennelijk niet-ingrijpen van de politie bij een vredesdemonstratie met 'een spoor van vernielingen' in Den Haag.</item>
         <item attribuut="Rubriek">Criminaliteit en openbare orde (Handhaving openbare orde)</item>
         <item attribuut="Trefwoorden">Openbare orde en veiligheid</item>
         <item attribuut="Vindplaats">Kamervragen met antwoord 2002-2003, nr. 1118, Tweede Kamer</item>
         <item attribuut="Vraagnr_bij_indiening">2020308180</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2003-04-11</item>
         <item attribuut="Datum_indiening">2003-03-05</item>
         <item attribuut="Document-id">KVR17587</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2331" allpagenumbers="2331 2332" vetnummer="2020308180" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17587" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1118" onderwerp="" indiendatum="2003-03-5">
         <vrager partij="CDA" oorsprong="parlement">Rietkerk</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2003-04-11">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht dat demonstranten een spoor van vernielingen hebben achtergelaten in Den Haag bij een demonstratie op 1 maart 2003? <voetnoot nummer="1"/>
      </vraag>
      <vraag nummer="2">Kunt u het bericht bevestigen dat de politie de vernielingen niet heeft verhinderd en geen aanhoudingen heeft verricht? </vraag>
      <vraag nummer="3">Wat is de reden van het niet-ingrijpen door de politie? </vraag>
      <vraag nummer="4">Hoe is dit bericht te rijmen met de taak van de politie, zoals bepaald in artikel 2 van de Politiewet? </vraag>
      <vraag nummer="5">Hoe verhoudt dit bericht zich met de taak van het Openbaar Ministerie, zoals bepaald in artikel 124 van de Wet op de Rechterlijke Organisatie? </vraag>
      <noten afkomstig="vraag">
         <noot nummer="1" datum="2003-03-3" bron="Telegraaf, 3 maart jl. en Trouw">Telegraaf, 3 maart jl. en Trouw, 3 maart 2003</noot>
      </noten>
   </vragen>
   <antwoorden aantal="4">
      <antwoord nummer="1">Wij zijn bekend met de berichten, met dien verstande dat de berichten uit de media noch de door ons opgevraagde ambtsberichten het beeld geven dat sprake was van een spoor van vernielingen. Met betrekking tot het verloop van de demonstratie geven de ambtsberichten het volgende aan: De demonstratie is door de organisatie ervan op 24 januari jl. aangemeld bij de politie Haaglanden. Het doel van de demonstratie was het op ludieke wijze, zonder verstoring van de openbare orde, uiting te geven aan gevoelens van onvrede in relatie tot repressie en schijnveiligheid. De organisatie wilde elf locaties bezoeken; de keuze voor de locaties hield verband met de veiligheidsthema’s van de politieke partijen. De ludieke activiteiten betroffen onder meer het gooien van kartonnen taarten met slagroom naar het gebouw van perscentrum Nieuwspoort en het gooien van natte sponzen naar het gebouw van de Amerikaanse ambassade. Gearriveerd bij de Amerikaanse ambassade slaagden circa 30 demonstranten erin om, ondanks de aanwezigheid ter plaatse van politie en medewerkers van de eigen begeleidingsdienst van de demonstratie, achter het hek rondom de ambassade te komen. Daarbij is de buitenmuur van de ambassade beklad en werd een demonstratiebordje aan het gebouw aangebracht. Het spreekt vanzelf dat dit betreurenswaardig is, te meer omdat het een diplomatieke vestiging betreft. </antwoord>
      <antwoord nummer="2">De politie heeft het bekladden van de buitenmuur van de ambassade en het aanbrengen van een demonstratiebordje aan dat gebouw niet verhinderd. Er zijn geen aanhoudingen verricht. </antwoord>
      <antwoord nummer="3">Ondanks het aangekondigde ludieke karakter van de demonstratie is door de politie ter handhaving van de openbare orde een groot aantal maatregelen getroffen. De reden daarvan was mede gelegen in de noodzaak om de veiligheid te waarborgen van diverse betrokken gebouwen, in het bijzonder de Amerikaanse, Britse, Spaanse en Israëlische ambassade en het paleis Noordeinde. De bij de politiemaatregelen behorende beleidslijn van de lokale gezagsdriehoek voorzag onder meer in de aanwijzing dat de politie zal optreden in geval van ordeverstoring en strafbare feiten. Tevens heeft de driehoek besloten tot inzet van een beperkt aantal politiemensen (in uniform en in burger) ter directe begeleiding van de demonstratie alsmede inzet van direct inzetbare politie-eenheden op de achterhand, uit het zicht van de demonstranten. Daarnaast zijn, zoals te doen gebruikelijk, de betrokken instanties voorafgaand door de politie ingelicht over de demonstratie. Uit de beleidslijn die de driehoek heeft geformuleerd, volgt dat – voor zover er sprake is geweest van ordeverstoringen en strafbare feiten – de politie in beginsel zou hebben moeten optreden. Bij de beoordeling of in een bepaalde situatie daadwerkelijk moet worden opgetreden dient de proportionaliteit en de subsidiariteit van een dergelijk optreden te worden afgewogen. Zulk een afweging is ook aan het lokale gezag. Volgens informatie van de burgemeester van Den Haag is de reden dat de politie heeft afgezien van optreden gelegen in de beoordeling dat er zich op geen enkel moment een bedreiging heeft voorgedaan van de veiligheid. Daarbij ware ook een andere keuze denkbaar geweest. Burgemeester Deetman heeft aangegeven dat hetgeen is gebeurd op geen enkele manier kan worden goedgepraat. Hij heeft zijn spijt daarover kenbaar gemaakt aan de Amerikaanse ambassadeur. </antwoord>
      <antwoord nummer="4 en 5">Het lokaal bevoegde gezag – burgemeester en officier van justitie – en de politie hebben tot taak de nodige maatregelen te nemen om verstoringen van de rechtsorde te voorkomen dan wel te beëindigen. Wij constateren dat de politie er ondanks de genomen maatregelen, niet in is geslaagd te voorkomen dat een aantal demonstranten hebben gehandeld in strijd met de gemaakte afspraken en daarbij strafbare feiten hebben gepleegd (bekladding van andermans eigendom). Inmiddels wordt wel gerechercheerd naar de daders. Ter voorkoming dat nogmaals dergelijke incidenten zullen plaatsvinden in de nabijheid van de Amerikaanse ambassade als gevolg van demonstratieve acties heeft de burgemeester na consultatie van de lokale driehoek extra maatregelen getroffen. Zo is rond de ambassade voor de reeds aanwezige rij hekken een extra rij zogeheten stagebarriers geplaatst, zijn de in de omgeving van de ambassade aanwezige barriers verzwaard en wordt ter plaatse extra politiepersoneel ingezet. </antwoord>
      <noten afkomstig="antwoord"/>
   </antwoorden>
</kvr>
