<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) over een rapport van het Duitse ministerie van Defensie. (Ingezonden 7 november 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6106
</item>
         <item attribuut="Inhoud">Vragen naar aanleiding van het rapport 'Streitkrafteeinsatz 2020' van het Duitse ministerie van Defensie, waarin geconcludeerd wordt dat de defensieproblemen zullen toenemen in verband met nieuwe, moeilijk te detecteren micro-organismen, die via genetische manipulatie tot stand zijn gekomen. Zo kunnen genetische wapens worden ontwikkeld die reageren op specifieke genetische eigenschappen van uiteenlopende etnische groepen.</item>
         <item attribuut="Rubriek">Veiligheidsbeleid en defensie (Landmacht) Wetenschap en technologie (Toegepast onderzoek)</item>
         <item attribuut="Trefwoorden">Biotechnologie DNA Wapens</item>
         <item attribuut="Vindplaats">Kamervragen met antwoord 1997-1998, nr. 374, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1997-12-02</item>
         <item attribuut="Datum_indiening">1997-11-07</item>
         <item attribuut="Document-id">KVR6106</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="765" allpagenumbers="765 766" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6106" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="374" onderwerp="" indiendatum="1997-11-7">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1997-12-2">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van het rapport «Streitkrafteeinsatz 2020» van het Duitse ministerie van Defensie? <voetnoot nummer="1"/>
      </vraag>
      <vraag nummer="2">Is de Nederlandse regering betrokken geweest bij de totstandkoming van de studie? Zo ja, op welke manier? </vraag>
      <vraag nummer="3" voetnoot="2 2">In hoeverre deelt u de conclusie van het rapport dat met nieuwe, moeilijk te detecteren, micro-organismen, die via genetische manipulatie tot stand zijn gekomen, de defensieproblemen toe zullen nemen? Vormt deze ontwikkeling een «volledig nieuwe bedreiging»? <voetnoot nummer="2"/>Zijn tegen dergelijke biologische wapens afweermaatregelen denkbaar? <voetnoot nummer="2"/>
      </vraag>
      <vraag nummer="4">Zijn dergelijke massavernietigingswapens ontwikkeld door of reeds in het bezit van terreurgroepen? Zijn er aanwijzingen dat staten in het Midden-Oosten, zoals Irak, deze wapens bezitten? </vraag>
      <vraag nummer="5">Bent u bereid initiatieven te nemen om tot een verbod van massavernietigingswapens te komen die zijn ontwikkeld op basis van de inzet door genetische manipulatie verkregen micro-organismen? </vraag>
      <vraag nummer="6">Is er met betrekking tot de ontwikkeling en productie van zowel nieuwe micro-organismen als beschermingsmiddelen tegen deze levensbedreigende micro-organismen sprake van strijdigheid met het Biologisch Wapenverdrag? </vraag>
      <vraag nummer="7">Welke beleidsinitiatieven ontwikkelt u op nationaal niveau naar aanleiding van dit alarmerende rapport van het Duitse ministerie van Defensie? </vraag>
      <vraag nummer="8">Kan de Kamer de beschikking krijgen over genoemd rapport? </vraag>
      <noten afkomstig="vraag">
         <noot nummer="1" datum="1997-10-5" bron="Welt am Sonntag 5 oktober jl. en ANP">Welt am Sonntag 5 oktober jl. en ANP, 5 oktober 1997</noot>
         <noot nummer="2">Er wordt gesteld dat het denkbaar is om strijdmiddelen te ontwikkelen tegen groepen mensen, die genetisch van elkaar verschillen, zodat de te gebruiken biologische wapens voor de eigen groep ongevaarlijk zijn, maar voor de tegenstanders, die tot een andere etnische groep behoren, dodelijk</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Neen. </antwoord>
      <antwoord nummer="3">Het is technisch mogelijk door middel van genetische manipulatie nieuwe micro-organismen te ontwikkelen die kunnen worden ingezet als massavernietigingwapens. Allerlei eigenschappen, ook militair relevante, kunnen zo worden ontwikkeld. Dit kan leiden tot gevaarlijke biologische strijdmiddelen, die moeilijk zijn te detecteren en die bovendien (mogelijk) een moeilijk te behandelen ziektebeeld opleveren. Deze ontwikkelingen nopen tot voortdurende inspanningen om beschermingsmaatregelen en behandelmethoden te verbeteren. De biologische dreiging is niet nieuw. De vooruitgang die de laatste jaren is geboekt op het gebied van de genetische manipulatie en de biotechnologie heeft ook de mogelijkheden dit soort wapens te maken vergroot. De ontwikkeling van genetische wapens die reageren op specifieke genetische eigenschappen van uiteenlopende etnische groepen, is op termijn niet uit te sluiten. Net als in het geval van chemische oorlogvoering bieden gasmaskers en beschermende kledij in militaire operaties een goede bescherming tegen biologische strijdmiddelen. De burgerbevolking daarentegen zal in de meeste gevallen niet op grote schaal beschermd kunnen worden. De ontwikkeling en productie van vaccins en therapeutica kunnen een zekere mate van bescherming bieden, vooral tegen bekende micro-organismen. Voor onbekende, gemanipuleerde micro-organismen geldt dat het ontwikkelen van beschermingsmiddelen doorgaans moeilijker is dan het ontwikkelen van de strijdmiddelen zelf. In ieder geval zal de toepassing van recombinant DNA-technieken daarbij onontbeerlijk zijn. </antwoord>
      <antwoord nummer="4">Het ministerie van Defensie beschikt thans niet over aanwijzingen dat staten in het Midden-Oosten of terreurgroepen deze wapens al bezitten. Wel is bekend dat in deze regio «klassieke» biologische wapens worden ontwikkeld. In Irak is dit vastgesteld door UNSCOM. Het kan niet worden uitgesloten dat op termijn in deze regio ook technologische nieuwere biologische wapens zullen worden ontwikkeld en geproduceerd. </antwoord>
      <antwoord nummer="5 en 6">Het Biologische-Wapenverdrag verbiedt reeds het onderzoek naar en de ontwikkeling van alle biologische wapens. Periodieke toetsingsconferenties stellen de verdragspartijen in staat te beoordelen of het verdrag nog in voldoende mate de realiteit weerspiegelt of dat aanpassingen geboden zijn. In eerste instantie streeft Nederland in samenwerking met gelijkgestemde landen naar de totstandkoming van een verificatieprotocol bij het Biologische-Wapenverdrag. In tegenstelling tot het Chemische-Wapenverdrag bevat het Biologische-Wapenverdrag geen verificatiebepalingen. Dit is een zeer ernstige tekortkoming. </antwoord>
      <antwoord nummer="7">Voor de regering is de dreiging van biologische wapens een bron van grote, toenemende zorg. In samenwerking met andere landen, onder meer in de Navo, wordt het onderzoek naar en de ontwikkeling van detectie- en identificatiemethoden, vaccins en therapeutica bevorderd. De minister van Onderwijs, Cultuur en Wetenschappen en ik hebben u hierover, en in het bijzonder over de toepassing van recombinant DNA-technieken, op 17 oktober jl. een brief gestuurd (Kamerstukken II 1997/98, 25 600 X, nr. 9). </antwoord>
      <antwoord nummer="8">Het rapport is geen formeel beleidsdocument, maar een intern discussiestuk van het Duitse ministerie van Defensie. Het is niet aan het Duitse parlement aangeboden. </antwoord>
      <noten afkomstig="antwoord"/>
   </antwoorden>
</kvr>
