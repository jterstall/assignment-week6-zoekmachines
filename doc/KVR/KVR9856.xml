<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Poppe en Kant (beiden SP) aan de minister van Volksgezondheid, Welzijn en Sport over dioxine in een ringslang uit de Bijlmer. (Ingezonden 24 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9856
</item>
         <item attribuut="Inhoud">Vragen over een mogelijk verband tussen een ringslang met verhoogd dioxinegehalte en de verbranding van PVC bij de Bijlmerramp.</item>
         <item attribuut="Rubriek">Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen</item>
         <item attribuut="Vindplaats">Kamervragen met antwoord 1998-1999, nr. 1810, Tweede Kamer</item>
         <item attribuut="Vraagnr_bij_indiening">2989915080</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Poppe</persoon>
            <persoon partij="SP">Kant</persoon>
         </item>
         <item attribuut="Datum_reaktie">1999-07-23</item>
         <item attribuut="Datum_indiening">1999-06-24</item>
         <item attribuut="Document-id">KVR9856</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3633" allpagenumbers="3633 3634" vetnummer="2989915080" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9856" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1810" onderwerp="" indiendatum="1999-06-24">
         <vrager partij="SP" oorsprong="parlement">Poppe</vrager>
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-07-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het aantreffen van een hoog dioxinegehalte in een ringslang uit de Bijlmer? <voetnoot nummer="1"/>Zo ja, betekent dat dat rond de plek waar de ringslang gevonden is een behoorlijke verontreiniging moet zitten? </vraag>
      <vraag nummer="2">Is het u bekend dat de milieuchemicus Kees Olie van de Universiteit van Amsterdam een direct verband legt tussen de Bijlmerramp en de grote hoeveelheid dioxine die is aangetroffen in de betreffende ringslang, en dat de aangetroffen dioxine van het soort is dat ontstaat na een brand? Zo ja, wat is hierop uw reactie? </vraag>
      <vraag nummer="3" voetnoot="2">Erkent u dat bij de brand tijdens de Bijlmerramp waarschijnlijk ook een heleboel PVC is verbrand, waarbij hoogstwaarschijnlijk dioxine is ontstaan en vrijgekomen? <voetnoot nummer="2"/>
      </vraag>
      <vraag nummer="4">Indien uit verder onderzoek blijkt dat er voor de betrokkenen en hulpverleners van de Bijlmerramp kans op besmetting met dioxine is geweest, bent u dan bereid in de opzet van het medisch onderzoek vliegramp Bijlmerramp onderzoek hiernaar op te nemen? </vraag>
      <noten afkomstig="vraag">
         <noot nummer="1" datum="1999-06-23" bron="ANP, 23 juni jl., KRO Ontbijt-TV">ANP, 23 juni jl., KRO Ontbijt-TV, 23 juni 1999</noot>
         <noot nummer="2">Eindrapport enquêtecommissie, blz. 310</noot>
      </noten>
   </vragen>
   <antwoorden aantal="4">
      <antwoord nummer="1">Ja. Het gaat om één dood gevonden ringslang uit de Bijlmer waarop dioxine-analyses zijn uitgevoerd. Vooralsnog is niet te duiden wat de betekenis hiervan is. Daarom wordt door de gemeente Amsterdam nader onderzoek uitgevoerd aan prooidieren van ringslangen afkomstig van 7 locaties uit Z-O Amsterdam en ter vergelijking uit een natuurgebied in Friesland. Pas als de resultaten hiervan bekend zijn kunnen mogelijk nadere conclusies worden getrokken. </antwoord>
      <antwoord nummer="2">Ja. Omdat verbranding gedurende lange tijd veruit de voornaamste bron van dioxinen in ons land is geweest zijn vrijwel alle patronen van dioxinen terug te voeren tot verbrandingsprocessen. Het leggen van een relatie met de Bijlmer ramp op grond van één ringslang met een verbrandingspatroon aan dioxinen is dan ook volstrekt voorbarig en niet verantwoord. Overigens dient vermeld te worden dat de grond van de ramplocatie destijds is gesaneerd. </antwoord>
      <antwoord nummer="3">Bij iedere grote brand zullen dioxinen ontstaan en bij iedere grote brand zullen PVC en/of andere chloorhoudende materialen aanwezig zijn. Enerzijds is het onduidelijk om wat voor hoeveelheden van zulke materialen het in dit geval gaat en anderzijds is niet bekend wat de consequenties hiervan zijn, omdat de vorming van dioxinen onder allerlei omstandigheden van brand tot brand verschillen. In haar rapport Gezondheidsrisico’s brand El Al-Boeing concludeert het RIVM dat de bij de brand, onder bepaalde aannames, berekende concentratie aan dioxinen niet noemenswaardig hoger is dan de bovengrens van de dagelijks aanvaardbare hoeveelheid gedurende het hele leven. Volgens het RIVM kan op basis hiervan het bestaan van enig gezondheidsrisico uitgesloten worden. </antwoord>
      <antwoord nummer="4">In het protocol voor het medisch onderzoek vliegramp Bijlmerramp dat ik bij brief van 22 juni jl. de Tweede Kamer der Staten-Generaal heb doen toekomen is, naast een grondig gesprek met een arts en een algemeen lichamelijk onderzoek, een voorziening getroffen voor aanvullend onderzoek naar die zaken waar de betrokkene zich met name ongerust over maakt. Indien een betrokkene zich ongerust maakt over dioxinebesmetting zal hier bij deze persoon onderzoek naar kunnen plaatsvinden. Voor eventuele verdere begeleiding/behandeling blijven betrokkenen aangewezen op de reguliere zorgverlening. </antwoord>
      <noten afkomstig="antwoord"/>
   </antwoorden>
</kvr>
