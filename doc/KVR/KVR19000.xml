<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over mogelijke rechtstreekse banden tussen een arts-onderzoeker en de industrie. (Ingezonden 4 november 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19000
</item>
         <item attribuut="Inhoud">Vragen over de kwaliteit van geneeskundig onderzoek en de veiligheid van patiënten naar aanleiding van de vaststelling dat een uroloog uit het UMC persoonlijk werd betaald door een Amerikaans bedrijf dat experimentele apparatuur leverde waarmee hij zijn patiënten behandelde.</item>
         <item attribuut="Rubriek">Bedrijfsleven en industrie (Industrie) Gezondheidszorg (Geneeskunde) Gezondheidszorg (Medische ethiek) Wetenschap en technologie (Toegepast onderzoek)</item>
         <item attribuut="Trefwoorden">Farmaceutische industrie Geneeskunde Medische ethiek Toegepast onderzoek</item>
         <item attribuut="Vindplaats">Kamervragen met antwoord 2003-2004, nr. 406, Tweede Kamer</item>
         <item attribuut="Vraagnr_bij_indiening">2030402380</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-12-02</item>
         <item attribuut="Datum_indiening">2003-11-04</item>
         <item attribuut="Document-id">KVR19000</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="871" allpagenumbers="871 872 873" vetnummer="2030402380" code="0304tkkvr406" lopendefooter="Tweede Kamer, vergaderjaar 2003–2004, Aanhangsel" filenaam="KVR19000" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="406" onderwerp="" indiendatum="2003-11-4">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-12-2">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hoe oordeelt u over het door het UMC vastgestelde feit dat een uroloog uit het UMC persoonlijk werd betaald door een Amerikaans bedrijf dat experimentele apparatuur leverde waarmee hij zijn patiënten behandelde? <voetnoot nummer="1"/>
      </vraag>
      <vraag nummer="2">Erkent u dat door directe financiële banden onderzoekers het risico lopen zodanig te worden beïnvloed dat de kwaliteit van het onderzoek en de veiligheid van patiënten in gevaar komt? </vraag>
      <vraag nummer="3">In hoeverre is bij genoemd experiment, gezien de opgetreden ernstige bijwerkingen bij vier behandelde patiënten, sprake van medische schade en zou er sprake van kunnen zijn dat deze schade te maken heeft met de vastgestelde persoonlijke financiële banden? </vraag>
      <vraag nummer="4">Worden inmiddels in alle medisch ethische toetsingscommissies de vergoedingen bij alle onderzoeken gemeld en getoetst, en bent u voornemens en bereid dit wettelijk vast te leggen? </vraag>
      <vraag nummer="5">Heeft u inzicht in de vergoedingen die worden betaald bij medische onderzoeken, en kunt u daar een overzicht van geven? </vraag>
      <vraag nummer="6">Hoe groot schat u de mogelijkheid dat arts-onderzoekers afzonderlijke geldstromen tussen hen en de industrie niet melden, en hoe gaat u dat voorkomen? </vraag>
      <vraag nummer="7">Bent u van mening dat er geen rechtstreekse banden horen te zijn tussen arts-onderzoekers en de industrie, en dat er daarom een soort buffer moet komen, bijvoorbeeld contracteren uitsluitend via instellingen of nog beter via uitbesteding van onderzoekensopdrachten van derden aan een nationale instelling, zoals NWO? Zo ja, wat gaat u hieraan doen? </vraag>
      <vraag nummer="8">Kent u het rapport «ongemakkelijke minnaars» over de relatie tussen medische wetenschap en farmaceutische industrie? Zo ja, wilt u een reactie geven op de aanbevelingen in dit rapport? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-10-30" bron="NRC-Handelsblad">NRC-Handelsblad, 30 oktober 2003</noot>
         <noot nummer="2" titel="Ongemakkelijke minnaars">Rapport «Ongemakkelijke minnaars», SP Tweede Kamerfractie, juni 2001</noot>
      </noten>
   </vragen>
   <antwoorden aantal="7">
      <antwoord nummer="1">Op zichzelf acht ik het toelaatbaar dat de specialist vergoed wordt voor werkzaamheden die verbonden zijn aan het uitvoeren van onderzoek. De betrokken specialist heeft in dit specifieke geval de beloning niet gemeld en het betrof hier naast de directe financiële vergoeding een aandelenregeling waarvan de opbrengst dus afhankelijk is van de resultaten van het onderzoek. Vanuit deze context bezien veroordeel ik het handelen van deze specialist. </antwoord>
      <antwoord nummer="2">Vooropgesteld zij dat, indien de werkzaamheden die verbonden zijn aan het uitvoeren van onderzoek, niet langer gehonoreerd kunnen worden, dat verstrekkende gevolgen zal kunnen hebben voor het onderzoek. Van het absoluut uitsluiten van financiële banden ben ik dan ook geen voorstander. Financiële banden tussen de onderzoekers en de farmaceutische industrie hoeven immers niet aan de kwaliteit van het onderzoek en de veiligheid van proefpersonen in de weg te staan. In dit specifieke geval konden daar echter de nodige vraagtekens bij worden geplaatst en is de Inspectie voor de Gezondheidszorg dan ook een onderzoek gestart. </antwoord>
      <antwoord nummer="3 en 4">Het is mij bekend dat een van de personen blijvende schade heeft opgelopen. Een directe relatie tussen de opgetreden ernstige bijwerkingen en de persoonlijke financiële banden is moeilijk aan te tonen. Krachtens artikel 24 van de Wet medisch-wetenschappelijk onderzoek met mensen (WMO) is door de Centrale Commissie Mensgebonden Onderzoek (CCMO) bij richtlijn het algemeen beoordelings- en registratie formulier (ABR-formulier) voor de toetsing van onderzoeksprotocollen vastgesteld. Ingevolge deze richtlijn moeten de medisch-ethische toetsingscommissies dit formulier bij de toetsing gebruiken. De onderzoeker die een protocol ter toetsing aanbiedt moet dit formulier invullen. De richtlijn is gepubliceerd in de Staatscourant van 9 januari 2002 en is met ingang van 1 maart 2002 in werking getreden. In dit formulier moet worden aangegeven door welke geldstroom het onderzoek wordt gefinancierd, of het onderzoek gefinancierd wordt door de opdrachtgever en of de onderzoeker in het kader van het betreffende onderzoek of gedurende de vijf jaar daaraan voorafgaand op een of andere wijze een financiële relatie heeft of heeft gehad met de verrichter/sponsor van het betreffende onderzoek. In het voorstel tot wijziging van de WMO in verband met de implementatie van de Richtlijn inzake de toepassing van goede klinische praktijken bij geneesmiddelenonderzoek (Kamerstuk, 28 804) krijgt dit toetsingscriterium een directe wettelijke werking. Aan artikel 3 van de WMO wordt een bepaling toegevoegd. Dit leidt ertoe dat een commissie slechts een positief oordeel over een onderzoeksprotocol kan geven indien degene die het wetenschappelijk onderzoek uitvoert en de instelling waar dit onderzoek plaats vindt, een vergoeding ontvangen die niet hoger is dan een bedrag dat in redelijke verhouding staat tot de aard, de omvang en het doel van het wetenschappelijk onderzoek. </antwoord>
      <antwoord nummer="5">Zoals ik hierboven reeds heb aangegeven geldt sinds 2002 de verplichting om de vergoedingen te melden. Deze gegevens zijn bekend bij de CCMO en de METC’s. Het verzamelen van de gegevens om een dergelijk overzicht op te stellen vergt een grote tijdsinvestering. Vooralsnog acht ik een dergelijk onderzoek mede met het oog op het daarmee gemoeide tijdsbeslag niet opportuun. </antwoord>
      <antwoord nummer="6">Zoals gezegd heb ik vooralsnog geen reden om aan te nemen dat dergelijke afzonderlijke geldstromen niet gemeld zouden worden. In het hierboven genoemde ABR-formulier is een expliciete vraag daarover opgenomen. Verder heeft de CCMO een statement in ontwikkeling betreffende financiering en belangenverstrengeling. Een dergelijk statement zal de duidelijkheid en de alertheid bevorderen. Overigens kan ik mij voorstellen dat ook de ziekenhuizen hierin een zekere verantwoordelijkheid op zich nemen door in hun relatie met de arts-onderzoekers nadere afspraken hierover te maken. </antwoord>
      <antwoord nummer="7">De door u geopperde buffer maakt enerzijds een eind aan de rechtstreekse banden tussen arts-onderzoekers en industrie, maar maakt anderzijds ook een eind aan een belangrijk deel van het onderzoek naar nieuwe geneesmiddelen. Artsen die niet in dienst zijn van een instelling kunnen in dat geval immers moeilijk aan dit onderzoek medewerking verlenen. De huidige procedure biedt voldoende mogelijkheden voor het doen van onderzoek en biedt daarnaast de waarborgen om rechtstreekse banden tussen artsonderzoeker en de industrie kritisch te kunnen bezien. </antwoord>
      <antwoord nummer="8">Ik heb op hoofdlijnen van de inhoud van het rapport van het Kamerlid Kant, dat overigens uit 2001 dateert, kennis genomen. Met betrekking tot de aanbevelingen die daarin worden gedaan heb ik de volgende opmerkingen. Het rapport pleit voor voldoende financiële middelen voor de universiteiten zodat zij niet te zeer afhankelijk zijn van de onderzoeksvragen die leven bij de farmaceutische industrie. Ik ben van opvatting dat het onderzoeksprogramma een resultante kan zijn van de vragen die leven in de praktijk, in dit geval het bedrijfsleven en de wetenschappelijk georiënteerde onderzoeksvragen die leven bij de universiteit. Ik heb er op zichzelf geen problemen mee indien de onderzoeksagenda in gezamenlijkheid tot stand komt. Uit de beantwoording van vraag 7 blijkt dat ik de aanbeveling om een Nationaal Fonds Geneesmiddelenonderzoek in te stellen, niet onderschrijf. Het voorstel om patentrecht op te heffen en de verplichtende werking van de patentwetgeving op te schorten zijn geen onderwerpen waarvoor ik als minister van VWS rechtstreeks verantwoordelijk ben. Ik kan en wil daarover dan ook geen inhoudelijk beleidsmatig oordeel uitspreken. Met de aanbeveling dat een arts geen betaling mag ontvangen voor het voorschrijven van bepaalde geneesmiddelen, kan ik het op hoofdlijnen eens zijn. Alleen indien er werkzaamheden verbonden zijn aan een onderzoek kan de arts daarvoor een passende vergoeding ontvangen. De farmaceutische industrie heeft als nadere uitwerking van het Reclamebesluit geneesmiddelen een Gedragscode terzake ontwikkeld. Met betrekking tot gunstbetoon mag de farmaceutische industrie geen vergoedingen c.q. geschenken aanbieden behoudens geschenken van geringe waarde die van betekenis zijn voor de beroepsuitoefening. Ik kan de aanbeveling onderschrijven dat het goed zou zijn dat de Wereldbank en het IMF een deel van hun middelen zouden inzetten voor het ontwikkelen van medicijnen en medische begeleiding voor ontwikkelingslanden. Ook zou het prijzenswaardig zijn indien de farmaceutische industrie een bepaald percentage zou bijdragen aan de ontwikkeling van geneesmiddelen die specifiek bestemd zijn voor de ontwikkelingslanden. Met betrekking tot de aanbeveling betreffende de onafhankelijkheid van medisch-ethische toetsingscommissies en de uitbreiding van criteria kan ik meedelen dat in het antwoord op vraag 6 bedoelde statement dat de CCMO in ontwikkeling heeft ook een beleid uiteengezet zal worden over neventaken van commissieleden die mogelijk tot belangenverstrengeling kunnen leiden. Zoals aangegeven in het antwoord op vraag 4 zal met de wijziging van de WMO in verband met de implementatie van de Richtlijn goede klinische praktijken de proportionaliteit van vergoedingen aan de onderzoekers aan de toetsingscriteria worden toegevoegd. Tot het opnemen van de medisch maatschappelijk toegevoegde waarde van en behoefte aan het te onderzoeken middel als toetsingscriterium wil ik niet overgaan. Het zou betekenen dat het proportionaliteitsbeginsel wordt losgelaten. De toetsingsgrond waarin de medisch maatschappelijk toegevoegde waarde wordt gewogen is verwoord onder artikel 3, onder c. Het houdt in dat de toegevoegde waarde in redelijke verhouding moet staan tot de bezwaren en risico’s voor de proefpersoon. Ten aanzien van de suggestie om het ontbreken van een stopclausule op te nemen als toetsingscriterium kan ik het volgende meedelen. In het voorstel voor wijziging van de wet in verband met de implementatie is een artikel opgenomen dat bepaalt dat de ethische commissie onder opgaaf van redenen op de hoogte moet worden gesteld wanneer het onderzoek voortijdig wordt gestopt. Als de reden zou zijn dat de resultaten niet welgevallig zijn, dan zal de ethische commissie dat ongetwijfeld doorzien. Voortijdig stoppen om een dergelijke reden is immers moreel volstrekt verwerpelijk. De proefpersonen die deel hebben genomen, zijn dan voor niets aan de risico’s en bezwaren van de deelneming blootgesteld. Tenslotte zou getoetst moeten worden of er bij een randomized trial in voldoende mate is voldaan aan het onzekerheidsprincipe. Het gaat hier om een methodologische kwestie die dus door de commissies meegenomen zal worden bij de toetsing aan de eis dat het onderzoek voldoet aan de eisen van een juiste methodologie (artikel 3, onder d). Met betrekking tot de garantie van publicatievrijheid merk ik op dat wettelijke bescherming van het recht om te publiceren een stap te ver gaat. Ik ben het wel met de strekking van de aanbeveling eens dat belemmeringen voor publicatie in het contract met de opdrachtgever onwenselijk zijn. In het publicatiestatement van de CCMO is dan ook opgenomen dat afspraken tussen de opdrachtgever en de uitvoerder over de openbaarmaking of publicatie van de onderzoeksgegevens meegenomen moeten worden in bij de beoordeling van het protocol door de METC. Met betrekking tot transparantie van commerciële banden van de onderzoekers kan ik opnieuw verwijzen naar de zelfregulering door de farmaceutische industrie en de artsen op dit punt. De bepleite openbaarheid van onderzoek dat ten behoeve van registratie wordt aangeboden kent zijn grenzen in Europeesrechtelijke wetgeving. In dit verband worden dergelijke gegevens veelal beschouwd als bedrijfsgevoelige informatie die niet openbaar gemaakt mag worden. De registratieautoriteit echter krijgt wel inzage in het onderzoek en de toegepaste onderzoeksmethode en neemt derhalve impliciet bij zijn beoordeling de kwaliteit van het gepleegde onderzoek mee. De CCMO werkt echter momenteel aan de technische realisatie voor het openbaar maken van onderzoeksgegevens via de CCMO-website. Deze openbaarmaking zal geschieden op basis van vrijwilligheid. Ter voorbereiding hiervan inventariseert de CCMO op dit moment de bereidheid bij de industrie en de ziekenhuizen om gegevens beschikbaar te stellen voor de CCMO-website. Bij circa 45% van de aanvragen van de (academische) ziekenhuizen wordt toestemming gegeven voor publicatie van gegevens op de CCMO-website. De bereidheid bij de industrie is lager. Daar wordt in circa 16% van de aanvragen toestemming gegeven. De CCMO verwacht dat de bereidheid bij de (academische) ziekenhuizen en industrie zal toenemen wanneer de technische realisatie een feit is en meer aandacht zal komen voor dit initiatief. </antwoord>
      <noten afkomstig="antwoord"/>
   </antwoorden>
</kvr>
