<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over het ijken van diploma's uit het buitenland. (Ingezonden 21 augustus 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5654
</item>
         <item attribuut="Rubriek">Beroepsonderwijs en volwasseneneducatie (Examens) Hoger onderwijs (Examens)</item>
         <item attribuut="Trefwoorden">Diploma's</item>
         <item attribuut="Vindplaats">Kamervragen met antwoord 1996-1997, nr. 1816, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1997-09-11</item>
         <item attribuut="Datum_indiening">1997-08-21</item>
         <item attribuut="Document-id">KVR5654</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3717" allpagenumbers="3717 3718" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="KVR5654" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1816" onderwerp="" indiendatum="1997-08-21">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1997-09-11">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de ministers van Onderwijs, Cultuur en Wetenschappen en van Binnenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Bureaus staken ijking diploma’s uit buitenland» <voetnoot nummer="1"/>? </vraag>
      <vraag nummer="2" voetnoot="2">Wat is de oorzaak voor het niet meer financieren van de diplomavergelijking van de Adviesbureau’s voor Opleiding en Beroep (AOB), zowel door de Rijksoverheid als de Arbeidsvoorziening, terwijl deze zeer succesvol blijkt te zijn? <voetnoot nummer="2"/>
      </vraag>
      <vraag nummer="3" voetnoot="3">Bent u zich bewust van de negatieve gevolgen van het stopzetten van de subsidies voor diplomavergelijking voor de positie van buitenlandse/allochtone studenten en vluchtelingen in het (hoger) onderwijs en op de arbeidsmarkt <voetnoot nummer="3"/>? </vraag>
      <vraag nummer="4">Bent u het eens met het voorstel van de AOB’s het budget voor het inburgeringsbeleid uit te breiden zodat de adviesbureau’s contracten voor diplomavergelijking met de landelijke overheid kunnen afsluiten, opdat deze ook in de toekomst toegankelijk is voor buitenlandse/allochtone studenten en vluchtelingen? </vraag>
      <vraag nummer="5">Deelt u de opvatting, dat het stopzetten van de subsidies voor diplomavergelijking een negatieve invloed heeft op de integratie van vluchtelingen en allochtone studenten in de Nederlandse samenleving, met name in het onderwijs en op de arbeidsmarkt? Bent u daarom bereid uw besluit om de subsidies te staken te herzien? </vraag>
      <noten afkomstig="vraag">
         <noot nummer="1" datum="1997-08-19" bron="De Volkskrant">De Volkskrant, 19 augustus 1997</noot>
         <noot nummer="2">De AOB’s ontvingen een subsidie op projectbasis van 3 miljoen voor 3 jaar. Er was zoveel toeloop dat de drie miljoen al na 2 jaar op was</noot>
         <noot nummer="3">Het kabinet is van mening dat de buitenlandse gediplomeerden en de gemeenten zelf voor de kosten van de ijking moeten opdraaien. De AOB’s hebben vluchtelingen en gemeenten het afgelopen half jaar geld gevraagd voor hun diensten. Het gevolg is dat het aantal aanvragen dit jaar is gehalveerd omdat diplomavergelijkingen voor vluchtelingen en buitenlandse/allochtone studenten onbetaalbaar worden. Ook het Nuffic (organisatie voor internationale samenwerking in het hoger onderwijs), dat onderzoek doet naar diplomavergelijking, komt hierdoor in de problemen</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 5">Tot 1994 bestond er geen overkoepelende structuur voor Internationale Diploma Waardering (IDW)-dienstverlening. Ten behoeve van het hoger onderwijs verleende het NUFFIC (De Nederlandse organisatie voor internationale samenwerking in het hoger onderwijs) diensten tegen een prijs per individuele vergelijking en opereerde de Informatie Beheer Groep (IBG) ten behoeve van de voortgezet onderwijs-sector. Er was echter geen sprake van afstemming en bovendien was niet het gehele onderwijsveld met IDW-voorzieningen bestreken. In 1994 is er een structuur in het leven geroepen die in deze situatie verandering moest brengen, en die helder en toegankelijk voor alle vragers van IDW-diensten zou zijn. In deze nieuwe structuur vervullen de volgende instituten een rol: – de AOB’s vormen het (eerstelijns)loket op regionaal niveau voor IDW-cliënten uit het Voortgezet Onderwijs, de Beroeps- en Volwassenen Educatie, het Hoger Onderwijs, en voor werkzoekenden doorverwezen door de Arbeidsvoorzieningsorganisatie. – het NUFFIC, COLO (overkoepelend orgaan voor de sectorale landelijke organen beroepsonderwijs), en IBG vervullen de rol van (tweedelijns)expertisecentra op landelijk niveau die in voorkomende gevallen de AOB’s van de nodige know-how voorzien zodat deze de diplomavergelijkingen kunnen uitvoeren. – het LDC vervult omwille van afstemming en een goede voortgang een coördinerende rol in dezen. Voor de realisatie van deze nieuwe structuur is in 1994 een plan van aanpak opgesteld. De projectperiode beslaat medio 1994 tot medio 1997. Tijdens deze overgangsfase zijn extra financiële middelen beschikbaar gesteld door OC en W en Arbeidsvoorziening, enerzijds om de IDW-structuur op poten te zetten maar ook om expertise te vergaren en over te dragen aan bijvoorbeeld de AOB’s. Het uitgangspunt is dat er na de projectperiode een zelfregulerende structuur van IDW-diensten moet ontstaan. Zelfregulerend in de zin dat met de reguliere budgetten van onderwijsinstellingen, RBA’s en gemeenten, al dan niet aangevuld met een kostprijs voor de individuele IDW-vrager, de structuur kan worden voortgezet. Momenteel buigt een werkgroep o.l.v. het Landelijk Dienstverlenend Centrum (LDC), waarin het overkoepelend orgaan van de AOB’s (GBOB), het NUFFIC, het COLO en de IBG participeren, zich over de thans ontstane structuur, met een taakverdeling tussen eerste- en tweedelijnsdienstverlening, en gang van zaken, ten aanzien van IDW. Deze werkgroep zal op korte termijn een advies uitbrengen aan OC en W en Arbeidsvoorziening. </antwoord>
      <antwoord nummer="4">De waardering van het diploma van een nieuwkomer is een essentieel onderdeel van de intake die gemeenten met de nieuwkomers houden om te bepalen welk inburgeringsprogramma de nieuwkomer het beste kan volgen. In die zin is internationale diplomavergelijking betrokken bij het inburgeringsbeleid. Gemeenten hebben op basis van de bestaande regelgeving de mogelijkheid middelen ten behoeve van inburgering in te zetten voor dienstverlening door AOB’s op dit terrein. Wat betreft de suggestie van de AOB’s het budget voor het inburgeringsbeleid uit te breiden ten behoeve van diplomavergelijking kan worden opgemerkt dat het toevoegen van geoormerkte middelen aan het budget voor inburgering zich niet verdraagt met het lump-sum karakter van deze financiering. Gemeenten ontvangen een lump-sum vergoeding van de kant van de ministeries van OC en W en VWS voor de educatieve, resp. de welzijnscomponenten van het inburgeringsprogramma. De inzet van deze middelen voor de verschillende onderdelen van het Inburgeringsprogramma wordt bepaald door de gemeente en is afhankelijk van de uitgangspositie van de nieuwkomer. </antwoord>
      <noten afkomstig="antwoord"/>
   </antwoorden>
</kvr>
