<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de ministers van Financiën en van Binnenlandse Zaken en Koninkrijksrelaties over de lokale lasten voor langkampeerders. (Ingezonden 9 november 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8290
</item>
         <item attribuut="Inhoud">Betreft het opleggen van zuiveringsheffing, rioolbelasting, afvalstoffenheffing en toeristenbelasting door gemeenten aan langkampeerders (stacaravans).</item>
         <item attribuut="Rubriek">Belastingen (Milieuheffingen) Belastingen (Overig) Vrijetijdsbesteding (Recreatie)</item>
         <item attribuut="Trefwoorden">Gemeentelijke belastingen Kamperen Toeristenbelasting Waterschapsbelasting</item>
         <item attribuut="Vindplaats">Kamervragen met antwoord 1998-1999, nr. 419, Tweede Kamer</item>
         <item attribuut="Vraagnr_bij_indiening">2989902940</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1998-12-01</item>
         <item attribuut="Datum_indiening">1998-11-09</item>
         <item attribuut="Document-id">KVR8290</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="853" allpagenumbers="853 854" vetnummer="2989902940" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8290" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="419" onderwerp="" indiendatum="1998-11-9">
         <vrager partij="SP" oorsprong="parlement">Poppe</vrager>
         <vraagt-aan>de ministers van Financiën en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1998-12-1">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat gemeenten en waterschappen in toenemende mate langkampeerders (stacaravans) aanslaan voor zuiveringsheffing, gemeentelijke rioolbelasting en afvalstoffenheffing, opgeteld vele honderden guldens per jaar? Zo ja, op welke schaal gebeurt dit? </vraag>
      <vraag nummer="2">Is het wettelijk toegestaan dat langkampeerders daarnaast ook nog eens honderden guldens toeristenbelasting moeten betalen? Zo ja: – op welke schaal gebeurt dit? – welke gemeentelijke kosten, met inbegrip van milieukosten, mogen in de vorm van toeristenbelasting worden doorbelast? – zijn beperkingen gesteld aan de combinatie van heffingen? </vraag>
      <vraag nummer="3">Ziet u aanleiding om in het kader van het Lokale Lasten Beleid de lastendruk voor langkampeerders beter in kaart te brengen? </vraag>
      <vraag nummer="4">Ziet u mogelijkheden en bent u bereid om de Gemeentewet, de Waterschapswet en daaronder vallende Besluiten zodanig aan te passen dat de mogelijkheid van, wat lijkt op «dubbel pakken», geëlimineerd wordt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Wij zijn ervan op de hoogte dat gemeenten en waterschappen langkampeerders kunnen aanslaan voor de WVO-heffing, de rioolrechten en de reinigingsheffingen. Wij beschikken niet over informatie waaruit blijkt in welke mate dit gebeurt. </antwoord>
      <antwoord nummer="2">Het is wettelijk toegestaan om naast de WVO-heffing, de rioolrechten en de reinigingsheffingen, toeristenbelasting te heffen (er zijn wettelijk geen beperkingen gesteld aan de combinatie van heffingen). Wij beschikken niet over informatie waaruit blijkt op welke schaal dit gebeurt. De toeristenbelasting is gebaseerd op de profijtgedachte in ruime zin: een gemeente maakt kosten voor voorzieningen die mede door niet-inwoners (toeristen, forensen) worden gebruikt, maar krijgt daarvoor geen vergoeding uit het Gemeentefonds. De toeristenbelasting is geen vorm van verhaal van de kosten van toeristische voorzieningen. De opbrengst vloeit in de algemene middelen van een gemeente. De vraag welke gemeentelijke kosten mogen worden doorberekend is bij de toeristenbelasting dan ook niet van toepassing. </antwoord>
      <antwoord nummer="3" voetnoot="1">Nee. In de aanbiedingsbrief bij de Monitor Lokale lasten <voetnoot nummer="1"/>hebben wij aangegeven dat de in de Monitor Lokale lasten geboden informatie zeer gedetailleerd is. Wij hebben in deze brief de vraag opgeworpen of de steeds verdere opeenstapeling van informatie nog in een goede verhouding staat tot de daaraan verbonden inspanning en kosten. Vanuit het oogpunt van doelmatigheid en beleidsrelevantie zijn wij voornemens de volgende monitor een minder gedetailleerd karakter te geven. In dit streven past niet een nog verdergaande verbijzondering door het bieden van informatie over de lokale lasten van specifieke groepen als langkampeerders. </antwoord>
      <antwoord nummer="4">De WVO-heffing, de rioolbelasting en de reinigingsheffingen worden ieder geheven ter bekostiging van specifieke waterschaps- en gemeentelijke taken. De tarieven worden berekend op basis van de kosten die bij de taak behoren. Zoals in het antwoord op vraag 2 is aangegeven wordt door middel van de toeristenbelasting door niet-inwoners meebetaald aan de algemene voorzieningen in een gemeente. Er is dan ook geen sprake van «dubbel pakken». De Gemeentewet geeft gemeenten de mogelijkheid, niet de verplichting, om een aantal belastingen te heffen. De gemeenteraad bepaalt welke belastingen er worden geheven en of cumulatie van belastingen acceptabel is. </antwoord>
      <noten afkomstig="antwoord">
         <noot nummer="1">Kamerstukken II, 1998/99, 26 213, nr. 1</noot>
      </noten>
   </antwoorden>
</kvr>
