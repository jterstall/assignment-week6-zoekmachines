<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vreeman (PvdA) over een nieuw type steenwolvezels (Ingezonden 17 februari 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1198
</item>
         <item attribuut="Rubriek">Arbeid (Arbeidsbescherming)</item>
         <item attribuut="Trefwoorden">Arbeidsbescherming</item>
         <item attribuut="Vindplaats">Kamervragen met antwoord 1994-1995, nr. 563, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Vreeman</persoon>
         </item>
         <item attribuut="Datum_reaktie">1995-03-16</item>
         <item attribuut="Datum_indiening">1995-02-17</item>
         <item attribuut="Document-id">KVR1198</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1149" allpagenumbers="1149 1150" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="563" onderwerp="" indiendatum="1995-02-17">
         <vrager partij="PvdA" oorsprong="parlement">Vreeman</vrager>
         <vraagt-aan/>
      </vraagdata>
      <antwoorddata antwoorddatum="1995-03-16">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Is de beslissing om een nieuw type steenwolvezels niet in Nederland te gaan produceren noch op de Nederlandse markt te brengen strijdig met de samenwerkingsovereenkomst tussen producenten en bonden inzake glas- en steenwol uit 1994, alsmede met artikel 3 van de Arbeidsomstandighedenwet? <voetnoot nummer="1"/>
      </vraag>
      <vraag nummer="2">Bent u van plan enige pressie uit te oefenen om partijen zich aan de overeenkomst te laten houden en ertoe bij te dragen dat er met minder kankerverwekkende stoffen gewerkt kan worden? Zo neen, waarom niet? </vraag>
      <noten afkomstig="vraag">
         <noot nummer="1">Zie een desbetreffend artikel in Cobouw van 28/31 januari 1995</noot>
      </noten>
   </vragen>
   <antwoorden aantal="2">
      <antwoord nummer="1">1a: strijdigheid met de overeenkomst? De samenwerkingsovereenkomst is gesloten door werkgevers- en werknemersorganisaties. Conform de inhoud ervan beslissen de samenwerkende partijen in gezamenlijk overleg of de voortgang voldoende is. Aangezien de rijksoverheid niet bij de overeenkomst betrokken is zal ik op uw vraag naar al dan niet strijdigheid met de overeenkomst van het door u aangedragen feit niet ingaan. 1b: strijdigheid met artikel 3 van de Arbowet? Artikel 3 Arbowet schrijft ondermeer voor dat, tenzij dit redelijkerwijs niet kan worden gevergd, de gevaren voor de veiligheid of de gezondheid van de werknemer zoveel mogelijk in eerste aanleg bij de bron daarvan moeten worden voorkomen of zoveel mogelijk worden beperkt. Een meer specifieke regeling van de verplichting tot het voeren van een bronbeleid komt terug in Art. 182A van het op de Arbowet gebaseerde Veiligheidsbesluit voor fabrieken en werkplaatsen (VBF). Dit VBF-artikel vormt in feite de basis voor het door werkgevers te voeren toxische stoffen beleid. Voor zover met kankerverwekkende stoffen wordt gewerkt kent het Besluit kankerverwekkende stoffen en processen een nog stringentere verplichting tot het voeren van een bronbeleid. Overigens is, en daarmee loop ik vooruit op uw tweede vraag, dit besluit niet van kracht, aangezien er bij het werken met steenwol mijns inziens geen sprake is van een kankerrisico voor werknemers. In het artikel waar u naar verwijst in het blad Cobouw is sprake van een in Duitsland op de markt gebracht type steenwol waarvan de vezels, als ze in het lichaam terecht komen, beter oplossen dan die van de traditionele steenwol. Dat zou, aldus het artikel, beter zijn voor de gezondheid van de werknemers die het isolatiemateriaal in de bouw verwerken. Inderdaad is de mate van oplosbaarheid in het lichaamsvocht van betreffende vezelsoorten een van de factoren die de schadelijkheid ervan voor blootgestelde werkers bepalen. Uitgaande van een betere oplosbaarheid kan de vraag of blootstelling aan dit nieuwe type steenwol minder schadelijk is dan blootstelling aan de gangbare soorten niet zonder meer worden beantwoord. Daarvoor is uitvoerig inzicht nodig in de gezondheidsaspecten van het nieuwe type en in de blootstellingssituatie op de betreffende werkplek. Voorts leidt de beschikbaarheid en toepasbaarheid in technische zin van een minder schadelijk vezeltype niet automatisch tot de conclusie dat vervanging van het gangbare dus geboden is. Art. 182A VBF stelt immers dat zulks ook redelijkerwijs moet kunnen worden gevergd, hetgeen impliceert dat vervanging in de desbetreffende situatie niet alleen technisch maar ook economisch en operationeel haalbaar moet zijn. </antwoord>
      <antwoord nummer="2">Zoals gezegd is de overheid niet betrokken bij de samenwerkings- overeenkomst, waarvan ik de totstandkoming overigens zeker van belang acht. Als niet-betrokken partij zal door SZW geen pressie uitgeoefend worden om partijen zich aan de overeenkomst te laten houden. Wel zal de Inspectiedienst SZW erop toezien dat wettelijke bepalingen terzake door partijen worden nageleefd. Naast de relevante artikelen in de Arbeidsomstandighedenwet is dit zoals gezegd met name Art. 182A van het VBF. Het door de partijen overeengekomene is bij naleving ervan overigens geheel in lijn met de wettelijke bepalingen terzake. Dat er met minder kankerverwekkende stoffen gewerkt kan worden als gevolg van naleving van de overeenkomst acht ik niet het geval. Ik ga er zoals gezegd namelijk (vooralsnog) vanuit dat het werken met steenwol niet een kankerrisico voor de werknemer vormt, waarbij ik mij baseer op een openbaar concept-rapport van de Gezondheidsraad (najaar 1994), opgesteld in het kader van de voorbereiding van een door mij gevraagd gezondheidskundig advies dat zal dienen als basis voor de vaststelling van wettelijke grenswaarden voor de zogeheten Man Made Mineral Fibres, waartoe ook steenwolvezels behoren. </antwoord>
      <noten afkomstig="antwoord"/>
   </antwoorden>
</kvr>
