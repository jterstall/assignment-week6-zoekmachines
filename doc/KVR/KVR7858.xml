<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) over belastingregels voor harmonie- en fanfareverenigingen. (Ingezonden 11 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7858
</item>
         <item attribuut="Inhoud">Vragen over richtlijnen voor de belastinginspecteurs inzake de toepassing van de kantineregeling door verenigingen met een cultureel-maatschappelijk doel.</item>
         <item attribuut="Rubriek">Cultuur en taal (Overig)</item>
         <item attribuut="Trefwoorden">Muziek Omzetbelasting</item>
         <item attribuut="Vindplaats">Kamervragen met antwoord 1998-1999, nr. 52, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">1998-09-24</item>
         <item attribuut="Datum_indiening">1998-08-11</item>
         <item attribuut="Document-id">KVR7858</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="105" allpagenumbers="105 106" vetnummer="2979815170" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7858" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="52" onderwerp="" indiendatum="1998-08-11">
         <vrager partij="D66" oorsprong="parlement">Lambrechts</vrager>
         <vraagt-aan/>
      </vraagdata>
      <antwoorddata antwoorddatum="24 september 1998), zie ook Aanhangsel Handelingen nrs. 1721 en 1729, Vergaderjaar 1997–1998">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder>de staatssecretaris van Onderwijs, Cultuur en Wetenschappen, dhr</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich uw antwoorden op schriftelijke vragen, 20 juni 1996 over belastingregels voor harmonie- en fanfareverenigingen? <voetnoot nummer="1"/>
      </vraag>
      <vraag nummer="2">Hebben deze antwoorden inmiddels geleid tot duidelijke richtlijnen voor belastinginspecteurs? </vraag>
      <vraag nummer="3">Kunt u zich voorstellen dat deze antwoorden verwachtingen hebben gewekt bij veel verenigingen met een cultureel-maatschappelijk doel, verenigingen die vaak onvoldoende financiële middelen hebben voor een goede belastingadviseur of langdurige procedures bij de belastingrechter? </vraag>
      <vraag nummer="4" voetnoot="2">Is het u bekend dat een beroep door een fanfarevereniging op de door u genoemde kantineregeling door de belastinginspecteur is afgewezen? <voetnoot nummer="2"/>
      </vraag>
      <vraag nummer="5">Stemt deze afwijzing wel overeen met de strekking van uw antwoorden? </vraag>
      <vraag nummer="6">Bent u bereid meer duidelijkheid te verschaffen omtrent de toepasbaarheid van deze kantineregeling bij fondswerving door verenigingen met een cultureel-maatschappelijk doel? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1577" documentjaargang="1995-1996">Aanhangsel Handelingen, nr. 1577, vergaderjaar 1995–1996.</noot>
         <noot nummer="2">Brief met kenmerk JJ/OB-9762 Belastingdienst Ondernemingen Helmond</noot>
      </noten>
   </vragen>
   <antwoorden aantal="3">
      <antwoord nummer="1 t/m 3">In de antwoorden op de vragen van 20 juni 1996 is aangegeven dat, voor wat betreft de heffing van omzetbelasting, harmonie- en fanfareverenigingen een beroep kunnen doen op de «artiestenregeling» en op de «kantineregeling». Dit was zo in 1996 en daarin is geen verandering gekomen. Zoals in voornoemde antwoorden is aangegeven, gaat het hier om de resoluties van 21 augustus 1992, nr. VB 92/1599, en van 27 juni 1980, nr. 080-1088; deze resoluties zijn op de gebruikelijke wijze kenbaar gemaakt. Naar mijn oordeel hebben de in 1996 gegeven antwoorden dan ook geen verwachtingen gewekt, die in de praktijk niet worden waargemaakt. </antwoord>
      <antwoord nummer="4 en 5">De kantineregeling is bedoeld voor verenigingen en andere instellingen die werkzaam zijn op het gebied van sport of recreatie dan wel op sociaal of cultureel gebied en die als aanvulling op c.q. in het verlengde van hun primaire activiteiten, een kantine exploiteren. Voor harmonie- en fanfareverenigingen bestaan de primaire activiteiten in de regelmatige (wekelijkse) muziekbeoefening en het geven van openbare uitvoeringen. Voor de toepassing van de kantineregeling blijven harmonie- en fanfareverenigingen buiten de heffing van omzetbelasting voor zover zij spijzen en dranken verstrekken in het kader van deze muzikale activiteiten, mits de kantine-omzet niet méér bedraagt dan f 150 000 per jaar en een eventueel exploitatieoverschot wordt aangewend voor de versterking van hun primaire activiteiten. Zoals in onderdeel 3 van de desbetreffende resolutie is aangegeven, vallen activiteiten die geen direct verband – ook qua tijdsduur – houden met de primaire activiteiten van de vereniging, buiten de toepassing van de kantineregeling. Bij deze niet-primaire activiteiten valt te denken aan evenementen die in de persoonlijke sfeer van derden of leden liggen, zoals bruiloften, feesten en jubilea. Van een niet-primaire activiteit is eveneens sprake indien een vereniging tijdens het carnaval een zaal huurt en daarin een carnavalsfeest met ingehuurde artiesten voor de dorpsgemeenschap organiseert. Hieraan doet niet af dat de vereniging mogelijk zelf het feest muzikaal opluistert. Dit laatste zal zich bij harmonie- en fanfareverenigingen in de regel voordoen. Het standpunt van de Belastingdienst/Ondernemingen Helmond is in overeenstemming met het vorenstaande. </antwoord>
      <antwoord nummer="6">Het beleid inzake fondswerving en kantine-activiteiten van vrijwilligersorganisaties is neergelegd in verschillende publicaties. Ik onderzoek, in overleg met de Belastingdienst, of er zich in de praktijk nog problemen en onduidelijkheden voordoen en of het mogelijk is de bestaande publicaties samen te voegen. Bij het beleid op dit terrein moet echter steeds worden bedacht dat, voor zover vrijwilligersorganisaties in het economische verkeer optreden door het leveren van goederen of verrichten van diensten, de concurrentieverhoudingen met commerciële ondernemers, in het bijzonder met de horeca, beperkingen stellen aan de mogelijkheid om fiscale faciliteiten aan deze organisaties toe te kennen, terwijl ook het gemeenschapsrecht in dit opzicht beperkingen stelt. </antwoord>
      <noten afkomstig="antwoord"/>
   </antwoorden>
</kvr>
