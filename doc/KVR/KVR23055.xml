<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koopmans (CDA) aan de staatssecretaris van Volkshuisvesting, Ruimtelijke Ordening en Milieubeheer over illegale afvaltransporten. (Ingezonden 22 april 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23055
</item>
         <item attribuut="Inhoud">Vragen naar aanleiding van persbericht VROM over 'zorgwekkende' toename van het aantal overtredingen van regelgeving voor export afval. Wordt de controle opgevoerd nu Duitsland de grenzen voor onnuttig Nederlands afval gesloten heeft?</item>
         <item attribuut="Rubriek">Handel en economie (Export) Milieu (Afvalverwerking)</item>
         <item attribuut="Trefwoorden">Afvalverwerking Duitsland Export</item>
         <item attribuut="Vindplaats">Kamervragen met antwoord 2004-2005, nr. 1683, Tweede Kamer</item>
         <item attribuut="Vraagnr_bij_indiening">2040513530</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Koopmans</persoon>
         </item>
         <item attribuut="Datum_reaktie">2005-05-19</item>
         <item attribuut="Datum_indiening">2005-04-22</item>
         <item attribuut="Document-id">KVR23055</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3589" allpagenumbers="3589 3590" vetnummer="2040513530" code="0405tkkvr1683" lopendefooter="Tweede Kamer, vergaderjaar 2004–2005, Aanhangsel" filenaam="KVR23055" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1683" onderwerp="" indiendatum="2005-04-22">
         <vrager partij="CDA" oorsprong="parlement">Koopmans</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-05-19">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u de conclusie van het onderzoek <voetnoot nummer="1"/>dat er sprake is van een zorgwekkende toename van het aantal overtredingen bij de afvalexport? </vraag>
      <vraag nummer="2">Welke concrete maatregelen neemt u, al dan niet in Europees verband, naar aanleiding van de resultaten van de handhavingsactie in zeehavens? </vraag>
      <vraag nummer="3">Ziet u aanleiding om – met het oog op het sluiten van de Duitse grenzen op 1 juni 2005 voor onnuttig Nederlands afval, waardoor de druk op de afvalmarkt kan toenemen – extra controles op afvaltransporten uit te voeren? </vraag>
      <vraag nummer="4">Is het mogelijk om een overzicht te geven van de door Duitsland verleende ontheffingen op onnuttig Nederlands afval? </vraag>
      <noten afkomstig="vraag">
         <noot nummer="1" datum="2005-04-20" bron="Persbericht ministerie van VROM, " titel="Regels voor export afval vaak overtreden">Persbericht ministerie van VROM, «Regels voor export afval vaak overtreden», 20 april 2005</noot>
      </noten>
   </vragen>
   <antwoorden aantal="4">
      <antwoord nummer="1">Het desbetreffende persbericht heeft betrekking op een in het kader van het IMPEL-TFS Seaport project II uitgevoerde Europese inspectieweek. Tijdens deze week zijn in 11 landen controles uitgevoerd in zeehavens. Van de gecontroleerde afvaltransporten bleek 47% illegaal. Tussen juni 2003 en mei 2004 is het eerste IMPEL-TFS Seaport project uitgevoerd.Hier deden zes landen aan mee.Van de tijdens dit project gecontroleerde afvaltransporten bleek circa 20% illegaal. Op basis van de resultaten van de uitgevoerde controles mag niet geconcludeerd worden dat er sprake is van een zorgwekkende toename van het aantal overtredingen bij de afvalexport (het persbericht maakt van een dergelijke toename overigens ook geen gewag).In de eerste plaats is er namelijk een verschil in het aantal deelnemende landen en havens.Bovendien zeggen de resultaten van de controles alleen iets over het specifieke moment waarop zij zijn uitgevoerd.In de derde plaats is er een verschil in methoden waarmee de te controleren transporten zijn geselecteerd. </antwoord>
      <antwoord nummer="2">Op dit moment zijn er in Europees verband onder leiding van de VROM-Inspectie twee concrete handhavingsprojecten gaande, waarbij gezamenlijk met andere lidstaten controles worden uitgevoerd op de grensoverschrijdende overbrenging van afvalstoffen en waarbij informatie en kennis worden uitgewisseld. Daarnaast heeft in maart jongstleden een bijeenkomst plaatsgevonden van managers die in de verschillende lidstaten betrokken zijn bij de handhaving van afvaltransporten. Tijdens deze bijeenkomst zijn afspraken gemaakt om tot een structurele samenwerking in Europees verband te komen.Dit initiatief is mede ondersteund door de Europese Commissie. Binnen Nederland wordt de samenwerking van de VROM-Inspectie met de Douane en de politie versterkt.Deze samenwerking betreft naast de uitvoering van controles ook steeds meer de uitwisseling van informatie. Hierdoor kan gerichter worden opgetreden. </antwoord>
      <antwoord nummer="3">Aangenomen wordt dat met onnuttig afval wordt bedoeld afval dat dient te worden verwijderd door dit te verbranden in een afvalverbrandingsinstallatie dan wel door dit te storten.Op 1 juni 2005 treedt in Duitsland het stortverbod voor onbehandeld afval in werking. Na die datum mag in Duitsland alleen nog maar afval worden gestort dat is (voor)behandeld.Dit stortverbod heeft niet tot gevolg dat de Duitse grenzen worden gesloten voor te verwijderen Nederlands afval.Ook na die datum mag nog steeds Nederlands afval naar Duitsland worden overgebracht om het daar te verwijderen.Uiteraard moet daarbij wel rekening worden gehouden met het beleid voor in- en uitvoer van beide landen.Voor Nederland is dat beleid vermeld in het Landelijk afvalbeheerplan.Daarin is onder meer aangegeven dat uitvoer voor storten niet is toegestaan. Het is niet uitgesloten dat door het stortverbod de uitvoer van Nederlands afval naar Duitsland zal verminderen.Duits afval dat nu nog wordt gestort, zal immers na 1 juni 2005 een behandeling moeten ondergaan, zoals verbranden of mechanisch-biologisch verwerken. Dat betekent dat Duitse capaciteit die nu wordt gebruikt voor de nuttige toepassing en verwerking van Nederlands afval, na 1 juni 2005 waarschijnlijk geheel of gedeeltelijk voor Duits afval zal worden ingezet. De VROM-Inspectie voert samen met politie en Douane structureel controles uit op afvaltransporten.Het Duitse stortverbod en een mogelijk verminderde uitvoer van Nederlands afval naar Duitsland zijn geen aanleiding voor het uitvoeren van extra controles. </antwoord>
      <antwoord nummer="4">Zoals in het antwoord op vraag 3 is vermeld, betekent het Duitse stortverbod van 1 juni 2005 niet dat de Duitse grenzen voor Nederlands afval worden gesloten.In- en uitvoer van afvalstoffen van en naar Duitsland blijft dus gewoon mogelijk binnen de beleidskaders van beide landen. Door het agentschap SenterNovem/Uitvoering Afvalbeheer wordt bijgehouden welke toestemmingen worden verleend voor in- en uitvoer.Er worden al meerdere jaren overzichten opgesteld van de hoeveelheden in- en uitgevoerd afval.Dit is onder meer nodig om te voldoen aan internationale rapportageverplichtingen.Op basis van deze overzichten kan na 1 juni 2005 worden beoordeeld welke consequenties het Duitse stortverbod heeft voor de in- en uitvoer naar Duitsland.In de jaarlijkse voortgangsrapportage van het Landelijk afvalbeheerplan wordt hieraan aandacht besteed. </antwoord>
      <noten afkomstig="antwoord"/>
   </antwoorden>
</kvr>
