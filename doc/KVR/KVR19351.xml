<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de ministers van Landbouw, Natuur en Voedselkwaliteit en van Volksgezondheid, Welzijn en Sport over dierwelzijn en diergeneesmiddelenregistratie. (Ingezonden 22 december 2003); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19351
</item>
         <item attribuut="Inhoud">Aanvullende vragen over de handhaafbaarheid van de vrijstellingsregeling diergeneesmiddelen. Zie ook eerder gestelde vragen van hetzelfde lid, ingezonden 25 november 2003 (Aanhangsel van de Handelingen II, 2003-2004, nr. 474).</item>
         <item attribuut="Rubriek">Natuur (Dierenbescherming) Veeteelt (Diergeneesmiddelen)</item>
         <item attribuut="Trefwoorden">Dierenbescherming Diergeneesmiddelen</item>
         <item attribuut="Vindplaats">Kamervragen met antwoord 2003-2004, nr. 714, Tweede Kamer</item>
         <item attribuut="Vraagnr_bij_indiening">2030405200</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2004-01-28</item>
         <item attribuut="Datum_indiening">2003-12-22</item>
         <item attribuut="Document-id">KVR19351</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1513" allpagenumbers="1513 1514" vetnummer="2030405200" code="0304tkkvr714" lopendefooter="Tweede Kamer, vergaderjaar 2003–2004, Aanhangsel" filenaam="KVR19351" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="714" onderwerp="" indiendatum="2003-12-22">
         <vrager partij="CDA" oorsprong="parlement">Ormel</vrager>
         <vraagt-aan>de ministers van Landbouw, Natuur en Voedselkwaliteit en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="28 januari 2004), zie ook Aanhangsel Handelingen nr. 640, vergaderjaar 2003–2004">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Kunt u aangeven voor welke diergeneesmiddelen de wachttijd korter is geworden als gevolg van de aanpassing van de vrijstellingsregeling diergeneesmiddelen? </vraag>
      <vraag nummer="2">Hoe kunnen limieten worden gemeten van stoffen van de annex 2 lijst, waar geen limieten voor bepaald zijn, omdat ze als intrinsiek veilig worden beschouwd? </vraag>
      <vraag nummer="3">Wat zijn de gevolgen van de aanpassing van de vrijstellingsregeling voor het dierenwelzijn in de eendenhouderij? </vraag>
      <vraag nummer="4">Wat zijn de gevolgen van de aanpassing van de vrijstellingsregeling voor de wachttijd voor furosemide? Wat is de wachttijd voor furosemide in Duitsland? Staat furosemide op de annex 2 lijst? </vraag>
      <vraag nummer="5">Kunt u aangeven wat de verandering in wachttijd voor het enige inspuitbare locaal-anaestheticum is? Hoe groot acht u de kans dat door deze verandering in wachttijd meer kleine chirurgische ingrepen zonder verdoving zullen worden uitgevoerd? </vraag>
      <vraag nummer="6">Welke concrete stappen kunnen verwacht worden om op korte termijn te komen tot één Europees registratiebeleid voor diergeneesmiddelen? </vraag>
      <vraag nummer="7">Bent u bereid om in het belang van het dierenwelzijn de aanpassing van de vrijstellingsregeling van oktober 2003 te heroverwegen? Zo neen, waarom niet? Zo ja, wanneer kunnen wij de resultaten van uw heroverweging verwachten? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van hetzelfde lid, ingezonden 25 november 2003 (Aanhangsel Handelingen nr. 474, vergaderjaar 2003–2004). </toelichting>
   <antwoorden aantal="7">
      <antwoord nummer="1">Voor een aantal diergeneesmiddelen, die conform de bijlage van de Vrijstellingsregeling gebruikt mogen worden in geval van diergeneeskundige noodzaak, was de te hanteren wachttermijn, voor de wijziging van oktober 2003, langer dan 28 dagen voor vlees en 7 dagen voor melk en eieren. Het betreft de volgende werkzame stoffen, opgesomd per diersoort onder vermelding van de oorspronkelijke nominale wachttermijnen. Eend: Flumequine oraal – 30 dagen voor vlees Geit: Ampicilline oraal – 42 dagen voor vlees Beta-sympaticomimetica injectie – 8 dagen voor melk Fenbendazol oraal – van 32 tot 42 dagen voor vlees, 11 dagen voor melk Flunixine injectie – 42 dagen voor vlees Ivermectine injectie – 95 dagen voor vlees Levamisole oraal – 32 dagen voor vlees Nafcilline met penicilline en streptomycine intramammair – 80 tot 116 dagen voor vlees, 68 dagen voor melk Na-metamizol injectie – 30 dagen voor vlees Oxfendazol oraal – van 32 tot 42 dagen voor vlees Oxytetracycline intrauterien – 53 dagen voor vlees, 8 tot 14 dagen voor melk Penicilline-streptomycine per injectie – 53 dagen voor vlees Triclabendazol oraal – van 63 tot 84 dagen voor vlees Trimethroprim-sulfadiazine oraal – van 42 tot 53 dagen voor vlees Kip: Na-salicylaat oraal – 14 dagen voor ei Sulfaclozine-natrium – 14 dagen voor ei Konijn: Oxytetyracycline injectie – van 42 tot 80 dagen voor vlees Sulfadimidine-natrium oraal – 42 dagen voor vlees Trimethoprim-sulfonamide injectie – 42 dagen voor vlees Paard: Altrenogest oraal – 35 dagen voor vlees Gentamycine injectie – 120 dagen voor vlees Schaap: Beta-sympaticomimetica injectie – 8 dagen voor melk Flunixine injectie – 42 dagen voor vlees Nafcilline met penicilline en streptomycine intramammair – 80 tot 116 dagen voor vlees, 68 dagen voor melk Na-metamizol injectie – 30 dagen voor vlees Trimethroprim-sulfadiazine oraal – van 42 tot 53 dagen voor vlees Nu geldt voor deze middelen een termijn die minimaal 28 dagen voor vlees en 7 dagen voor melk en eieren moet bedragen. Een dierenarts kan deze wachttermijn verlengen wanneer dit noodzakelijk is met het oog op het voorkomen van residuen van diergeneesmiddelen in voedsel. </antwoord>
      <antwoord nummer="2">In bijlage II bij verordening (EEG) nr. 2377/90 worden farmacologisch werkzame substanties opgenomen waarbij, binnen het bij de beoordeling bekeken gebruik, is gebleken dat het met het oog op bescherming van de volksgezondheid niet nodig is om een maximumwaarde voor residuen vast te stellen. Limieten zijn hier derhalve niet aan de orde en daarmee meting ook niet. </antwoord>
      <antwoord nummer="3">In het geval van diergeneeskundige noodzaak kunnen dezelfde stoffen als voorheen gebruikt worden. Ook met de aanpassing van de Vrijstellingsregeling kunnen dierenartsen werkzaam in de eendenhouderij nog steeds overeenkomstig hun verantwoordelijkheid voor het dierenwelzijn handelen. Deze aanpassing heeft op zich geen gevolgen voor het dierenwelzijn in de eendenhouderij. </antwoord>
      <antwoord nummer="4">De wachttijd van furosemide-bevattende diergeneesmiddelen, onder de voorwaarde van diergeneeskundige noodzaak toe te passen bij paarden en runderen, bedroeg 7 dagen voor het paard en 2 dagen voor het rund, zowel wat betreft vlees als melk. Deze wachttijden bedragen, door de aanpassing van de Vrijstellingsregeling, nu minimaal 28 dagen voor vlees en 7 dagen voor melk. Van één in Duitsland geregistreerd furosemide-bevattend diergeneesmiddel, is de wachttijd 1 dag voor zowel vlees als melk. Furosemide staat op Annex 2 van Verordening 2377/90 en kent daarmee geen residulimiet. Indien dit in Duitsland geregistreerde middel, via de wederzijdse erkenningenprocedure, ook in Nederland ter registratie wordt aangeboden zal de wachttijd in Nederland hetzelfde zijn als in de andere lidstaten waar het middel geregistreerd is. </antwoord>
      <antwoord nummer="5">In de bijlage van de Vrijstellingsregeling, voor de wijziging van oktober 2003, werd bij paarden, runderen en varkens voor vlees een wachttijd aangegeven van 2 dagen. Deze wachttijd is tot 28 dagen verlengd omdat artikel 10 van richtlijn nr. 2001/82/EG deze wachttijd voorschrijft. De keuze om bij een ingreep een verdoving toe te passen is aan de dierenarts. Hij zal dit doen op basis van zijn kennis, ervaring en verantwoordelijkheid. </antwoord>
      <antwoord nummer="6">Vooropgesteld zij dat er een algemeen Europese registratiebeleid bestaat. Dit is neergelegd in richtlijn nr. 2001/82/EG en verordening (EG) nr. 2309/93. Voornoemde richtlijn kent een zogenoemde wederzijdse erkenningenprocedure, waarbij een lidstaat het diergeneesmiddel registreert. Deze registratie wordt vervolgens erkend door de andere lidstaten waar de producent het middel op de markt wil brengen. Eventuele verschillen van mening moeten op Europees niveau worden opgelost. Voornoemde verordening kent een centrale registratieprocedure, waarbij de Europese Commissie de vergunning verleent. Daardoor zijn er per definitie geen verschillen tussen lidstaten. De afwijkingen van dezelfde producten tussen lidstaten bij registraties, en dan vooral ten aanzien van de wachttijden, is wèl een probleem bij de diergeneesmiddelen die voor 1 januari 1998 via de zogenoemde nationale procedure zijn geregistreerd. Voor die tijd was het mogelijk dat verschillende lidstaten voor hetzelfde product een andere wachttijd vaststelden. Sinds 1 januari 1998 is nationale registratie voor nieuwe producten alleen nog mogelijk indien de registratie beperkt blijft tot één lidstaat. Het is de bedoeling dat er in Europees verband een slag zal worden geslagen om deze nationale registraties alsnog te harmoniseren. Deze taak zal door de Commissie worden neergelegd bij de nog op te richten Europese coördinatiegroep. Het oprichten van deze groep, alsmede de procedure die ten behoeve van de harmonisatie zal worden gevolgd, is vastgelegd in een ontwerpwijziging van richtlijn nr. 2001/82/EG (Gemeenschappelijk Standpunt (EG) nr. 62/2003, PbEG C 297). Nederland wil een actieve rol in deze groep spelen. </antwoord>
      <antwoord nummer="7">Nee, ik zie geen aanleiding voor een dergelijke heroverweging. Met de aanpassing in oktober 2003 zijn de wachttermijnen in de Vrijstellingsregeling artikel 2 Diergeneesmiddelenwet in overeenstemming gebracht met artikel 10, tweede lid van richtlijn nr. 2001/82/EG. </antwoord>
      <noten afkomstig="antwoord"/>
   </antwoorden>
</kvr>
