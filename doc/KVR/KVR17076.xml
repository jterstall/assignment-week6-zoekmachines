<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Justitie en de staatssecretaris van Sociale Zaken en Werkgelegenheid, dhr. Rutte, over de toename van faillissementen en de uitvoering van de WSNP. (Ingezonden 6 januari 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17076
</item>
         <item attribuut="Inhoud">Vragen over het aantal toenemende schuldsaneringen en failissementen, en de afnemende capaciteit bij arrondissementsrechtbanken en bewindvoerders.</item>
         <item attribuut="Rubriek">Burgerlijk recht en burgerlijk procesrecht (Faillissementsrecht)</item>
         <item attribuut="Trefwoorden">Faillissementen</item>
         <item attribuut="Vindplaats">Kamervragen met antwoord 2002-2003, nr. 684, Tweede Kamer</item>
         <item attribuut="Vraagnr_bij_indiening">2020305290</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2003-01-29</item>
         <item attribuut="Datum_indiening">2003-01-06</item>
         <item attribuut="Document-id">KVR17076</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1441" allpagenumbers="1441 1442" vetnummer="2020305290" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17076" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="684" onderwerp="" indiendatum="2003-01-6">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Justitie en de staatssecretaris van Sociale Zaken en Werkgelegenheid, dhr. Rutte,</vraagt-aan>
      </vraagdata>
      <antwoorddata antwoorddatum="2003-01-29">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het artikel «Begeleiding schuldenaren: een hedendaags drama»? <voetnoot nummer="1"/>
      </vraag>
      <vraag nummer="2">Is het waar dat de afdelingen insolventie binnen de arrondissementsrechtbanken al enige jaren met onderbezetting kampen? Zo ja, op welke manier denkt u deze onderbezetting te ondervangen, gezien de verwachte forse toename in het aantal schuldsaneringszaken en het aantal faillissementen? </vraag>
      <vraag nummer="3">Klopt het dat ongeveer de helft van de schuldenaren die in aanmerking zouden komen voor schuldsanering op grond van de WSNP afvalt vanwege gebrekkige informatie en slechte begeleiding van de bewindvoerders? Zo ja, wat vormt hiervoor de verklaring? Zo neen, wat is het werkelijke percentage en kan dit door adequate maatregelen worden verkleind? </vraag>
      <vraag nummer="4">Is het waar dat bij de invoering van de WSNP door onafhankelijke experts is berekend dat de vergoedingen voor bewindvoerders te laag liggen en kan dit een verklaring vormen voor de klachten die worden geuit over de gebrekkige kwaliteit van bewindvoerders? Bent u bereid de vergoeding voor bewindvoerders te verhogen? </vraag>
      <vraag nummer="5">Wanneer wordt de Kamer op de hoogte gesteld van de analyse naar de kwaliteit van de bewindvoerders van particulieren? </vraag>
      <noten afkomstig="vraag">
         <noot nummer="1" datum="2003-12-30" bron="Financieel Dagblad">Financieel Dagblad, 30 december 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De Raad voor de Rechtspraak bereiken geen signalen dat sprake is van een structurele landelijke onderbezetting van de faillissementskamers. Het aantal schuldsaneringszaken dat jaarlijks door de rechter wordt behandeld (inclusief afwijzingen) stijgt over de afgelopen jaren gestaag tot bijna 9400 zaken in 2002. Door de komst van de WSNP is het aantal faillissementen van particulieren aanvankelijk sterk gedaald. Recent is het aantal faillissementen weer sterk gestegen.Tegen de achtergrond van het huidige economische klimaat kan een verdere stijging van het aantal insolventieprocedures worden verwacht. Het aantal schuldsaneringen vier jaar na inwerkingtreding van de wet blijft echter nog steeds beneden het in de voorbereidingsfase van de wet geschatte jaarlijkse aantal van 12.000 zaken. Per arrondissement is de instroom wisselend: van belang zijn de mate van verwijzing in het minnelijk traject door de schuldhulpverlening naar de rechter, het conflictoplossend vermogen c.q. de kwaliteit van het minnelijk traject, de wachttijden in het minnelijk traject, en uiteraard het toelatingsbeleid door de rechter, al dan niet in hoger beroep. Het is de verantwoordelijkheid van de afzonderlijke gerechtsbesturen om de faillissementskamers te bezetten. Ik ben voornemens om – mede naar aanleiding van de wetsevaluatie – de taak van de schuldsaneringsrechter te verlichten door de procedure op onderdelen te vereenvoudigen. Dit voornemen is aangekondigd door mijn ambtsvoorganger en in een Algemeen Overleg in juli jl. besproken (TK 2001–2002, 28 258, nrs. 1-3). De Kamer stemde op hoofdlijnen in met een daartoe strekkend wetsvoorstel, dat thans in voorbereiding is. </antwoord>
      <antwoord nummer="3">Sinds 1 december 1998 zijn er bijna 35.000 Wsnp-zaken gestart. Daarvan zijn er tot dusverre ruim 3.000 tussentijds beëindigd. In 750 van deze zaken is alsnog tijdens de procedure een akkoord met de schuldeisers bereikt. In 1750 zaken is de schuldenaar alsnog failliet verklaard, bijvoorbeeld doordat bleek dat bij het verzoekschrift onvolledige of onjuiste informatie was verstrekt aan de rechtbank, omdat de schuldenaar de verplichtingen die voortvloeien uit de toepassing van de schuldsanering niet was nagekomen of omdat nieuwe schulden waren ontstaan. In de overige 500 zaken is sprake van overlijden van de schuldenaar, spijtoptanten of sanieten die alsnog konden voortgaan met het betalen van hun schulden. Verder is in meer dan 3.300 zaken inmiddels een schone lei verstrekt. Dit aantal zal de komende tijd snel stijgen omdat steeds meer zaken de gemiddelde looptijd van drie jaar bereiken. Het percentage faillissementen zal vermoedelijk niet substantieel meer stijgen. In totaal is het aantal uitvallers uit de Wsnp tot dusverre circa 6,5%. Mede uit de jurisprudentie blijkt dat doorgaans de oorzaken van uitval in de sfeer van de schuldenaar zelf liggen en niet bij de bewindvoerder of diens toezicht. Op dit moment worden, mede naar aanleiding van aanbevelingen uit de wetsevaluatie, maatregelen genomen om de voorlichting over de wettelijke schuldsanering te verbeteren. Hierdoor zullen schuldenaren intensiever worden ingelicht over de gevolgen van de toepassing op het moment dat zij de rechtbank daarom verzoeken. Het percentage tussentijdse beëindigingen vertoont per arrondissement verschillen, afhankelijk als het is van de mate van strengheid bij de toelating door de rechter. Ik beschouw het percentage van 6,5% niet als verontrustend, zeker ook gezien het feit dat het nu eenmaal geen licht regime betreft en dat de schone lei alleen kan worden verstrekt aan diegeen die zich voldoende inspant voor de schuldeisers. </antwoord>
      <antwoord nummer="4">De mate van kostendekkendheid van de vergoeding is twee maal onderwerp geweest van onderzoek onder begeleiding van een commissie bestaande uit vertegenwoordigers van de diverse betrokken organisaties. Deze Commissie monitoring bewindvoerderssubsidie WSNP deed na het eerste onderzoek in het jaar 2000 de aanbeveling dat de kostenstructuur voor de bewindvoerder over de hele linie ingrijpend moest worden aangepast. Deze aanbeveling is gevolgd door de subsidie voor ondernemerszaken te verhogen met meer dan 300% en voor particuliere zaken te verhogen met ruim 65%. Uit het tweede rapport van de Commissie monitoring in september 2002 volgde niet dat de subsidie verder moest worden verhoogd. Sommige bewindvoerders blijken door een goede organisatie kostendekkend te kunnen opereren, maar andere niet. Los hiervan ontbreekt mij op dit moment het budget om middelen vrij te maken voor een verdere verhoging van de subsidie. Niettemin wil ik naar andere wegen zoeken om de participatie in het stelsel te bevorderen, onder meer via taakverlichting. Daarover zal binnenkort overleg worden gevoerd met onder andere de rechter-commissarissen. Hierbij is van belang het in voorbereiding zijnde wetsvoorstel, waarin de schuldsaneringsprocedure ook voor de bewindvoerder op onderdelen wordt vereenvoudigd. De kwaliteit van de WSNP-bewindvoerders wordt langs verschillende wegen bewaakt. Op zaaksniveau gebeurt dat aan de hand van het toezicht van de rechter-commissaris. Het kennisniveau wordt vooraf getoetst via de verplichte bewindvoerdersopleiding die na het behalen van het examen een inschrijving in het register van de Raad voor Rechtsbijstand te Den Bosch mogelijk maakt. Daarnaast toetst deze Raad vooraf organisaties waar bewindvoerders werkzaam zijn aan criteria van onafhankelijkheid, financiële gezondheid, schaalomvang en andere organisatorische aspecten. De behoefte aan uitbouw van het kwaliteitskader is duidelijk gebleken, en daaraan wordt nu gewerkt. Ik hecht eraan te benadrukken dat WSNP-bewindvoering een relatief jonge activiteit is. Dit betekent dat de kwaliteit en vooral de uniformiteit nog voor verbetering vatbaar zijn. Ook hier worden via de Raad diverse initiatieven genomen zoals bijscholing, gestructureerde kennisuitwisseling via een nieuwsgroep op internet en regionaal bewindvoerdersoverleg, de ontwikkeling van uniforme richtlijnen voor bewindvoerders, en een onderzoek naar periodieke hertoetsing van kwaliteit van bewindvoerders(organisaties). </antwoord>
      <antwoord nummer="5">Een definitieve algemene analyse van de kwaliteit van WSNP-bewindvoerders is niet voorhanden. Het aan het rapport van de Commissie monitoring bewindvoerderssubsidie ten grondslag liggende onderzoek van juni 2002 over de kosten en de vergoedingen was wel aanleiding voor een afzonderlijke vervolgstudie naar de kwaliteit van WSNP-bewindvoerders. Via het INK-managementmodel zijn prestatie-indicatoren benoemd. Daaraan zullen binnenkort kwaliteitsnormen worden gekoppeld. Er is op de website van de Raad voor Rechtsbijstand Den Bosch (www.wsnp.rvr.org) een verslag van dit traject raadpleegbaar. Zodra dit traject tot een afronding is gekomen zal ik de Kamer daarvan op de hoogte stellen. </antwoord>
      <noten afkomstig="antwoord"/>
   </antwoorden>
</kvr>
