<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over een gegaste container met kindermatrassen (Ingezonden 7 augustus 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29280
</item>
         <item attribuut="Inhoud">Vragen naar aanleiding van feit dat in de haven van Rotterdam een container met kindermatrassen van Beter bed wordt vastgehouden wegens overbegassing met het middel 1,2 dichloorethane. Indiener vraagt of de andere 14 (vrijgegeven) containers uit dezelfde zending nu ook geïnspecteerd kunnen worden op aanwezigheid van bestrijdingsmiddelen, en op mogelijk gevaar voor de volksgezondheid. Wie heeft de vrijgegeven containers voor het eerst geopend en was het openen geen zaak geweest voor de Arbeidsinspectie?</item>
         <item attribuut="Rubriek">Arbeid (Arbeidsbescherming) Landbouw (Bestrijdingsmiddelen) Verkeer, vervoer en waterstaat (Goederenvervoer)</item>
         <item attribuut="Trefwoorden">Arbeidsbescherming Bestrijdingsmiddelen Goederenvervoer</item>
         <item attribuut="Vindplaats">Kamervragen met antwoord 2006-2007, nr. 2604, Tweede Kamer</item>
         <item attribuut="Vraagnr_bij_indiening">2060725550</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2007-09-05</item>
         <item attribuut="Datum_indiening">2007-08-07</item>
         <item attribuut="Document-id">KVR29280</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5521" allpagenumbers="5521 5522" vetnummer="2060722550" code="0607tkkvr2604" lopendefooter="Tweede Kamer, vergaderjaar 2006–2007, Aanhangsel" filenaam="KVR29280" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2604" onderwerp="" indiendatum="2007-08-7">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-09-5">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Weet u van de onderschepte container met een lading van 728 kindermatrassen van Beter Bed, die wegens overmatige gassing met 1,2 dichloorethane, wordt vastgehouden in de haven van Rotterdam? </vraag>
      <vraag nummer="2">Is het bij wet geregeld dat, naar aanleiding van de onderschepte container, de andere 14 containers uit dezelfde zending nader worden geïnspecteerd op de doses van bestrijdingsmiddelen? Heeft inspectie plaatsgevonden? Zo ja, wat is de uitslag van die inspectie? Zo neen, waarom niet? </vraag>
      <vraag nummer="3">Wie heeft de 14 vrijgegeven containers voor het eerst geopend? Door wie en op welke wijze zijn deze personen op de hoogte gebracht van de onderschepte container in de haven en het potentiële gevaar van te hoge doses bestrijdingsmiddelen in de door hen te openen containers van diezelfde zending? Wat is de rol van de Arbeidsinspectie hierin? </vraag>
      <vraag nummer="4">Is het waar dat de kindermatrassen in de onderschepte container een dermate hoge concentratie 1,2 dichloorethane bevatten dat het advies van het ministerie van VROM is om ze te vernietigen? Zo ja, door wie, hoe en wanneer worden ze vernietigd? Zo neen, op welke wijze wordt voorkomen dat de kindermatrassen alsnog in de handel komen en een bedreiging vormen voor de volksgezondheid? </vraag>
      <vraag nummer="5">Bent u het eens met het uitgangspunt dat men de risico’s rondom bestrijdingsmiddelen uit gegaste containers en lading van geval tot geval moet beoordelen en men niet op basis van enkele steekproeven een algemene conclusie kan trekken dat er sprake is van een gering en acceptabel risico voor de volksgezondheid? </vraag>
      <vraag nummer="6">Deelt u de mening dat de kindermatrassen uit de 14 containers die niet aan de steekproef waren onderworpen en dus in de handel zijn gebracht, geen gevaar voor de volksgezondheid opleveren? Zo ja, op grond waarvan? Zo neen, bent u bereid deze kindermatrassen alsnog te traceren en te laten doormeten op aanwezigheid van bestrijdingsmiddelen? Kunt u uw antwoord motiveren? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, de VI heeft een nader onderzoek ingesteld. De container is vastgehouden. </antwoord>
      <antwoord nummer="2">Tijdens de inspectie van de bewuste container is niet gebleken dat deze deel uitmaakte van een grotere zending. Op de bij de container behorende documenten was slechts sprake van één container. Er bestond ten tijde van de inspectie geen aanleiding te vermoeden dat meerdere zendingen matrassen met daarin mogelijke restanten van een giftig gas op de markt werden gebracht. Overigens is het niet bij wet geregeld dat indien een container wordt geïnspecteerd eventuele andere containers uit een zelfde zending eveneens door een inspectiedienst zoals de VROM-Inspectie worden geïnspecteerd. Maar als de VROM-Inspectie in een container hoge concentraties gevaarlijke stoffen aantreft, maakt zij vanzelfsprekend gebruik van haar mogelijkheden om te voorkomen dat de betreffende zending (die uit meer containers kan bestaan) zonder goede veiligheidsmaatregelen wordt geopend of op de markt komt. </antwoord>
      <antwoord nummer="3">Zoals in het vorige antwoord is aangegeven was er niets bekend over een grotere zending. Uit de begeleidende papieren die bij de onderzochte container zaten is dit ook niet gebleken. De resultaten van het onderzoek van de gecontroleerde container zijn doorgegeven aan de rederij en expediteur. Door de VROM-Inspectie is inmiddels een nader onderzoek uitgevoerd. Gebleken is dat er via de rederij en het containerschip vier containers met beddenmateriaal zijn aangevoerd, waaronder de geïnspecteerde container. Van de drie andere containers zijn de documenten opgevraagd, hieruit was alleen op te maken dat het hier om metalen bedden ging. Op grond van de Arbeidsomstandighedenwet moet een werkgever voorafgaand aan het betreden van een container nagaan of er geen risico’s zijn op gezondheidsschadelijke blootstelling aan gevaarlijke stoffen boven grenswaarden voor de werknemers die de container betreden. De Arbeidsinspectie is door de VROM-Inspectie niet bij deze container betrokken aangezien daar op dat moment geen aanleiding toe was omdat er geen sprake was van een situatie waarin werknemers de container zouden betreden. </antwoord>
      <antwoord nummer="4">De VROM-Inspectie heeft de onderszoeksresultaten medegedeeld aan de rederij en de expediteur. Inmiddels heeft de expediteur aan de VROM-Inspectie laten weten dat de matrassen in de container die nog in de haven van Rotterdam staat zullen worden vernietigd. Hierop zal toezicht worden gehouden door de douane en de VROM-Inspectie. Vernietiging vindt plaats bij een daartoe vergunde verwerkingsinrichting die deze materialen mag verwerken. De termijn waarop dit gebeurt is aan de houder van de te vernietigen goederen. </antwoord>
      <antwoord nummer="5">Deze vraag sluit aan bij een eerder door u gestelde vraag. Naar aanleiding van uw vorige vragen over dit onderwerp heb ik toegezegd een nadere risico-analyse te laten uitvoeren. Op dit moment wordt door het RIVM een dergelijke analyse uitgevoerd, waarbij het accent nadrukkelijk ligt op de risico’s voor de volksgezondheid en het milieu. De risicoanalyse zal voor het einde van dit jaar gereed zijn waarna de Kamer hierover wordt geïnformeerd. Naar aanleiding van de recente incidenten met ladingen uit China, waarbij er wellicht sprake is van risico’s voor de volksgezondheid en het milieu, heb ik overigens besloten om, voorafgaande aan deze analyse reeds extra controles te laten verrichten op risicovolle containers uit Azië en meer specifiek China. </antwoord>
      <antwoord nummer="6">Ik verwijs u voor het antwoord op deze vraag naar de hiervoor gegeven antwoorden. Zoals overigens ook bekend heeft Beter Bed inmiddels invulling gegeven aan haar verantwoordelijkheid door een partij matrassen terug te roepen die eerder op de markt zijn gekomen. </antwoord>
      <noten afkomstig="antwoord"/>
   </antwoorden>
</kvr>
