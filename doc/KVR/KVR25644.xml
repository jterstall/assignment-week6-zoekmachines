<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermans (LPF) aan de staatssecretaris van Volkshuisvesting, Ruimtelijke Ordening en Milieubeheer en aan de ministers van Verkeer en Waterstaat en van Economische Zaken over tegenstrijdige regelgeving in de truckverkoopbranche. (Ingezonden 29 maart 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25644
</item>
         <item attribuut="Inhoud">Vragen naar aanleiding van een bericht in het Financieele Dagblad van 28 maart 2006.</item>
         <item attribuut="Rubriek">Handel en economie (Binnenlandse handel) Staats- en bestuursrecht (Wetgeving) Verkeer, vervoer en waterstaat (Motorrijtuigen)</item>
         <item attribuut="Trefwoorden">Binnenlandse handel Motorrijtuigen Wet- en regelgeving</item>
         <item attribuut="Vindplaats">Kamervragen met antwoord 2005-2006, nr. 1503, Tweede Kamer</item>
         <item attribuut="Vraagnr_bij_indiening">2050610640</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="LPF">Hermans</persoon>
         </item>
         <item attribuut="Datum_reaktie">2006-05-22</item>
         <item attribuut="Datum_indiening">2006-03-29</item>
         <item attribuut="Document-id">KVR25644</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3203" allpagenumbers="3203 3204 3205" vetnummer="2050610640" code="0506tkkvr1503" lopendefooter="Tweede Kamer, vergaderjaar 2005–2006, Aanhangsel" filenaam="KVR25644" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1503" onderwerp="" indiendatum="2006-03-29">
         <vrager partij="LPF" oorsprong="parlement">Hermans</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en aan de ministers van Verkeer en Waterstaat en van Economische Zaken</vraagt-aan>
      </vraagdata>
      <antwoorddata antwoorddatum="2006-05-22">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Verkeer en Waterstaat en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met het artikel «Truckdealers hebben meer dan genoeg van «onzinnige» regels»? <voetnoot nummer="1"/>
      </vraag>
      <vraag nummer="2">Wat is uw mening over strijdige regelgeving zoals geuit in bovengenoemd artikel? Hoe dienen deze beweringen te worden geplaatst in het licht van de beoogde vermindering van de regeldruk zoals het kabinet wil bewerkstelligen? </vraag>
      <vraag nummer="3">Acht u de effecten van regelgeving zoals deze in het artikel geschetst worden, wenselijk? Zo neen, op welke wijze en op welke termijn gaat u deze effecten uitbannen? </vraag>
      <vraag nummer="4">Op basis waarvan heeft u besloten om periodieke controles van vloeren, waarvan was afgesproken deze af te schaffen, opnieuw te verplichten? Wat is uw mening over de bewering dat deze controles overbodig zijn? </vraag>
      <vraag nummer="5">Acht u het wenselijk dat ondernemers tot het maken van hoge kosten worden gedwongen om aan eisen te voldoen, waarvan was overeengekomen dat deze eisen niet langer gesteld zouden worden? </vraag>
      <vraag nummer="6">Wat is uw mening over de bewering dat de apk-controleur en de politie verschillende regels kennen aangaande de controle van bandenprofilage en verlichting? Acht u dit wenselijk? Zo neen, op welke wijze en op welke termijn bent u voornemens deze tegenstrijdigheid uit te bannen? Hebben deze verschillende manieren van controleren gevolgen voor de verkeersveiligheid? Zo ja, welke? </vraag>
      <vraag nummer="7">Wat is uw mening over de euro-3-motor, die niet voldoende gecontroleerd en onderhouden kan worden, omdat deze niet mag draaien in een werkplaats of magazijn, maar wel nog steeds verkocht wordt? Hoe ziet u dit in het licht van de verkeersveiligheid? </vraag>
      <vraag nummer="8">Wat is uw mening over liquiditeitencrisis waarmee truckdealers te maken hebben, als gevolg van het verlate invoeren van de electronische tachograaf? Acht u dit wenselijk? Waarom is besloten om deze tachograaf later in te voeren? Waarom is er niet voor een overlap-periode gekozen? </vraag>
      <vraag nummer="9">Wat is uw mening over uitlaten van euro-4 en euro-5-motoren, die voor vuilniswagens en betonwagens omhoog gericht moeten worden, terwijl de fabrikant dit niet mogelijk acht? Acht u dit wenselijk? Zo neen, op welke wijze en op welke termijn bent u voornemens deze strijdigheid teniet doen? </vraag>
      <noten afkomstig="vraag">
         <noot nummer="1" datum="2006-03-28" bron="Het Financieele Dagblad">Het Financieele Dagblad, 28 maart 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik ben bekend met het artikel in het Financiële Dagblad. </antwoord>
      <antwoord nummer="2 en 3">In het algemeen dienen strijdige regels, zoals ook verwoord in het artikel, uitgebannen te worden. Strijdigheden kunnen een negatief effect op het ondernemersklimaat in Nederland hebben. In het kader van de vermindering van regeldruk dienen in het bijzonder dergelijke strijdige regels, maar ook verschillende interpretaties van regels te worden aangepakt. Om deze reden heeft de staatssecretaris van Economische Zaken een project Aanpak Strijdige Regels gestart. De ervaringen van het project laten zien dat niet zo zeer de regels strijdig zijn, maar dat met name de interpretatie van de regels bij de handhaving botst. Om dergelijke strijdigheden uit te bannen kunnen ondernemers hun klachten melden op het meldpunt www.strijdigeregels.nl. Vervolgens worden in een interdepartementaal convenantenoverleg, waarin de relevante ministeries, rijksinspectiediensten als ook VNO-NCW en MKB-Nederland zitting hebben, naar oplossingen gezocht. In dit kader is het knelpunt over de, overigens niet strijdige regel, betreffende «gladde en stroeve vloer» opgelost en duidelijk gecommuniceerd aan betrokkenen. Dit is een voorbeeld van een oplossing die al lang gevonden is en toch steeds weer genoemd wordt. Het is zaak ervoor te waken dat we elkaar niet blijven napraten, maar de gevonden oplossingen ook benutten en inzetten in de praktijk. Daarom worden er dit jaar nog per branche en/of inspectiedienst meerdere boekjes uitgegeven met oplossingen voor gemelde knelpunten. Ook zullen dit jaar nog meerdere digitale branchewijzers geïntroduceerd worden. Hierin wordt ondermeer vraaggestuurd voor de ondernemer en de inspecteur inzichtelijk gemaakt welke regels gelden en welke interpretatie aan die regels gegeven dient te worden. Kort voor de jaarvergadering van de Truck Dealer Associatie is er contact geweest tussen de BOVAG (lid van VNO-NCW) en het Ministerie van Economische Zaken. Daarbij is nogmaals op het voor de BOVAG bekende project Aanpak Strijdige Regels gewezen. De staatssecretaris van Economische Zaken roept dan ook nog steeds ondernemers op om knelpunten te melden, zodat zo spoedig mogelijk oplossingen gevonden kunnen worden en uitgezet kunnen worden onder de (gemeentelijke) inspectiediensten. </antwoord>
      <antwoord nummer="4 en 5">Wat is overeengekomen met de branche en is vastgelegd in een wijziging van het besluit Motorvoertuigen wordt niet gewijzigd in het ontwerp-Activiteitenbesluit. In tegenstelling tot het bericht in het Financiële dagblad ben ik niet van plan om periodieke keuringen van vloeren die ik eerder had afgeschaft opnieuw in te voeren. Dit heeft ook niet in het voorontwerp van het Activiteitenbesluit gestaan. Mij is dan ook niet duidelijk waarop deze beweringen in het bericht zijn gebaseerd. </antwoord>
      <antwoord nummer="6">Voor banden en verlichting hanteren politie en APK-controleurs dezelfde basisregels uit het Voertuigreglement. Om de praktijk op één lijn te houden is er een permanente werkgroep gebruiksnormen, die waar nodig adviserend en corrigerend optreedt. In deze werkgroep zijn alle betrokkenen van overheid en branche vertegenwoordigd. </antwoord>
      <antwoord nummer="7">De euro-3-motornorm is een Europese milieu-eis ten aanzien van de uitlaatgassen van dieselmotoren. Voor de arbeidsomstandigheden geldt dat er gekeken wordt naar blootstelling van werknemers aan kankerverwekkende uitlaatgassen. Het onderhoud aan de hier bedoelde motor kan binnen plaatsvinden mits er beheersmaatregelen worden getroffen om de blootstelling van werknemers aan de uitlaatgassen te voorkomen en anders zoveel mogelijk te verlagen. Dat kan onder meer gebeuren door het afvoeren van uitlaatgassen naar een veilige plek buiten de garage. Voor de roetmeting bij APK-keuringen van dieselmotoren is deze adequate afzuiging vastgelegd in een door de sector opgestelde praktijkrichtlijn welke tevens is vastgelegd in beleidsregel Arbowetgeving 4.18-2. </antwoord>
      <antwoord nummer="8">In Europees kader is in 1998 (EU-verordening 2135/98) besloten de digitale tachograafverplicht te stellen voor bepaalde categorieën voertuigen, die na een nader te bepalen datum – toen nog augustus 2004 – voor het eerst op de weg komen. De bijbehorende technische specificaties zijn in 2002 vastgesteld. De belangrijkste oorzaak van de vertraging was, dat de eerste goedgekeurde digitale tachografen pas in het derde kwartaal van 2005 beschikbaar kwamen. In het verlengde daarvan bereikten de Europese Commissie, het Europees Parlement en de EU-Lidstaten in december 2005 in een vervolgbesluit overeenstemming over het juridisch bindende tijdstip vanaf wanneer nieuwe voertuigen verplicht uitgerust moeten worden met de digitale tachograaf. Toen is overeengekomen, dat deze verplichting 20 dagen na publicatie van de betreffende EU-verordening in zal gaan. De EC heeft toen, mede op Nederlands verzoek aangegeven, dat zij er naar zou streven de tekst half april 2006 te publiceren, zodat de verplichting begin mei 2006 van kracht zal worden. Hiermee werd duidelijkheid voor de branche geschapen. Er is sprake van een overlap omdat vóór deze datum de voertuigen wel al voorzien mogen zijn van een digitale tachograaf. Ik kan begrip opbrengen voor het ongenoegen in de transportsector omdat een nieuwe datum van uiterlijke invoering van de digitale tachograafplicht voor nieuwe voertuigen lange tijd onzeker was. De Nederlandse brancheorganisaties zijn echter de afgelopen jaren regelmatig geïnformeerd over ontwikkelingen ten aanzien van de invoering en de mogelijkheden om digitale tachografen in te bouwen en te gebruiken. Tot de verplichte invoeringsdatum kunnen voertuigen afgeleverd worden met een analoge of een digitale tachograaf, waarvan de verschillen in aanschafprijs beperkt zijn. De transportbedrijven waren hierdoor in staat om zoveel mogelijk te anticiperen op de ontwikkelingen. </antwoord>
      <antwoord nummer="9">Het is geen eis van de Arbeidsinspectie dat uitlaten naar boven gericht moeten zijn. Het is wel een beheersmaatregel om de blootstelling aan de uitlaatgassen te verminderen voor vuilnisophalers. Er zijn echter effectievere maatregelen dan alleen de uitlaat naar boven, bijvoorbeeld een roetfilter. Tot nu toe heeft het in bepaalde gevallen naar boven richten van uitlaten (op grond van ARBO-overwegingen) geen grote problemen opgeleverd. Het is nog niet duidelijk of met de komst van roetfilters en dergelijke extra kosten ontstaan voor het opnieuw construeren en laten goedkeuren van dit soort systemen. Wat dat betreft zal de marktontwikkeling moeten worden afgewacht. </antwoord>
      <noten afkomstig="antwoord"/>
   </antwoorden>
</kvr>
