<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Waalkens (beiden PvdA) aan de minister van Landbouw, Natuur en Voedselkwaliteit over agressieve honden. (Ingezonden 9 augustus 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23907
</item>
         <item attribuut="Inhoud">Vragen naar aanleiding van artikel in De Gelderlander van 17 juni 2005 over twee agressieve Rottweilers die in de gemeente Didam voor de derde keer in korte tijd mensen hebben aangevallen. Vragen over o.a. mogelijkheid van landelijke registratie van incidenten met honden.</item>
         <item attribuut="Rubriek">Criminaliteit en openbare orde (Veiligheid) Natuur (Fauna)</item>
         <item attribuut="Trefwoorden">Huisdieren Openbare orde en veiligheid</item>
         <item attribuut="Vindplaats">Kamervragen met antwoord 2005-2006, nr. 10, Tweede Kamer</item>
         <item attribuut="Vraagnr_bij_indiening">2040519410</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Waalkens</persoon>
         </item>
         <item attribuut="Datum_reaktie">2005-09-21</item>
         <item attribuut="Datum_indiening">2005-08-09</item>
         <item attribuut="Document-id">KVR23907</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="19" allpagenumbers="19 20" vetnummer="2040519410" code="0506tkkvr10" lopendefooter="Tweede Kamer, vergaderjaar 2005–2006, Aanhangsel" filenaam="KVR23907" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="10" onderwerp="" indiendatum="2005-08-9">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Waalkens</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="21 september 2005), zie ook Aanhangsel Handelingen nr. 2305, vergaderjaar 2004–2005">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel <voetnoot nummer="1"/>over twee agressieve Rottweilers die in de gemeente Didam voor de derde keer in betrekkelijk korte tijd mensen hebben aangevallen, waarbij de laatste keer een gehandicapte man het slachtoffer werd? </vraag>
      <vraag nummer="2">Wat is uw reactie op de uitleg van de betrokken burgemeester dat «het niet mogelijk is de honden in beslag te nemen (zodat de rechter kan beslissen of ze moeten worden afgemaakt) omdat het slachtoffer niet meteen aangifte heeft gedaan maar pas een dag later en het daardoor moeilijker is om in te grijpen»? Onderschrijft u deze uitleg of zou er in dit soort gevallen toch tot inbeslagname kunnen worden overgegaan? </vraag>
      <vraag nummer="3">Zo neen, welke juridische barrières staan daaraan in de weg en hoe kunnen die belemmeringen worden weggenomen? </vraag>
      <vraag nummer="4" voetnoot="2">Herinnert u zich de antwoorden op eerdere vragen over agressieve honden waarin u aangaf dat het aantal incidenten met deze honden niet centraal wordt geregistreerd? <voetnoot nummer="2"/>En bent u bereid alsnog tot een centrale registratie over te gaan, zodat op basis van duidelijk cijfermateriaal kan worden beoordeeld of bijtincidenten en andere problemen met dit soort honden afnemen of toenemen? Zo neen, waarom niet? Zo ja, wanneer zou die landelijke registratie kunnen ingaan? </vraag>
      <vraag nummer="5">Hoeveel capaciteit is bij de Algemene Inspectiedienst (AID) beschikbaar voor het natrekken van tips over het fokken, importeren en houden van pitbullachtige honden? Is deze capaciteit toereikend om snel en slagvaardig binnengekomen tips af te wikkelen? </vraag>
      <vraag nummer="6">Welke concrete acties worden naar aanleiding van tips ondernomen? </vraag>
      <vraag nummer="7">Kunt u aangeven hoeveel tips jaarlijks binnenkomen? Neemt dat aantal af of toe? </vraag>
      <noten afkomstig="vraag">
         <noot nummer="1" datum="2005-06-17" bron="De Gelderlander">De Gelderlander, 17 juni 2005</noot>
         <noot nummer="2" documenttype="Kamervragen" documentnummer="76" documentjaargang="2004-2005">Aanhangsel Handelingen, nr. 76, vergaderjaar 2004–2005.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Indien een bijtincident heeft plaatsgevonden, is er sprake van een overtreding van artikel 425 van het Wetboek van Strafrecht. Een opsporingsambtenaar is in het geval van een bijtincident alleen bevoegd tot inbeslagneming van de hond in geval van ontdekking op heterdaad, niet indien het feit pas een dag later ter kennisneming van de politie komt, zoals in dit geval. Wel kan naar aanleiding van de aangifte het Openbaar Ministerie bij de behandeling van de zaak ter terechtzitting aan de rechter om verbeurdverklaring of onttrekking aan het verkeer van de hond vragen, ook als daaraan voorafgaand geen inbeslagneming heeft plaatsgevonden. Indien de rechter oordeelt dat de hond aan het verkeer moet worden onttrokken, kan opdracht worden gegeven de hond te laten inslapen. </antwoord>
      <antwoord nummer="3">Zoals uit mijn antwoord op vraag 2 mag blijken, zijn er geen juridische barrières. Er zijn natuurlijk wel juridische waarborgen waaraan moet worden voldaan. De uitvoering van de bevoegdheid tot inbeslagneming is dan ook gebonden aan de wettelijke bepalingen daaromtrent, die zijn neergelegd in de artikelen 94 en verder van het Wetboek van Strafvordering. </antwoord>
      <antwoord nummer="4">Zoals u aangeeft, heb ik op eerdere vragen over agressieve honden geantwoord dat het aantal incidenten waarbij mensen door honden worden gebeten, niet centraal wordt geregistreerd. Ook nu heb ik niet het voornemen om een centrale registratie van hondenbeten te organiseren. Een dergelijke registratie zal waarschijnlijk geen betrouwbare cijfers opleveren van het aantal hondenbeten en evenmin van het type hond dat gebeten heeft. Slachtoffers die gebeten zijn door de eigen hond of de hond van vrienden of buren, zullen minder snel geneigd zijn om hiervan melding te maken dan slachtoffers die door een vreemde hond gebeten worden. Slachtoffers die gebeten zijn door vreemde honden, zullen soms moeilijk het ras van de hond kunnen benoemen, zeker wanneer zij geen hondenkenner zijn. Een centrale registratie van hondenbeten zal om bovengenoemde redenen geen betrouwbare cijfers opleveren. Conclusies die op basis van dit cijfermateriaal worden getrokken, zullen slechts tamelijk speculatief van karakter kunnen zijn en zijn daarom niet bruikbaar om maatregelen op te baseren. </antwoord>
      <antwoord nummer="5">Voor 2004 had de AID voor de handhaving van de Regeling Agressieve Dieren (RAD) een capaciteit gepland van 1400 uur (1 functie-eenheid), maar de feitelijke inzet bedroeg ruim 3500 uur. Dit heeft ertoe geleid dat de AID voor 2005 voor de handhaving van de RAD meer capaciteit heeft gepland, namelijk 3500 uur (2,5 functie-eenheden) op jaarbasis. Deze capaciteit wordt ingezet op de handhaving van het fok-, import- en houdverbod op pitbullachtigen en het leveren van inhoudelijk expertise in het bijzonder aan de politie. De inzet geschiedt met name naar aanleiding van meldingen van politie en derden. Tot en met juli 2005 was ruim 50% van de beschikbare capaciteit gebruikt. </antwoord>
      <antwoord nummer="6">Naar aanleiding van een melding onderzoekt de AID of de politie of de hond voldoet aan de uiterlijke kenmerken van een pitbullachtige. Is er sprake van een pitbullachtige, dan wordt de hond in overleg met het Openbaar Ministerie in beslag genomen. De hond wordt dan in een dierenasiel ondergebracht. De bewaarder, Dienst Regelingen van het ministerie van Landbouw, Natuur en Voedselkwaliteit, heeft de mogelijkheid het Openbaar Ministerie te verzoeken een machtiging af te geven om de hond te laten inslapen. Geeft het Openbaar Ministerie deze machtiging niet af, dan is het aan de strafrechter om ter terechtzitting te beslissen over de hond. Indien de strafrechter opdracht geeft tot onttrekking aan het verkeer, dan gaat de Dienst Regelingen over tot het laten inslapen van het dier. </antwoord>
      <antwoord nummer="7">Er is sprake van een toenemend aantal meldingen van politie en derden bij de AID. In 2003 ontving de AID 138 meldingen, in 2004 bedroeg dit aantal 251 en tot eind augustus 2005 ontving de AID 206 meldingen. Dit heeft geleid tot een toegenomen capaciteitsinzet (zie vraag 5) en er is ook sprake van een toename van het aantal inbeslagnemingen. In 2003 werden bij Dienst Regelingen 147 in beslag genomen pitbullachtigen geregistreerd en werden er 25 teruggegeven aan de eigenaar, waardoor het aantal uitkwam op 122. In 2004 bedroeg het aantal in beslag genomen honden 322 en ging er 26 terug naar de eigenaar, waardoor het totaal uitkwam op 296. Tot 15 juli 2005 zijn er 210 pitbullachtigen in beslag genomen, waarvan er 25 zijn teruggegeven. Hiermee komt het totaal op 185. </antwoord>
      <noten afkomstig="antwoord"/>
   </antwoorden>
</kvr>
