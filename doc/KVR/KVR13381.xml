<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Binnenlandse Zaken en Koninkrijksrelaties over toegang tot het beveiligde politie-informatiesysteem. (Ingezonden 8 februari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13381
</item>
         <item attribuut="Inhoud">Vragen over de wenselijkheid dat particuliere beveiligsbeambten toegang hebben tot beveiligde informatiesystemen van de politie.</item>
         <item attribuut="Rubriek">Criminaliteit en openbare orde (Informatiebeveiliging) Criminaliteit en openbare orde (Particuliere bewakings- en beveiligingsdiensten) Criminaliteit en openbare orde (Politie)</item>
         <item attribuut="Trefwoorden">Gegevensbeveiliging Particuliere beveiligingsdiensten Politie</item>
         <item attribuut="Vindplaats">Kamervragen met antwoord 2000-2001, nr. 926, Tweede Kamer</item>
         <item attribuut="Vraagnr_bij_indiening">2000106180</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-03-26</item>
         <item attribuut="Datum_indiening">2001-02-08</item>
         <item attribuut="Document-id">KVR13381</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1927" allpagenumbers="1927 1928" vetnummer="2000106180" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13381" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="926" onderwerp="" indiendatum="2001-02-8">
         <vrager partij="SP" oorsprong="parlement">Kant</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="26 maart 2001), zie ook Aanhangsel Handelingen nr. 880, vergaderjaar 2000–2001">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het u bekend dat drie buitengewone beveiligingsbeambten van het particuliere beveiligingsbedrijf Parcon uit Diemen al een jaar lang toegang hebben tot het beveiligde politie-informatiesysteem (BPS) van de politie in Tilburg? <voetnoot nummer="1"/>
      </vraag>
      <vraag nummer="2">Klopt het dat de politie in Tilburg hiervoor toestemming heeft gekregen van de procureur-generaal in Den Bosch? </vraag>
      <vraag nummer="3">Acht u het wenselijk dat particuliere beveiligingsbeambten toegang hebben tot beveiligde informatiesystemen van de politie? </vraag>
      <vraag nummer="4">Weet u in hoeveel korpsen in Nederland dit nog meer gebeurt? </vraag>
      <vraag nummer="5">Wat gaat u ondernemen tegen dergelijke initiatieven? </vraag>
      <vraag nummer="6">Moet er niet meer gedaan worden om de oorzaak van dit soort initiatieven, namelijk te weinig politiecapaciteit, weg te nemen? </vraag>
      <vraag nummer="7">Vindt u de «creatieve oplossing» van de politie van Tilburg een correcte invulling van de «regiefunctie» van de politie in de publieke en private samenwerking? </vraag>
      <vraag nummer="8" voetnoot="2">Deelt u de mening van Hans van Duijn, voorzitter van de Nederlandse Politiebond dat «dit een schoolvoorbeeld is van hoe het niet moet in de vermenging tussen bedrijfsleven en overheid»? <voetnoot nummer="2"/>
      </vraag>
      <vraag nummer="9">Vindt u dat er in deze zaak, naast het aspect van vermenging van publieke en private veiligheidszorg, ook sprake is van aantasting van privacy van burgers? </vraag>
      <noten afkomstig="vraag">
         <noot nummer="1" datum="2001-02-2" bron="Dhr. J. Vogel, voorzitter ACP, NRC Handelsblad, 1 februari jl. en Brabants Dagblad">Dhr. J. Vogel, voorzitter ACP, NRC Handelsblad, 1 februari jl. en Brabants Dagblad, 2 februari 2001</noot>
         <noot nummer="2" datum="2001-02-7" bron="Telegraaf">Telegraaf, 7 februari 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. Daarbij wil ik benadrukken dat het bedrijf Parcon geen beveiligingsorganisatie in de zin van de Wet particuliere beveiligingsorganisaties en recherchebureaus is, maar een particulier bedrijf dat fungeert als «uitzendbureau» voor buitengewoon opsporingsambtenaren. De medewerkers worden sinds 7 februari 2000 binnen het politiekorps Midden- en West-Brabant op detacheringsbasis ingezet als «medewerker centrale opvang». Dit houdt in dat zij baliewerkzaamheden verrichten, zoals het beantwoorden van de telefoon, het te woord staan van het publiek en het opnemen van eenvoudige aangiften. Voor het goed kunnen vervullen van deze werkzaamheden, hebben zij toegang tot het bedrijfsprocessensysteem (BPS) van het politiekorps Midden- en West-Brabant. </antwoord>
      <antwoord nummer="2">De minister van Justitie heeft bij brief van 25 februari 2000 toestemming gegeven om voor taken met een ondersteunend karakter onder het niveau van surveillant, personeel van derden in te huren. Hij heeft in deze brief aangegeven dat deze beleidslijn vooralsnog een voorlopig karakter draagt. In de kennisgeving aan de Tweede Kamer over het onderzoek naar de toezichtsarrangementen, dat naar verwachting in de zomermaanden zal worden afgerond, zullen wij tevens een definitief standpunt terzake innemen. De op basis van deze toestemming genomen besluiten, in casu het verlenen van acties van opsporingsbevoegdheid en beëdiging, zijn genomen door het College van procureurs-generaal. </antwoord>
      <antwoord nummer="3, 5, 7, 8 en 9">Zoals in het antwoord op vraag 1 reeds is aangegeven, is het bedrijf Parcon een «uitzendbureau» voor buitengewoon opsporingsambtenaren. Op grond van artikel 17 en artikel 14, eerste lid, onder a, van het Besluit politieregisters bestaat de mogelijkheid aan personen die bij de politie werkzaam zijn ten dienste van de uitvoering van de politietaak, rechtstreeks langs geautomatiseerde weg een gegeven uit een politieregister te verstrekken, indien zij daartoe een schriftelijke autorisatie voor een daarbij bepaald doel van de beheerder hebben gekregen. In de nota van toelichting bij het wijzigingsbesluit waarbij deze mogelijkheid is opgenomen, is het volgende hierover aangegeven: «De algemene formulering «werkzaam bij» maakt duidelijk dat niet de arbeidsrechtelijke verhouding bepalend is voor de vraag of deze personen door de beheerder kunnen worden geautoriseerd, maar de aard van de werkzaamheden. Indien personen werkzaam zijn ten dienste van de uitvoering van de politietaak, dienen aan hen de daarvoor benodigde gegevens te kunnen worden verstrekt. Gebleken is dat in de praktijk behoefte bestaat aan deze uitbreiding omdat bij de uitvoering van de politietaak ook gebruik wordt gemaakt van personeel van particuliere bedrijven. Bij de selectie en de tewerkstelling van deze personen dient, gezien ook het bepaalde in artikel 7 van de wet (de Wet politieregisters), bijzondere aandacht besteed te worden aan de veiligheidsrisico’s die dit met zich mee kan brengen.» (Staatsblad 1994, 335, p. 12.) Ten aanzien van zijn verantwoordelijkheid voor de beveiliging van de politieregisters heeft de korpsbeheerder van het regionale politiekorps Midden- en West-Brabant de nodige voorzieningen getroffen. Zo hebben de betrokken medewerkers een geheimhoudingsverklaring afgelegd en zijn zij bovendien door het College van procureurs-generaal beëdigd. In de detacheringsovereenkomst is opgenomen dat de betrokken medewerkers gedurende de detachering geen werkzaamheden voor derden zullen verrichten, tenzij met toestemming van de minister van Justitie. Ik constateer derhalve dat de veiligheidsrisico’s en de risico’s op aantasting van de privacy van burgers de nodige aandacht van de korpsbeheerder hebben gekregen. Daarbij merk ik nog op dat de geheimhoudingsverplichting van artikel 30 van de Wet politeregisters op verstrekkingen aan de medewerkers van Parcon onverkort van toepassing is. Het inzetten van de medewerkers van Parcon in Midden- en West-Brabant is ingegeven door de wens om politieambtenaren zoveel mogelijk op straat in te zetten, in plaats van op het bureau. In dat licht bezien acht ik de gekozen constructie gerechtvaardigd. Zoals aangegeven bij de beantwoording van vraag 2, zal de Tweede Kamer nog nader worden geïnformeerd over het definitieve standpunt met betrekking tot de mogelijkheid om personeel van derden in te huren voor taken met een ondersteunend karakter. Op grond van de Wet particuliere beveiligingsorganisaties en recherchebureaus is het verboden om als opsporingsambtenaar werkzaam te zijn bij een particuliere beveiligingsorganisatie. Dit verbod geldt zowel voor politieambtenaren als voor de onderhavige buitengewoon opsporingsambtenaren. Ik zal samen met mijn ambtgenoot van Justitie onderzoeken hoe zorggedragen kan worden voor het toezicht op de naleving van dit verbod. Over de uitkomst van dit onderzoek zal uw Kamer nader worden bericht. Voorzover in dit geval sprake is van medewerkers van Parcon die tevens bij een particuliere beveiligingsorganisatie werkzaam zijn, zullen hiertegen maatregelen getroffen worden. Overigens heb ik vanuit het politiekorps Midden- en West-Brabant begrepen dat de constructie in heroverweging genomen wordt indien er mogelijkheden tot het invullen van de functies binnen het korps worden gevonden. </antwoord>
      <antwoord nummer="4">Uit een globale inventarisatie die hierover naar aanleiding van deze vragen is gehouden, is mij niet gebleken dat de constructie in het regionale politiekorps Midden- en West-Brabant, zoals in het antwoord op vraag 1 besproken, zich in andere regio’s voordoet. </antwoord>
      <antwoord nummer="6">Ik ben met u van mening dat de politiecapaciteit verruimd moet worden. Dit is ook een uitgangspunt dat in het regeerakkoord is neergelegd. Daarbij zijn in eerste instantie maatregelen getroffen om het beschikbare potentieel efficiënter en effectiever in te zetten, zodat meer capaciteit beschikbaar is gekomen en nog komt voor de executieve dienst. In dat licht moet ook het niet langer inzetten van executieve politieambtenaren voor baliewerkzaamheden, zoals in Midden- en West-Brabant gebeurt, worden bezien. Tevens is een groot aantal initiatieven ondernomen om het aantal executieve politieambtenaren uit te breiden. Over deze initiatieven is ook met de Tweede Kamer overleg gevoerd. </antwoord>
      <noten afkomstig="antwoord"/>
   </antwoorden>
</kvr>
