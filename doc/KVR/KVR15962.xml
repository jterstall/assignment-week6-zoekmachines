<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de staatssecretaris van Volkshuisvesting, Ruimtelijke Ordening en Milieubeheer over de sociale woningnood in Amsterdam. (Ingezonden 19 juni 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15962
</item>
         <item attribuut="Inhoud">Door teruglopend aanbod en toenemende vraag naar sociale huurwoningen, lijkt er weer sociale woningnood te ontstaan in Amsterdam.</item>
         <item attribuut="Rubriek">Volkshuisvesting (Huurwoningen) Volkshuisvesting (Woningmarkt)</item>
         <item attribuut="Trefwoorden">Woningnood Woningwetwoningen</item>
         <item attribuut="Vindplaats">Kamervragen met antwoord 2001-2002, nr. 1403, Tweede Kamer</item>
         <item attribuut="Vraagnr_bij_indiening">2010211650</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2002-07-15</item>
         <item attribuut="Datum_indiening">2002-06-19</item>
         <item attribuut="Document-id">KVR15962</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2971" allpagenumbers="2971 2972 2973" vetnummer="2010211650" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15962" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1403" onderwerp="" indiendatum="2002-06-19">
         <vrager partij="GroenLinks" oorsprong="parlement">Van Gent</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-07-15">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u kennisgenomen van het artikel «Sociale woningnood dreigt weer in Amsterdam»? <voetnoot nummer="1"/>Kent u het onderzoek van de Stedelijke Woningdienst en de Federatie van woningbouwcorporaties waarnaar dit artikel verwijst? </vraag>
      <vraag nummer="2">Wat is uw mening over het teruglopende aanbod en de toenemende vraag naar sociale huurwoningen in Amsterdam? Deelt u de mening dat in de sociale huursector opnieuw woningnood dreigt te ontstaan? </vraag>
      <vraag nummer="3">Wat is de slaagkans voor de verschillende groepen huurders (starters, doorstromers, jongeren) voor woonruimte in Amsterdam? Vindt u de genoemde cijfers, 152 kandidaten per huurwoning, acceptabel? </vraag>
      <vraag nummer="4">Geldt de toegenomen spanning op de huurwoningmarkt ook voor de andere gebieden in Nederland? Zo ja, welke? Is die woningnood vergelijkbaar met de situatie in Amsterdam? </vraag>
      <vraag nummer="5">Hoe is het gesteld met de sociale woningnood in de overige landsdelen waar voorheen een zgn. ontspannen woningmarkt was, zoals in het Noorden, het Oosten en Zeeland? Geldt deze «ontspanning» nog altijd voor alle categorieën woningzoekenden? </vraag>
      <vraag nummer="6">Kunt u aangeven hoe de relatie is tussen de hoge prijzen op de koopwoningenmarkt en de tekorten in de sociale huursector? </vraag>
      <vraag nummer="7" voetnoot="2">Welke conclusies trekt u uit aangehaald onderzoek? Is dit onderzoek voor u een reden om terug te komen op uw analyse van de woningmarkt, onder meer neergelegd in de Nota Wonen <voetnoot nummer="2"/>, waarin u stelt dat er een overschot zal ontstaan aan sociale huurwoningen? Zo neen, waarom niet? </vraag>
      <vraag nummer="8">Kunt u aangeven hoe, zonder aanvullende beleidsmaatregelen van uw kant, de vraag naar en het aanbod van sociale huurwoningen zich landelijk zullen ontwikkelen? </vraag>
      <vraag nummer="9">Welke maatregelen bent u voornemens op korte termijn te nemen om deze woningnood te ledigen? Bent u bijvoorbeeld van plan de nieuwbouw- en sloopprogramma’s aan te passen ten gunste van de sociale huursector? </vraag>
      <vraag nummer="10">Wat is uw mening over het oprekken van de huur- en inkomensgrenzen in de Huursubsidiewet in de «woningnoodgebieden», opdat meer mensen in aanmerking komen voor woningen boven de aftoppingsgrens en daarmee de ook door u gewenste doorstroming beter tot stand komt? </vraag>
      <noten afkomstig="vraag">
         <noot nummer="1" datum="2002-06-17" bron="De Volkskrant">De Volkskrant, 17 juni 2002</noot>
         <noot nummer="2" documenttype="Kamerstuk" kamerstuk-id="27 559" documentnummer="2">Kamerstuk 27 559, nr. 2</noot>
      </noten>
   </vragen>
   <antwoorden aantal="10">
      <antwoord nummer="1">Ja. In het artikel wordt verwezen naar een, binnenkort te verschijnen, rapportage van de Stedelijke Woningdienst Amsterdam en de Amsterdamse Federatie van Woningcorporaties. Naar alle waarschijnlijkheid wordt daarmee de nog uit te brengen jaarrapportage Woonruimteverdeling ROA bedoeld, die wordt opgesteld door de Amsterdamse Federatie van Woningcorporaties in opdracht van het Regionaal Orgaan Amsterdam en het ROA – Platform van woningcorporaties. </antwoord>
      <antwoord nummer="2">In Amsterdam overtreft het aantal goedkope en betaalbare huurwoningen ruimschoots de doelgroep die daarop is aangewezen. Daarnaast is er sprake van een vraag naar meer kwaliteit en meer eigen woningbezit, waaraan de huidige woningvoorraad nog onvoldoende tegemoet komt. Tegen deze achtergrond zie ik geen aanleiding om te veronderstellen dat er in de sociale huursector woningnood dreigt te ontstaan. Een feit is echter wel, dat de doorstroming vanuit de goedkope huurwoningvoorraad naar duurdere huurwoningen en vooral naar koopwoningen, stagneert. Naast verkoop van huurwoningen is het vooral de nieuwbouw die aan deze kwalitatieve vraag tegemoet moet komen. Een van de belangrijkste oorzaken van het feit dat het aantal leegkomende huurwoningen zo sterk afneemt is de stagnatie in de nieuwbouwproductie. Het aanjagen van de woningproductie is naar mijn mening dan ook het belangrijkste middel om de Amsterdamse woningmarkt weer in beweging te krijgen. </antwoord>
      <antwoord nummer="3">Over de slaagkans voor de verschillende groepen op de Amsterdamse woningmarkt zal de hierboven genoemde, binnenkort te verschijnen, rapportage, naar verwachting, geen uitspraken doen. Wel zal in augustus/september voor de tweede maal de Amsterdamse slaagkansmonitor verschijnen, een gezamenlijke product van de Amsterdamse Federatie van Woningbouwverenigingen en de Stedelijke Woningdienst Amsterdam. Daarin zal uitgebreid worden ingegaan op de slaagkansen van de diverse groepen woningzoekenden. Uit de eerste Slaagkansmonitor (1999/2000) blijkt dat alleenstaanden de hoogste slaagkans hebben op de Amsterdamse woningmarkt en gezinnen met kinderen de laagste. De slaagkansen van de primaire doelgroep ligt relatief hoog, evenals de slaagkans van jongeren. De confrontatie van vraag en aanbod in de eerste Slaagkansmonitor geeft aan, dat vooral aan grotere woningen en koopwoningen een tekort bestaat. Het in het artikel genoemde aantal van 152 reacties per corporatiewoning, dat volgens mijn informatie is ontleend aan de binnenkort te verschijnen jaarrapportage Woonruimteverdeling ROA, duidt zeker op een toenemende druk op de Amsterdamse woningmarkt. De toenemende druk geldt overigens voor alle segmenten van die woningmarkt. Het genoemde aantal mag echter niet los worden gezien van het zeer hoge aantal weigeringen. In Amsterdam steeg het aantal reacties van 118 in 2000 naar 152 in 2001, maar daalde de acceptatiegraad van 18,5% in 2000 naar 16,7% in 2001. Dat betekent dat in Amsterdam gemiddeld de 5,9e kandidaat de aangeboden corporatiewoning accepteert. Als gemiddeld 5 mensen per aangeboden woning zich kunnen permitteren om de woning te weigeren, dan duidt dit ook op een kwalitatieve vraag, waaraan in de bestaande voorraad onvoldoende tegemoet kan worden gekomen. </antwoord>
      <antwoord nummer="4">Uit de actuele woningbehoefteraming van het Rijk (de Primosprognose 2001) blijkt dat momenteel het woningtekort oploopt als gevolg van de stagnerende woningbouwproductie. Dit doet zich in de meeste regio’s voor. De nieuwbouw moet voor het overgrote deel voorzien in aanbod van hoge kwaliteit woningen in de duurdere segmenten. Door het stagnerende aanbod stagneert ook de doorstroming vanuit de andere segmenten van de woningmarkt, waaronder de sociale huursector. De toenemende spanning is dus in de gehele woningmarkt voelbaar. Naast het stagnerende aanbod zijn hierbij ook (maar dan in mindere mate) de economische conjunctuur en de gestegen prijzen van koopwoningen van invloed. Daardoor kan de vraag naar (duurdere) koopwoningen wat zijn gematigd en zijn verschoven naar relatief goedkopere segmenten van de markt. Signalen over een oplopende spanning op de huurwoningmarkt hebben mij de afgelopen periode uit meerdere regio’s bereikt. De analyses op basis van Primos wijzen uit dat van een oplopende spanning in de meeste regio’s sprake is. De stagnerende nieuwbouwproductie vormt de dominante oorzaak voor de oplopende spanning. </antwoord>
      <antwoord nummer="5">Een toename van de spanning op de woningmarkt doet zich ook voor in de traditioneel meer ontspannen delen van het land, zij het dat ook dan nog de tekorten daar betrekkelijk laag blijven. Uitzonderingen in het beeld van toenemende spanning vormen de provincies Zeeland en Limburg. Daar lijkt de ontspanning te blijven bestaan. Specifieke actuele informatie over de positie van categorieën woningzoekenden is niet beschikbaar. </antwoord>
      <antwoord nummer="6">Zie het antwoord op vraag 4. </antwoord>
      <antwoord nummer="7">Ik zie geen aanleiding om terug te komen op de analyses van de woningmarkt die ten grondslag liggen aan de Nota Mensen Wensen Wonen. In die analyses is gewerkt met een bandbreedte van scenario’s op het terrein van demografische en welvaartsontwikkelingen. De actuele woningmarktsituatie en de actuele vooruitzichten bevinden zich binnen de in de Nota beschouwde bandbreedte. Voor elk scenario binnen de bandbreedte geldt dat er een toenemende vraag naar kwalitatief betere woningen, en daarmee naar kwaliteitsverbetering van de woningvoorraad, dominant is. Met verwijzing naar het antwoord op vraag 2 houdt dit naar mijn oordeel in dat, voor wat betreft de Amsterdamse situatie, alle aandacht gericht moet worden op het structureel vergroten van de nieuwbouwproduktie met daarbinnen een accent op grotere- en koopwoningen. Op die manier kan de stagnerende doorstroming weer in een versnelling komen. </antwoord>
      <antwoord nummer="8">In de scenario-analyses in de Nota Mensen, Wensen, Wonen is nagegaan hoe de woningvraag, onder andere naar sociale huurwoningen, zich ontwikkelt, afhankelijk van de economische ontwikkeling. Deze analyses hebben uitgewezen dat ook bij een langdurig minder gunstige economische ontwikkeling de vraag naar sociale huurwoningen afneemt. Het beleid in deze Nota zoals uitgewerkt in het ambitieprogramma, gaat ervan uit dat, ook onder minder gunstige economische omstandigheden, over het algemeen gesproken sociale woningbouw nog slechts in de vervangende nieuwbouw nodig is. </antwoord>
      <antwoord nummer="9">Het rijk en de gemeente Amsterdam zijn het volstrekt eens over de benodigde actie om de stagnatie in de woningmarkt (ook die in de sociale huurwoningen) aan te pakken. De oplossing moet komen door de productie van nieuwbouwwoningen structureel te vergroten, en daarbij te zorgen dat, door het nieuwe aanbod, de doorstroming maximaal wordt bevorderd. Dit zal moeten betekenen: een groot accent op de bouw van woningen in de segmenten waar in de bestaande voorraad een groot tekort aan is in vergelijking met de gevraagde kwaliteit. In de onlangs gemaakte Intentie-afspraken over de verstedelijking tot 2010 is tussen het rijk, de gemeente Amsterdam, de regio, en de provincie overeenstemming bereikt over de nieuwbouw van ca. 90 000 woningen (op regionaal niveau) tot 2010. Ook is overeenstemming bereikt over de sloop van ca. 30 000 woningen, in diezelfde periode. Het saldo van deze afspraken zou betekenen dat er structureel meer woningen aan de voorraad zullen worden toegevoegd dan de afgelopen jaren het geval is geweest. Dit zou derhalve, mits er gebouwd wordt in de benodigde differentiatie, een impuls voor de doorstroming moeten opleveren. Daarnaast betekenen deze afspraken dat aanzienlijk minder woningen gesloopt zullen gaan worden dan waarop het rijk, vanuit het beleid uit de Nota MWW, oorspronkelijk had ingezet. Ook hierdoor wordt meer ruimte gecreëerd aan de onderkant van de bestaande voorraad. En tenslotte voorzien de Intentie-afspraken erin, dat het tempo van uitvoering van de afspraken moet kunnen worden aangepast aan de daadwerkelijke mogelijkheden voor realisering. Op deze wijze moet de doorstroming verder structureel worden bevorderd, waardoor ook een afname optreedt van de druk die nu in de sociale huurwoningvoorraad is ontstaan. </antwoord>
      <antwoord nummer="10">Het om deze reden optrekken van de huur- en of inkomensgrenzen in de Huursubsidiewet zal naar mijn mening geen uitkomst bieden. Het brengt immers niet de noodzakelijke doorstroming tot stand, terwijl dat wel de kern van het probleem is. </antwoord>
      <noten afkomstig="antwoord"/>
   </antwoorden>
</kvr>
