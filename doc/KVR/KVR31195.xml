<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ouwehand (PvdD) aan de minister van Landbouw, Natuur en Voedselkwaliteit en de staatssecretaris van Defensie over vliegoefeningen boven de Veluwe. (Ingezonden 24 januari 2008);Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31195
</item>
         <item attribuut="Inhoud">Vragen naar aanleiding van bericht (website Brabants Dagblad) dat Apache-helikopters hun nachtvluchten boven Midden-Nederland hervat hebben. Indiener vraagt de ministers van LNV en Defensie of het voorval in de Bommelerwaard in december 2007 reden is om de nachtvluchten te gaan verbieden of drastisch in te perken. Voor welke oefeningen is een vlieghoogte van minder dan 30 meter noodzakelijk (zie antwoorden op eerdere vragen van indiener over de vele laagvliegoefeningen die Defensie houdt boven Veluwse natuurgebieden; Aanhangsel van de Handelingen 2007-2008, nr. 604)? Indiener vindt dit op gespannen voet staan met de beschermplicht voor in het wild levende dieren die voortvloeit uit de Flora- en Faunawet. Indiener wil een evaluatie van laagvliegoefeningen (nut en noodzaak, overlast voor mens en dier). [Het voorval in de Bommelerwaard betrof het veroorzaken van een langdurige stroomstoring door Apache-helikopters.]</item>
         <item attribuut="Rubriek">Natuur (Dierenbescherming) Veiligheidsbeleid en defensie (Luchtmacht)</item>
         <item attribuut="Trefwoorden">Dierenwelzijn Luchtmacht</item>
         <item attribuut="Vindplaats">Kamervragen met antwoord 2007-2008, nr. 1622, Tweede Kamer</item>
         <item attribuut="Vraagnr_bij_indiening">2070809470</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Ouwehand</persoon>
         </item>
         <item attribuut="Datum_reaktie">2008-03-11</item>
         <item attribuut="Datum_indiening">2008-01-24</item>
         <item attribuut="Document-id">KVR31195</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3289" allpagenumbers="3289 3290" vetnummer="2070809470" code="0708tkkvr1622" lopendefooter="Tweede Kamer, vergaderjaar 2007–2008, Aanhangsel" filenaam="KVR31195" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1622" onderwerp="" indiendatum="2008-01-24">
         <vrager partij="PvdD" oorsprong="parlement">Ouwehand</vrager>
         <vraagt-aan>de minister van Landbouw, Natuur en Voedselkwaliteit en de staatssecretaris van Defensie</vraagt-aan>
      </vraagdata>
      <antwoorddata antwoorddatum="11 maart 2008), zie ook Aanhangsel Handelingen nr. 1417, vergaderjaar 2007–2008.">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de staatssecretaris van Defensie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht «Apaches zijn alweer aan het laagvliegen boven de regio»? <voetnoot nummer="1"/>
      </vraag>
      <vraag nummer="2">Is het waar dat de komende drie weken opnieuw militaire vliegoefeningen zullen worden gehouden boven een groot deel van Midden-Nederland? Om welke gebieden en hoeveel vlieguren gaat het hierbij precies? </vraag>
      <vraag nummer="3">Kunt u aangeven of u voornemens bent nachtvluchten te gaan verbieden of drastisch in te perken na het voorval in de Bommelerwaard, afgelopen december? Zo ja, op welke wijze en volgens welke criteria? Zo neen, waarom niet? </vraag>
      <vraag nummer="4" voetnoot="2">Kunt u aangeven voor welke oefeningen het noodzakelijk is dat de vluchten op minder dan 30 meter hoogte plaatsvinden <voetnoot nummer="2"/>en hoe vaak deze plaatsvinden? Op welke wijze worden de overlast en de veiligheidsrisico’s van deze oefeningen gespreid? Hoeveel tijd zit er minimaal tussen twee oefeningen in hetzelfde gebied? Worden deze laagvliegoefeningen ook ’s nachts uitgevoerd? Zo ja, welke maatregelen zijn getroffen om de overlast en de veiligheidsrisico’s te minimaliseren? </vraag>
      <vraag nummer="5">Hoe verhouden de vliegoefeningen waarbij wordt gevlogen op dertig meter hoogte of zoveel minder als noodzakelijk is voor de oefening zich tot de beschermplicht voor in het wild levende dieren die voortvloeit uit de Flora- en faunawet? </vraag>
      <vraag nummer="6">Op welke wijze wordt bij het uitvoeren van deze laagvliegoefeningen rekening gehouden met het leefpatroon van de dieren die in de betreffende gebieden voorkomen? </vraag>
      <vraag nummer="7">Kunt u aangeven of er onafhankelijk onderzoek is uitgevoerd naar de effecten van laagvliegoefeningen op het welzijn van in het wild levende dieren? Zo ja, wat waren daarvan de bevindingen en welke conclusies zijn er uit getrokken? Zo neen, bent u bereid alsnog een dergelijk onderzoek in te stellen? Zo ja, hoe zal dit worden vormgegeven? </vraag>
      <vraag nummer="8">Kunt u aangeven of er een evaluatie wordt uitgevoerd naar het nut en de noodzaak van de laagvliegoefeningen? Zo neen, bent u bereid een dergelijk onderzoek in te stellen, waarbij de overlast voor zowel mens als dier uitdrukkelijk wordt meegewogen? </vraag>
      <vraag nummer="9">Bent u bereid een gedragscode te ontwikkelen voor het uitvoeren van militaire oefeningen in natuurgebieden, waarbij de bescherming van dieren in deze gebieden centraal staat en waarbij de Flora- en faunawet als richtlijn wordt gehanteerd? Zo ja, op welke wijze en op welke termijn? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.brabantsdagblad.nl/apache/2450605/PvdA-Apaches-zijn-alweer-aan-het-laagvliegen-boven-de-regio.ece">http://www.brabantsdagblad.nl/apache/2450605/PvdA-Apaches-zijn-alweer-aan-het-laagvliegen-boven-de-regio.ece</noot>
         <noot nummer="2" documenttype="Kamervragen" documentjaargang="2007-2008" documentnummer="604">Aanhangsel Handelingen, vergaderjaar 2007–2008, nr. 604.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Van 21 januari tot en met 8 februari is in het midden van het land de oefening Uruzgan Integration VIII gehouden voor eenheden die later dit jaar worden ingezet in Afghanistan. Integratieoefeningen als deze zijn belangrijk omdat ze militairen voorbereiden op het optreden van verschillende eenheden in gezamenlijk verband. Naast onderlinge samenwerking van grondeenheden wordt ook de samenwerking tussen grondeenheden en vliegtuigen en helikopters getraind. De luchtmacht nam deel aan de oefening met Cougar transporthelikopters van Vliegbasis Soesterberg en Apache gevechtshelikopters van Vliegbasis Gilze-Rijen. F-16 jachtvliegtuigen afkomstig van Vliegbasis Leeuwarden en Volkel verzorgden samen met de Apaches luchtsteun aan grondtroepen. Helikopters hebben verkenningen en landingen uitgevoerd. De oefening is zo realistisch mogelijk opgezet. Het grootste deel van het vliegprogramma heeft zich voltrokken in de vierhoek Utrecht, Nijmegen, Deventer, Kampen en er is in beginsel gevlogen tussen 09.00 uur en 22.00 uur en zoveel mogelijk overdag. </antwoord>
      <antwoord nummer="3 en 4">Zie het document «Apaches en het Maas/Waalgebied, feiten en overwegingen», dat de staatssecretaris van Defensie de Kamer heeft aangeboden bij de beantwoording van vragen van de vaste commissie voor Defensie van 17 december 2007 over het ongeval met de Apache helikopter. Dit document beschrijft het formele kader voor het laagvliegen in Nederland, de wet- en regelgeving voor nachtvluchten en laagvliegen alsmede de aanvullende maatregelen die Defensie treft bij de hervatting van de laagvliegoefeningen in het Maas/Waalgebied. </antwoord>
      <antwoord nummer="5 en 9">De Flora- en faunawet is overal van toepassing waar beschermde planten of dieren voorkomen, dat kan ook zijn in gebieden waar militaire vliegoefeningen gehouden worden. Mijn ministerie is met Defensie in overleg over de noodzaak en wijze van regulering van haar activiteiten in het kader van de Flora- en faunawet. Voor zover regulering nodig is, zal voor zover mogelijk, ingezet worden op vrijstelling op basis van een gedragscode. Tevens is mijn ministerie met Defensie in overleg over de aanvraag van een vergunning voor vliegoefeningen in het kader van de Natuurbeschermingswet 1998. </antwoord>
      <antwoord nummer="6">Zie hiervoor het antwoord op vragen (met name vraag 3) van het lid Ouwehand over oefeningen met laagvliegende helikopters in natuurgebieden (TK, vergaderjaar 2007–2008, Aanhangsel van de Handelingen, nr. 604). </antwoord>
      <antwoord nummer="7">In opdracht van mijn ministerie voert het Research Instituut voor de Groene Ruimte «Alterra» een studie uit naar de effecten van laagvliegen op de fauna. De resultaten van de studie zullen worden betrokken bij de regulering van militaire vliegactiviteiten in het kader van de Natuurbeschermingswet en de Flora- en faunawet. </antwoord>
      <antwoord nummer="8">Nee. In het Tweede Structuurschema Militaire Terreinen is het belang van laagvliegoefeningen beargumenteerd. Kabinet en parlement hebben het nut en de noodzaak van laagvliegoefeningen met helikopters onderkend. Wel worden sinds 2000 gegevens over het laagvliegen ingevoerd in een registratiesysteem. Deze gegevens zullen in 2008 worden geëvalueerd zodat inzicht ontstaat in de frequentie en het gebruik van de laagvlieggebieden en in het klachtenpatroon. Bij de evaluatie wordt ook de studie van Alterra betrokken. Aan de hand van de uitkomsten zal worden bezien of het mogelijk en wenselijk is de laagvlieggebieden anders te situeren. Ook andere mogelijkheden, zoals minder vliegen in bepaalde periodes of boven bepaalde gebieden, worden bezien. </antwoord>
      <noten afkomstig="antwoord"/>
   </antwoorden>
</kvr>
