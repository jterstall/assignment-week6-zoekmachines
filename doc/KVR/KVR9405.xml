<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) aan de staatssecretaris van Volksgezondheid, Welzijn en Sport over problemen met een thuiszorgproduct. (Ingezonden 7 april 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9405
</item>
         <item attribuut="Inhoud">Betreft het thuiszorgproduct Advies, Instructie en Voorlichting (AIV).</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Thuiszorg</item>
         <item attribuut="Vindplaats">Kamervragen met antwoord 1998-1999, nr. 1408, Tweede Kamer</item>
         <item attribuut="Vraagnr_bij_indiening">2989910930</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">1999-05-21</item>
         <item attribuut="Datum_indiening">1999-04-07</item>
         <item attribuut="Document-id">KVR9405</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2803" allpagenumbers="2803 2804" vetnummer="2989910930" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9405" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1408" onderwerp="" indiendatum="1999-04-7">
         <vrager partij="CDA" oorsprong="parlement">Dankers</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-05-21">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Herinnert u zich uw antwoord op eerdere vragen over problemen met een thuiszorgproduct? <voetnoot nummer="1"/>
      </vraag>
      <vraag nummer="2">Kunt u bevestigen dat het met betrekking tot het product Advies, Instructie en Voorlichting (AIV) in de praktijk feitelijk gaat om een zeer beperkt aantal kort durende contacten van de thuiszorg op verzoek van de behandelend arts in het kader van advies of instructie bij therapie, leefregels, medicijngebruik, etc? </vraag>
      <vraag nummer="3">Gaat het hierbij ook om noodzakelijke preventieve contacten op verzoek van de behandelend arts in het kader van bijvoorbeeld dreigende vereenzaming van ouderen, beginnende dementie, huisbezoeken, begeleiding bij rouwverwerking? </vraag>
      <vraag nummer="4">Vindt u het logisch dat in voorkomend geval betrokkene eerst het Regionaal Indicatie Orgaan moet bellen voor een afspraak, welke afspraak nooit binnen een week haar beslag krijgt, de «intaker» een indicatierapport opstelt, de thuiszorgorganisatie het verzoek krijgt de geïndiceerde zorg te leveren en vervolgens de patiënt geconfronteerd wordt met het feit dat ook nog een eigen bijdrage verschuldigd is en dat alles voor een dienst die wordt uitgevoerd op verzoek van de behandelend arts? Zo ja, wilt u uw antwoord motiveren? </vraag>
      <vraag nummer="5">Deelt u op de opvatting, zoals uit het veld vernomen, dat hiermee een enorme bureaucratie wordt geconstrueerd alvorens sprake kan zijn van een feitelijke handeling in de thuiszorg? Hoe verhoudt dit gegeven zich met uw beleid dat geacht wordt mede gericht te zijn op doelmatigheid? </vraag>
      <vraag nummer="6">Wat betekent deze gang van zaken in de praktijk voor de toegankelijkheid van de thuiszorg? </vraag>
      <vraag nummer="7">Kunt u zich werkelijk niet voorstellen dat mensen die van deze zorg afhankelijk zijn, hetgeen reeds door hun behandelend arts is vastgesteld, niet kunnen begrijpen dat zij zich ook nog eens moeten laten indiceren door het RIO? Zo neen, wilt u uw antwoord nader toelichten? </vraag>
      <vraag nummer="8">Is het u bekend dat in verband met het feit dat de thuiszorg de facto zo slecht toegankelijk is huisartsen, medewerkers van ziekenhuizen en personeel van de thuiszorgorganisaties naar eigen oplossingen zoeken voor dit probleem? </vraag>
      <vraag nummer="9">Ligt deze gang van zaken mede ten grondslag aan de door huisartsen terecht verlangde praktijkondersteuning? </vraag>
      <vraag nummer="10">Moet op het moment dat straks de praktijkverpleegkundige bij de huisarts is ingevoerd, vastgesteld worden dat de betrokken patiënt geconfronteerd wordt met twee verpleegkundigen: één voor de korte contacten als «verlengde arm» van de huisarts, waarvan de kosten vergoed worden via het tweede compartiment, en, als het te kostbaar wordt, één waarvoor de gang langs het RIO gemaakt moet worden? Denkt u in dat verband aan een «knipscenario»? Wilt u uw antwoord toelichten? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="975" documentjaargang="1998-1999">Aanhangsel Handelingen, nr. 975, vergaderjaar 1998–1999.</noot>
      </noten>
   </vragen>
   <antwoorden aantal="10">
      <antwoord nummer="1">De beantwoording van de eerdere vragen over het thuiszorgproduct «Advies, Instructie en Voorlichting» kan ik mij nog herinneren. </antwoord>
      <antwoord nummer="2">In sommige gevallen zal het gaan om een beperkt aantal kort durende contacten. In andere gevallen zijn de contacten langer of meer momenten verspreid. Het aantal en de lengte van de contacten staan niet op voorhand vast en worden bepaald door de individuele situatie. </antwoord>
      <antwoord nummer="3">Om dit soort contacten gaat het bij het thuiszorgproduct «Advies, Instructie en Voorlichting» niet. Het zelfstandige thuiszorgproduct «Advies, Instructie en Voorlichting» (AIV) omvat het analyseren, informeren, adviseren en instrueren van een cliënt naar aanleiding van diens specifieke vraag of situatie op het gebied van gezondheidsverstoringen, ziekte, behandeling, therapie en complicaties. Het bestaat veelal uit consultatiewerk van gespecialiseerde verpleegkundigen op terreinen zoals diabetes, stoma, incontinentie, reuma en CARA. Deze adviestaak is niet direct gekoppeld aan andere verzorgende of verplegende handelingen. Wanneer de activiteiten van het product AIV onderdeel uitmaken van activiteiten die niet tot de directe thuiszorgverlening worden gerekend (zoals ouder- en kindzorg, dieetadvisering, preventie en voorlichting in groepsverband dan wel individueel op kantoor, zorg op locatie, fysiotherapie of ergotherapie) dan worden deze ook niet gerekend tot het zelfstandige thuiszorgproduct AIV. Op deze manier is een eerste voorzichtige lijn getrokken om het product AIV af te bakenen op een manier die niet op voorhand tot extra kosten zou gaan leiden. Zoals ook geldt voor andere omschrijvingen van thuiszorgproducten wordt het in de praktijk hanteren hiervan gevolgd om zonodig tot bijstelling te komen. </antwoord>
      <antwoord nummer="4">Ik vind het logisch dat ook voor deze zorg een indicatie nodig is omdat het een integraal onderdeel van de aanspraak algemene thuiszorg is. </antwoord>
      <antwoord nummer="5">In het antwoord op vraag 4 heb ik aangegeven dat ik het logisch vind dat ook voor deze zorg een indicatie nodig is. Aan de andere kant moet de indicatiestelling, toewijzing en zorgverlening met zo min mogelijk bureaucratie gepaard gaan. Deze processen zijn door de wijzigingen in de regelgeving in de afgelopen jaren veranderd. In termen van inhoud, werkwijze, bestuur en organisatie was er sprake van een majeur veranderingstraject, waarvan de uitgangspunten uitvoerig zijn besproken met de Tweede Kamer. Daarbij is het jaar 1998 nodig gebleken als overgangsjaar voor een groot aantal regionale indicatieorganen (RIO’s) om formeel orde op zaken te stellen conform de regelgeving. De komende jaren moeten de RIO’s een professionaliseringsslag maken waarbij klantvriendelijkheid en efficiency centraal staan. Die professionalisering is ook noodzakelijk met het oog op de verbreding van de RIO’s met de gehandicaptenzorg en de geestelijke gezondheidszorg. De ervaringen die het afgelopen jaar zijn opgedaan met een onafhankelijke, objectieve en integrale indicatiestelling via de RIO’s geven aan dat, met het formeel loskoppelen van de indicatiestelling van de overige schakels in de keten van aanvraag tot zorgverlening, het noodzakelijk is de verschillende fasen procesmatig goed te koppelen. Een eenduidige productregistratie, waar inmiddels goede voortgang in geboekt wordt, zal zeker bijdragen aan die koppeling. </antwoord>
      <antwoord nummer="6">Ik heb tot op heden geen signalen ontvangen dat de huidige wijze van indicatiestelling gevolgen heeft van de toegankelijkheid van de thuiszorg. Door de verantwoordelijkheden voor het indiceren van zorg, het toewijzen van zorg en het verlenen van zorg te scheiden is de toegankelijkheid tot de zorg gewaarborgd. Vanzelfsprekend moet voorkomen worden dat er teveel bureaucratie ontstaat. </antwoord>
      <antwoord nummer="7">De keuze voor een onafhankelijke, objectieve en integrale indicatiestelling via regionale indicatieorganen hangt samen met het uitgangspunt dat een op de individuele zorgvraag toegesneden advies nodig is over het gewenste aanbod op het terrein van de thuiszorg. Dit uitgangspunt is een en andermaal besproken met de Tweede Kamer en als zodanig geaccordeerd. Zoals aangegeven in mijn antwoord op vraag 5 zal de komende jaren nog het nodige geïnvesteerd moeten worden in deze eerste schakel in de keten van aanvraag tot zorgverlening. </antwoord>
      <antwoord nummer="8">De thuiszorg is goed toegankelijk. De initiatieven die ik ken van huisartsen, ziekenhuizen en thuiszorg zijn er niet alleen op gericht het functioneren in het eigen domein te versterken maar beogen ook de zorgketen van huisarts, ziekenhuis en thuiszorg te verbeteren. Concreet denk ik dan aan de praktijkverpleegkundige, de ziekenhuisverplaatste zorg en de liaisonverpleegkundige. </antwoord>
      <antwoord nummer="9">Nee. De praktijkondersteuning vindt zijn grondslag in de taak van de huisarts. De huisarts wordt geconfronteerd met een toenemende zorgvraag ondermeer door de vergrijzing en ontwikkelingen rondom de transmurale zorg. </antwoord>
      <antwoord nummer="10">Patiënten kunnen geconfronteerd worden met verpleegkundigen in verschillende situaties. In situaties waar de zorg sterk op elkaar lijkt moet de taken van de betreffende verpleegkundige helder zijn. In het kader van de Meerjarenafspraken wordt de functie en taken van praktijkverpleegkundige nader uitgewerkt mede ten opzichte van de reguliere, algemene thuiszorg. </antwoord>
      <noten afkomstig="antwoord"/>
   </antwoorden>
</kvr>
