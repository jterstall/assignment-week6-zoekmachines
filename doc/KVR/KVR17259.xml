<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de minister van Volksgezondheid, Welzijn en Sport over de aanpak van wachtlijsten. (Ingezonden 30 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17259
</item>
         <item attribuut="Inhoud">Vragen over het bericht dat ziekenhuizen niet mee zouden werken aan het terugdringen van de wachtlijsten.</item>
         <item attribuut="Rubriek">Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Patiënten Ziekenhuizen</item>
         <item attribuut="Vindplaats">Kamervragen met antwoord 2002-2003, nr. 836, Tweede Kamer</item>
         <item attribuut="Vraagnr_bij_indiening">2020306380</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2003-02-26</item>
         <item attribuut="Datum_indiening">2003-01-30</item>
         <item attribuut="Document-id">KVR17259</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1755" allpagenumbers="1755 1756" vetnummer="2020306380" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17259" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="836" onderwerp="" indiendatum="2003-01-30">
         <vrager partij="VVD" oorsprong="parlement">Wilders</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-02-26">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht «Ziekenhuizen traineren perestrojka in de zorg»? <voetnoot nummer="1"/>
      </vraag>
      <vraag nummer="2">Is het waar dat de meeste ziekenhuizen weigeren te onderhandelen over de prijzen en te leveren prestaties van de 17 behandelingen (Diagnose Behandel Combinaties (DBC’s)) waarvoor lange wachtlijsten bestaan? Welke gevolgen heeft dit voor algehele invoering van de DBC-systematiek op 1 januari 2004? </vraag>
      <vraag nummer="3">Hoe beoordeelt u de onwil van ziekenhuizen om op deze wijze een positieve bijdrage te leveren aan het oplossen van de wachtlijsten? Wat gaat u hieraan doen? </vraag>
      <vraag nummer="4">Wat vindt u van het voorstel om ziekenhuizen vanaf 1 juli 2003 verplicht te laten onderhandelen over de prijs en te leveren prestaties van de 17 DBC’s? Deelt u de mening dat dit het oplossen van de wachtlijsten ten goede komt? Zo neen, waarom niet? </vraag>
      <vraag nummer="5">Wat vindt u van het voorstel om het collectief onderhandelen tussen verzekeraars en zorgaanbieders met betrekking tot de 17 DBC’s af te schaffen, en verzekeraars apart met zorgaanbieders te laten onderhandelen? Is het waar dat dit voorstel gedragen wordt door de bestuursleden van Zorgverzekeraars Nederland? Bent u bereid dit voorstel terstond over te nemen? </vraag>
      <noten afkomstig="vraag">
         <noot nummer="1">Financieel Dagblad, 28 januari 2003 DBC: Diagnose Behandel Combinatie</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het is nog te vroeg de definitieve balans over de onderhandelingen op te maken. Naar de inschatting van het CTG zullen partijen voor het verstrijken van de indieningstermijn van 1 april voor de reguliere budgetafspraken (voor de bekostiging van het overgrote deel van de ziekenhuiszorg), contracten voor een aantal DBC’s proberen te sluiten. Pas in mei kan derhalve echt een oordeel worden gegeven over de bereidheid om DBC-afspraken te maken. Overigens merk ik op dat NVZ en ZN op 12 februari jl. hebben afgesproken hun leden nadrukkelijk op te roepen tot deelname aan het experiment. Het bovenstaande heeft geen gevolgen voor de invoering van de DBC-systematiek op 1 januari 2004. </antwoord>
      <antwoord nummer="3">Gelet op mijn antwoord op de tweede vraag heb ik geen aanleiding om van onwil bij de ziekenhuizen uit te gaan. Overigens merk ik op dat ook nog niet alle zorgverzekeraars aan de slag zijn gegaan. Ik ben, gelet op het vrijwillige karakter van het experiment, niet voornemens actie te ondernemen tegen ziekenhuizen of zorgverzekeraars. </antwoord>
      <antwoord nummer="4">Ik vind het prematuur om reeds circa 7 weken na aanvang van het vrijwillige experiment te besluiten het experiment alsnog dwingend op te leggen per 1 juli a.s. Dit zou niet getuigen van zorgvuldig bestuur. Bovendien bestaat het risico dat er minder zorg wordt gerealiseerd als ik zorgverzekeraars en aanbieders zou dwingen tot het sluiten van contracten die zij nog niet goed kunnen sluiten. Zij kunnen zich mijns inziens beter bezig houden met de voorbereiding van de invoering per 2004. </antwoord>
      <antwoord nummer="5">Voor ziekenfondsen bestaat op basis van de Ziekenfondswet geen verplichting tot collectief onderhandelen. Wel is het op grond van artikel 48 van de Ziekenfondswet mogelijk dat een ziekenfonds van een instelling een overeenkomst verlangt die gelijk is aan een overeenkomst die deze instelling eerder al met een ander ziekenfonds heeft gesloten (de zogenoemde omgekeerde contracteerplicht). Die bepaling stimuleert niet tot afzonderlijke onderhandelingen door ziekenfondsen. Het is echter op grond van de Ziekenfondswet niet noodzakelijk dat collectief wordt onderhandeld over DBC-prijzen. Beleidsregels op basis van de Wet tarieven gezondheidszorg (WTG) verplichten daarentegen wel tot collectieve onderhandeling (het regionale ziekenfonds en een vertegenwoordiger namens de overige verzekeraars) over het ziekenhuisbudget (FB) en de korting daarop als gevolg van gecontracteerde DBC’s. Theoretisch kan het individueel onderhandelen dus wel maar vanwege de omgekeerde contracteerplicht heeft het weinig zin. Elk ziekenfonds kan dan vervolgens toch weer op dezelfde voorwaarden, en dus voor dezelfde prijs, een DBC afspreken. In de beleidsregels inzake de DBC’s is dan ook collectieve onderhandeling vastgelegd. Het afschaffen van deze omgekeerde contracteerplicht zou met andere woorden individuele onderhandelingen kunnen stimuleren. Het bestuur van ZN is inderdaad voorstander van het mogelijk maken van 1 op 1 (bilaterale) onderhandelingen tussen zorgverzekeraars en aanbieders per 1 juli 2003. Een brief van ZN met een daartoe strekkend voorstel zal mij naar verluidt binnenkort bereiken. Ik zal mij alsdan beraden over dit voorstel, waarbij ik in het bijzonder zal bezien welke consequenties hieraan verbonden kunnen zijn voor de particuliere verzekeraars en hun verzekerden. </antwoord>
      <noten afkomstig="antwoord"/>
   </antwoorden>
</kvr>
