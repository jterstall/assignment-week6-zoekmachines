<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gabor (CDA) over uitlatingen van de burgemeester van Enkhuizen. (Ingezonden 15 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6548
</item>
         <item attribuut="Inhoud">Vragen naar aanleiding van een artikel uit de Volkskrant van 14 januari 1998, waarin de burgemeester van Enkhuizen onder meer zegt: "Als het mis gaat, zoals in Groningen, zal ook hier de politie urenlang machteloos moeten toekijken".</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Burgemeesters Politie</item>
         <item attribuut="Vindplaats">Kamervragen met antwoord 1997-1998, nr. 743, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="CDA">Gabor</persoon>
         </item>
         <item attribuut="Datum_reaktie">1998-02-19</item>
         <item attribuut="Datum_indiening">1998-01-15</item>
         <item attribuut="Document-id">KVR6548</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1517" allpagenumbers="1517 1518" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6548" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="743" onderwerp="" indiendatum="1998-01-15">
         <vrager partij="CDA" oorsprong="parlement">Gabor</vrager>
         <vraagt-aan/>
      </vraagdata>
      <antwoorddata antwoorddatum="1998-02-19">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen <voetnoot nummer="1"/>van de uitlating van machteloosheid van de burgemeester van Enkhuizen? </vraag>
      <vraag nummer="2">Welke conclusie verbindt u aan de uitspraak van de burgemeester: «Als het mis gaat, zoals in Groningen, zal ook hier de politie urenlang machteloos moeten toekijken»? </vraag>
      <vraag nummer="3">Bent u van oordeel dat de diepere oorzaak van deze uiting van machteloosheid ligt in het chronisch tekort aan politie, met name in de plattelandsgemeenten buiten de grootstedelijke gebieden? </vraag>
      <vraag nummer="4" voetnoot="2">Beschikt het politiedistrict West-Friesland Oost met een oppervlakte van 400 km <voetnoot nummer="2"/>slechts over 2 politie-auto’s? </vraag>
      <vraag nummer="5">Wat vindt u van de suggestie particulieren te laten betalen voor de handhaving van de openbare orde? </vraag>
      <vraag nummer="6">Hoe verhoudt zich het door het kabinet afgekondigde detacheringsverbod tot de gedachte van de burgemeester: om particuliere beveiligingsambtenaren «via een uitzendbureau of in een Melkert-baan bij de politie» onder te brengen? </vraag>
      <noten afkomstig="vraag">
         <noot nummer="1" datum="1998-01-14" bron="De Volkskrant" titel="Enkhuizer burgemeester: horeca moet betalen voor extra toezicht">De Volkskrant, 14 januari 1998: «Enkhuizer burgemeester: horeca moet betalen voor extra toezicht»</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De burgemeester van een gemeente is verantwoordelijk voor openbare orde en veiligheid. Indien zich een verstoring van de openbare orde voordoet is de burgemeester primair aanspreekbaar op de beteugeling van deze verstoring en – zo dit in redelijkheid niet onmiddellijk mogelijk is – op het zoveel mogelijk consolideren van de ontstane situatie. Ik wil u in dit verband wijzen op het onderzoek naar de operationele inzetbaarheid van de politie, dat de Inspectie Politie momenteel in opdracht van mij uitvoert in alle politieregio’s. Uw Kamer zal van de resultaten van het onderzoek zo spoedig mogelijk op de hoogte worden gesteld. </antwoord>
      <antwoord nummer="3">In het huidige budgetverdeelsysteem (BVS) is – ten opzichte van de PKP-systematiek die aan het BVS vooraf ging – een extra gewicht toegekend aan de plattelandsgebieden binnen het werkgebied van de regionale politiekorpsen. De verdeling binnen de regio is de verantwoordelijkheid van het regionale college, waarvan de burgemeester van Enkhuizen deel uitmaakt. De invoering van het BVS heeft overigens geleid tot een aanzienlijke uitbreiding van het budget van de regio Noord-Holland-Noord, waarvan de gemeente Enkhuizen deel uitmaakt. Deze uitbreiding bedraagt tot heden ca. 60 BVE’s. Tot het jaar 2000 wordt een verdere uitbreiding (tot in totaal 160 BVE’s) voorzien. </antwoord>
      <antwoord nummer="4">Voor de invulling van de noodhulpfunctie heeft het district Westfriesland-Oost in de nachtelijke uren twee auto’s rijden. Daarbij moet worden opgemerkt dat de noodhulpfunctie tijdens de nacht gezamenlijk met het district Westfriesland-West wordt ingevuld. Zodoende zijn er voor de noodhulpfunctie in de nachtelijke uren in de twee districten 4 à 5 politieauto’s op de weg. Daarnaast zij opgemerkt, dat er vooral in het weekend sprake is van projectsurveillances te voet die zich toespitsen op de uitgaans- en horecagebieden binnen de regio. Ook in de gemeente Enkhuizen vinden regelmatig dergelijke surveillances plaats. </antwoord>
      <antwoord nummer="5">Hoewel toezicht in het publiek domein primair door de overheid wordt gefinancierd, leveren in een aantal gevallen ook derden een financiële bijdrage, bijvoorbeeld particulieren of het bedrijfsleven. Ik acht dat in principe mogelijk, onder de voorwaarde dat het gezag een verantwoordelijkheid blijft van de gemeente. Bovendien moet het gaan om een vrijwillige bijdrage. De gemeente kan geen bijdrage afdwingen aan individuele burgers of groepen burgers. </antwoord>
      <antwoord nummer="6">Het onderbrengen van particuliere beveiligingsbeambten bij de politie is volstrekt niet aan de orde, aangezien de taken en bevoegdheden van beide organisaties fundamenteel van elkaar verschillen. Door het detacheringsverbod in de Melkert I regeling zal het niet langer mogelijk zijn om stadswachten bij de politie te detacheren. Dit detacheringsverbod heeft geen relatie met particuliere beveiligers omdat die niet voor een Melkert I baan in aanmerking komen, aangezien zij niet bij een overheidsinstantie werken. Bovendien is het niet toegestaan dat particuliere beveiligers toezicht houden in het publieke domein en wordt er derhalve ook geen vergunning voor verstrekt. </antwoord>
      <noten afkomstig="antwoord"/>
   </antwoorden>
</kvr>
