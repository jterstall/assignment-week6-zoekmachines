<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Zijlstra (VVD) aan de minister van Economische Zaken over de afvoer van in Noord-Duitsland opgewekte elektriciteit via Nederland. (Ingezonden 28 maart 2007); Antwoord</item>
         <item attribuut="Bestand">27Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27819
</item>
         <item attribuut="Inhoud">Vragen over de afvoer van in Noord-Duitsland opgewekte elektriciteit naar Frankrijk en Zuid-Duitsland via het Nederlandse (en Belgische) transportnetwerk. Het lid Zijlstra vraagt onder meer of één van de gevolgen daarvan is dat Nederlandse eindgebruikers hogere elektriciteitstarieven betalen dan noodzakelijk.</item>
         <item attribuut="Rubriek">Energie, water en grondstoffen (Elektriciteit) Handel en economie (Mededinging) Internationale betrekkingen (Europese Unie)</item>
         <item attribuut="Trefwoorden">Elektriciteit Mededinging</item>
         <item attribuut="Vindplaats">Kamervragen met antwoord 2006-2007, nr. 1264, Tweede Kamer</item>
         <item attribuut="Vraagnr_bij_indiening">2060710730</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Zijlstra</persoon>
         </item>
         <item attribuut="Datum_reaktie">2007-04-16</item>
         <item attribuut="Datum_indiening">2007-03-28</item>
         <item attribuut="Document-id">KVR27819</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2685" allpagenumbers="2685 2686 2687 2688" vetnummer="2060710730" code="0607tkkvr1264" lopendefooter="Tweede Kamer, vergaderjaar 2006–2007, Aanhangsel" filenaam="KVR27819" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1264" onderwerp="" indiendatum="2007-03-28">
         <vrager partij="VVD" oorsprong="parlement">Zijlstra</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2007-04-16">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Is het u bekend dat in Noord-Duitsland opgewekte elektriciteit regelmatig via het Nederlandse (en Belgische) transportnetwerk wordt afgevoerd naar Frankrijk en Zuid-Duitsland? </vraag>
      <vraag nummer="2">Klopt het dat dit zich met name voordoet bij een verhoogde productie van Duitse windenergie? </vraag>
      <vraag nummer="3">Wat is het gemiddelde aantal keren per maand dat het Nederlandse transportnetwerk wordt gebruikt voor de afvoer van de in Noord-Duitsland opgewekte elektriciteit? Hoe vaak is daarbij de verhoogde productie van Duitse windenergie de oorzaak? </vraag>
      <vraag nummer="4">Deelt u de mening dat de afvoer van in Noord-Duitsland opgewekte elektriciteit via Nederland als belangrijkste oorzaak heeft dat de Noord-Zuid verbindingen in het Duitse transportnetwerk onvoldoende zijn om fluctuaties op te kunnen vangen? Klopt het dat dit komt door achterblijvende investeringen in het Duitse transportnetwerk? Zo neen, wat is dan wel de oorzaak? </vraag>
      <vraag nummer="5">Klopt het dat Tennet interconnectiecapaciteit heeft gereserveerd voor de afvoer van in Noord-Duitsland opgewekte elektriciteit en dat voor het gebruik van deze interconnectiecapaciteit geen tarieven hoeven te worden betaald? </vraag>
      <vraag nummer="6">Klopt het dat deze reservering van interconnectiecapaciteit ertoe leidt dat er minder elektriciteit geïmporteerd kan worden voor eindgebruikers in Nederland, dat hierdoor de marktwerking van de elektriciteitsmarkt in Nederland wordt belemmerd en dat de totstandkoming van een Noord-West Europese Elektriciteitsmarkt wordt afgeremd? Is het daarmee juist om te stellen dat de Nederlandse eindgebruikers feitelijk hogere elektriciteitstarieven betalen dan noodzakelijk? </vraag>
      <vraag nummer="7">Klopt het dat het gebrek aan Noord-Zuid transportcapaciteit in Duitsland in combinatie met een verhoogd aanbod van windenergie mede de oorzaak was van de grote stroomstoring in november 2006? </vraag>
      <vraag nummer="8">Deelt u de mening dat de situatie in Duitsland aantoont dat een onafhankelijk netwerk, zoals nagestreefd door Eurocommissaris Kroes en zoals in Nederland vastgelegd in de Splitsingswet (WON), van groot belang is voor het garanderen van de kwaliteit van het transportnetwerk en een optimale werking van de (Noord-West) Europese Elektriciteitsmarkt? </vraag>
      <vraag nummer="9">Hoe beoordeelt u in dat licht de negatieve houding van de Duitse regering ten opzichte van de splitsingsvoorstellen van de Europese Commissie? Bent u bereidt om zo spoedig mogelijk met de Duitse regering in overleg te treden om te voorkomen dat Nederlandse eindgebruikers nog langer de dupe zijn van het Duitse beleid? </vraag>
      <vraag nummer="10">Deelt u de mening dat het dringend noodzakelijk is om zo spoedig mogelijk een vervolg te geven aan het door voormalige minister van Economische Zaken, de heer Brinkhorst, gestarte vijflandenoverleg (Nederland, België, Luxemburg, Frankrijk en Duitsland) over het wegnemen van de belemmeringen voor een Noord-West Europese Energiemarkt? Wat is uw mening over het uitbreiden van deze gesprekken met de strategisch belangrijke landen Engeland en Noorwegen? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Deze situatie doet zich inderdaad voornamelijk voor bij een verhoogde productie van Duitse windenergie. In het noorden van Duitsland zorgen grote windmolenparken voor een groot aanbod van windenergie. Bij harde wind komen dus grote hoeveelheden stroom op het elektriciteitsnet. Wanneer het Duitse elektriciteitsnet deze hoeveelheden elektriciteit niet geheel op kan vangen, wordt een deel van deze windenergie via andere landen, waaronder Nederland, afgevoerd richting het zuiden. </antwoord>
      <antwoord nummer="3">De hoogspanningsnetwerken in Europa zijn met elkaar verbonden, waardoor er te allen tijde sprake is van grensoverschrijdende stromen. Omdat de elektriciteitsprijzen in Nederland in het algemeen hoger zijn dan in Duitsland, importeert Nederland dagelijks elektriciteit uit Duitsland. Een deel van deze in Duitsland opgewekte elektriciteit is windenergie. Hierbij kan zich de situatie voordoen dat de in Duitsland opgewekte elektriciteit via Nederland wordt doorgevoerd naar België, Frankrijk en Zuid-Duitsland. Deze situatie doet zich met enige regelmaat voor, met name in het 1e en 4e kwartaal omdat dit de windrijke periodes zijn. In vraag 5 wordt uitgebreider ingegaan op de omstandigheden en regelmaat waarin deze situatie zich voordoet. </antwoord>
      <antwoord nummer="4">Wanneer de noord-zuid verbindingen in Duitsland de grote hoeveelheden opgewekte elektriciteit niet kunnen opvangen, zal de elektriciteit een andere weg kiezen. De capaciteit van het Duitse elektriciteitsnet speelt dan ook een rol bij het ontstaan van deze situatie. Het is echter niet de enige oorzaak. De problematiek wordt veroorzaakt door een combinatie van factoren: de locatie en concentratie van elektriciteitsproductie, waaronder de windproductie, het onderhoudsschema van productiecentrales, de locatie van de vraag, de transportcapaciteit van het Duitse net en de specifieke maatregelen die in Duitsland gelden voor de stimulering van duurzame elektriciteit (Duitse netbeheerders zijn verplicht de door de wind opgewekte elektriciteit met voorrang toe te laten op het net). De Nederlandse netbeheerder TenneT en haar Duitse collega’s hebben dan ook regelmatig contact over dit onderwerp. Op dagelijkse basis is er contact zodat TenneT op de hoogte is van de windverwachtingen en andere factoren. Daarnaast wordt er op meer structurele wijze gesproken over deze kwestie om zo de oorzaken en mogelijke oplossingen te evalueren. In dit verband hebben de gezamenlijke Europese netbeheerders (Union for the Coordination of Transmission of Electricity» (hierna: UCTE)) onlangs een analyse uitgevoerd naar de mogelijke inpassing van windenergie in het Europese elektriciteitsnet. Er bestaan zorgen over de capaciteit en kwaliteit van het Duitse transportnet. In het Pentalaterale Energy Forum, het vijflandenoverleg binnen de Noordwest-Europese regio, zet Nederland daarom in op het vergroten van het inzicht op regionaal niveau in de kwaliteit van de transportnetten. Op 15 februari jl. hebben de vijf betrokken ministers in dit Pentalaterale Forum de opdracht gegeven om een plan te ontwikkelen dat de huidige en toekomstige stand van het Noordwest-Europese hoogspanningnet in kaart brengt. Dit najaar is een eerste assessment voorzien, die inzichtelijk moet maken waar de grootste knelpunten zitten in het regionale net. Op basis hiervan kunnen vervolgens kosten-baten analyses worden gemaakt en kan worden bezien hoe de knelpunten op economisch en maatschappelijk rendabele wijze kunnen worden opgelost. </antwoord>
      <antwoord nummer="5">TenneT heeft de wettelijke taak om het transport van elektriciteit over de hoogspanningsnetten in Nederland, inclusief de interconnectoren, te waarborgen. Tevens is het de wettelijke taak van TenneT om ten behoeve van de werking van de elektriciteitsmarkt, grensoverschrijdende transportcapaciteit toe te wijzen aan marktpartijen in het kader van marktfacilitering. Om op doeltreffende wijze uitvoering te geven aan beide taken stelt TenneT dagelijks de veilig beschikbare grensoverschrijdende transportcapaciteit vast. Deze capaciteit wordt aan de markt ter beschikking gesteld. Bij de bepaling van deze capaciteit houdt TenneT rekening met de verwachte voorbelasting van het hoogspanningsnet. Dat wil zeggen dat TenneT een zo goed mogelijke inschatting maakt van verwachte elektriciteitsstromen op basis van de op dat moment bekende gegevens over de verwachte productieverdeling, de verwachte belasting en de belastingverdeling. Mede op basis van deze verwachte elektriciteitsstromen, inclusief de stromen als gevolg van de windenergie, stelt TenneT de resterende veilige grensoverschrijdende transportcapaciteit vast die aan de markt ter beschikking kan worden gesteld. Er is dus geen sprake van een structurele reservering van interconnectiecapaciteit ten behoeve van de afvoer van windenergie. Het gaat om een dagelijkse vaststelling van de ter beschikking te stellen interconnectiecapaciteit, waarbij TenneT rekening houdt met verschillende factoren. De Duitse windenergie is één van deze factoren. Andere factoren zijn bijvoorbeeld bijzondere dagen zoals feestdagen en werkzaamheden aan verbindingen in binnen- en buitenland. TenneT handelt hierbij in overeenstemming met nationale en Europese regelgeving en de afspraken die gelden tussen de Europese netbeheerders voor handhaving van veiligheidnormen in het internationale elektriciteitssysteem. Het netto effect van het bovenstaande kan zijn dat er minder grensoverschrijdende transportcapaciteit beschikbaar komt voor de marktpartijen. In het laatste kwartaal van 2005 en het eerste kwartaal van 2006 heeft de verwachte windproductie in Duitsland gedurende ca. 40% van de tijd geleid tot beperking van de veilig ter beschikking te stellen capaciteit eventueel in aanvulling op beperkingen vanwege andere redenen. In één van de werkgroepen van het Pentalaterale Energy Forum wordt specifiek aandacht besteed aan de optimalisatie van de aan de markt ter beschikking te stellen interconnectiecapaciteit door het verbeteren van onder andere de calculatie- en allocatiemechanismen, onder meer via een marktkoppeling tussen Nederland, België en Frankrijk enerzijds en Duitsland anderzijds. Dit model zal voor de lange termijn rekening houden met onverwachte stromen door het regionale elektriciteitsnetwerk. </antwoord>
      <antwoord nummer="6">Wanneer er een prijsverschil bestaat tussen Nederland en Duitsland, is er bij marktpartijen behoefte aan importcapaciteit. De import van Duitse elektriciteit heeft een prijsdrukkend effect doordat dit het aanbod van elektriciteit op de Nederlandse markt vergroot. Het is voor Nederlandse marktpartijen aantrekkelijk elektriciteit uit Duitsland te importeren tot het moment waarop de prijs van de in Duitsland gekochte elektriciteit plus het veilingtarief gelijk is aan de prijs van de elektriciteit op de Nederlandse markt. Een vermindering van de ter beschikking gestelde interconnectiecapaciteit kan leiden tot schaarste op de interconnector en daardoor zorgen voor een stijging van het veilingtarief. Hierdoor komt het moment waarop het niet meer aantrekkelijk is om elektriciteit uit Duitsland te importeren wat vroeger te liggen en wordt het prijsdrukkende effect van deze import dus kleiner. Door het bestaan van dit prijseffect van capaciteit, is het voor Nederland van groot belang te blijven werken aan een verbetering van de benutting van de interconnectiecapaciteit. Zoals vermeld wordt hier in het Pentalaterale Energy Forum dan ook veel aandacht aan besteed. Daarnaast is van belang dat voldoende interconnectiecapaciteit wordt bijgebouwd. In dit verband wijs ik op het initiatief van TenneT en de Duitse netbeheerder RWE om een extra interconnectiecapaciteit bij te bouwen. </antwoord>
      <antwoord nummer="7">Zowel de UCTE als European Regulators’ Group for electricity and gas (ERGEG), heeft onderzoek gedaan naar de oorzaken van de stroomstoring op 4 november 2006. Zoals bekend begon de stroomstoring in het Duitse E.ON gebied als gevolg van het uitschakelen van een hoogspanningslijn over de Eems. Dit leidde tot een overbelasting van het net waardoor miljoenen mensen in met name West-Europa enkele uren geen stroom hadden. De UCTE concludeert in haar analyse als belangrijkste oorzaken: het ontbreken van passende veiligheidsprocedures en technische instrumenten om real-time status van het Europese net adequaat te volgen. Ten tweede wijst UCTE erop dat de storing het gevolg is van gebrekkige communicatie en afstemming tussen de verschillende netbeheerders. Ook ERGEG concludeert in haar studie dat de storing onder meer is veroorzaakt door fouten van operators (E.on). De UCTE en ERGEG concluderen niet dat de stroomstoring direct veroorzaakt is door gebrekkige investeringen in de netwerken. Wel wijst zij op het feit dat de koppeling van netwerken oorspronkelijk bedoeld is voor het geven van onderlinge bijstand. Zowel ERGEG als UCTE pleiten derhalve voor een betere uitwisseling van informatie tussen netbeheerders en een harmonisatie van veiligheidsprocedures. Daarom vind ik het ook van belang dat de Commissie met de nu voorliggende voorstellen kiest voor een verdere Europese benadering door het aanscherpen van de Europese netwerk-veiligheidseisen. De UCTE onderschrijft deze analyse. Ook in het Pentalateral Energy Forum wordt bezien in hoeverre additionele maatregelen in de Noordwest-Europese regio noodzakelijk zijn om dergelijke stroomstoringen in de toekomst te voorkomen. Zo is tijdens het overleg van 15 februari besloten om de coördinatie en samenwerking tussen TSO’s te verbeteren via het instellen van een coördinatiecentrum. Tevens wordt gewerkt aan het opstellen van een regional capacity plan, waarbij vanuit regionaal perspectief knelpunten in netwerk in kaart worden gebracht en de meest veelbelovende investeringsprojecten worden geïdentificeerd. Dit alles laat echter onverlet dat volledige eigendomsscheiding bijdraagt aan investeringen in kwaliteit en capaciteit van de netten. </antwoord>
      <antwoord nummer="8">De Europese Commissie stelt volledige unbundling van de transportnetwerken voor. Dat is in Nederland via TenneT en Gasunie al langer het geval. De Wet Onafhankelijk Netbeheer in Nederland stelt eigendomsunbundling van de distributienetwerken voor. Ik steun de Commissie in haar voorstellen voor volledige eigendomsunbundling van de transportnetwerken. Een onafhankelijk netwerk is een noodzakelijk voorwaarde voor het goed functioneren van de energiemarkt. Via volledige eigendomsunbundling worden investeringen in het netwerk niet meer beïnvloed door louter commerciële overwegingen. Op die manier komen strategische beslissingen om te investeren in netwerken tot stand zonder dat rekening moet worden gehouden commerciële belangen, hetgeen de netwerkkwaliteit ten goede komt. Ik deel dan ook in algemene zin de mening van mevrouw Kroes dat via volledige eigendomsunbundling bijdraagt aan het voorkomen van onderinvesteringen in de netwerken. Dit laat echter onverlet dat storingen als gevolg van menselijke fouten zich kunnen blijven voordoen in de toekomst. Naast de Nederlandse inspanningen in Europa voor eigendomsunbundling vindt er momenteel overleg plaats over de kwaliteit van de transportnetten in het Pentalaterale Energy Forum. Dit probleem betreft namelijk niet alleen Nederland en Duitsland, maar ook België en Frankrijk. Zoals gemeld is een eerste stap in het oplossen van dit probleem het vergroten van het inzicht in de kwaliteit van de transportnetten op regionale schaal. De bij het antwoord op vraag 4 genoemde beslissing van de vijf ministers tot de ontwikkeling van een «regional transmission plan», dat de stand van het Noordwest-Europese hoogspanningnet in kaart brengt, is in dit verband dan ook erg belangrijk. </antwoord>
      <antwoord nummer="9">De Duitsers onderstrepen het belang van goed onafhankelijk netbeheer en de voordelen daarvan voor de consument. De Duitsers zijn vooralsnog niet overtuigd van de noodzaak tot eigendomsunbundling en stellen voor ook alternatieven, zoals de voorgestelde Independant System Operator, nader te onderzoeken. Daarnaast wijzen de Duitsers op andere factoren die een rol spelen voor de ontwikkeling van de Noordwest-Europese energiemarkt. Zij doelen daarbij met name op verbetering van de samenwerking tussen TSO’s en tussen toezichthouders en de totstandkoming van de al bestaande marktkoppeling tussen Nederland, België, Frankrijk enerzijds en Duitsland anderzijds. Op dit punt wordt momenteel goed samengewerkt met Duitsland in het Pentalaterale Energy Forum. Mijn inzet in Europa is evenwel ten volle gericht op het realiseren van volledig onafhankelijke landelijke netbeheerders. </antwoord>
      <antwoord nummer="10">Sinds het zogeheten Pentalaterale Energy Forum eind 2005 op initiatief van Nederland is opgezet, is met onverminderde inzet gewerkt aan het bevorderen van de marktintegratie en het wegnemen van knelpunten op de regionale elektriciteitsmarkt. Binnen het forum wordt in verschillende werkgroepen van TSO’s, toezichthouders en overheden gezocht naar oplossingen voor specifieke onderwerpen. De Europese Commissie is hierbij als toehoorder aanwezig. Drie inhoudelijke werkgroepen zijn in januari 2006 gestart. Vervolgens is in september een vierde werkgroep aan het forum toegevoegd. In deze werkgroepen zijn het afgelopen jaar goede stappen gezet om de knelpunten op de regionale markt op te lossen. Concrete resultaten zijn al geboekt op het gebied van leveringszekerheid en de samenwerking tussen netbeheerders voor een goede benutting van interconnecties. Ook zijn enkele wettelijke belemmeringen weggenomen die een goede internationale samenwerking in de weg stonden. Ik ontmoet mijn collega-ministers van de vijf Noordwest-Europese landen halfjaarlijks en marge van de Energieraad om de resultaten van het Pentalaterale Energy Forum te vernemen en beslissingen te nemen. De laatste ministerbijeenkomst vond plaats op 15 februari jl. en de eerstvolgende zal plaatsvinden op 6 juni. Bij deze bijeenkomst zullen eveneens de directeuren van de toezichthouders, TSO’s en elektriciteitsbeurzen aanwezig zijn. Deze partijen zullen zich door middel van een Memorandum of Understanding verbinden aan een aantal acties ten behoeve van de totstandkoming van een Noordwest-Europese elektriciteitsmarkt. Daarnaast zal tijdens deze bijeenkomst een werkplan worden gepresenteerd voor een soortgelijk initiatief voor de gasmarkt. Daarbij is ook het nut van het uitnodigen van het Verenigd Koninkrijk en mogelijk Noorwegen opgemerkt door de ministers. De mogelijkheid deze landen te betrekken bij dit op te zetten gasforum zal tijdens de bijeenkomst op 6 juni nader worden besproken. </antwoord>
      <noten afkomstig="antwoord"/>
   </antwoorden>
</kvr>
