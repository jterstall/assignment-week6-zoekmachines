<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Volkhuisvesting, Ruimtelijke Ordening en Milieubeheer over initiatief San Francisco rond plastic in supermarkten. (Ingezonden 13 april 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27992
</item>
         <item attribuut="Inhoud">In San Francisco is het initiatief genomen winkels alleen nog tot te staan om zakken van hernieuwbare materialen te verwerken. Het lid Van der Ham vraagt of de minister mogelijkheden ziet om een dergelijk initiatief in Nederland te nemen.</item>
         <item attribuut="Rubriek">Bedrijfsleven en industrie (Midden- en kleinbedrijf) Milieu (Algemeen)</item>
         <item attribuut="Trefwoorden">Milieuhygiëne Winkels</item>
         <item attribuut="Vindplaats">Kamervragen met antwoord 2006-2007, nr. 1424, Tweede Kamer</item>
         <item attribuut="Vraagnr_bij_indiening">2060712360</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2007-05-02</item>
         <item attribuut="Datum_indiening">2007-04-13</item>
         <item attribuut="Document-id">KVR27992</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3027" allpagenumbers="3027 3028" vetnummer="2060712360" code="0607tkkvr1424" lopendefooter="Tweede Kamer, vergaderjaar 2006–2007, Aanhangsel" filenaam="KVR27992" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1424" onderwerp="" indiendatum="2007-04-13">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Volkhuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-05-2">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u bekend met het initiatief van het bestuur van San Francisco om winkels alleen nog toe te staan om met zakken van hernieuwbare materialen te werken? <voetnoot nummer="1"/>Hoe zit deze regelgeving in elkaar? </vraag>
      <vraag nummer="2">Klopt het dat er in Ierland ook een verbod dan wel een (milieu)belasting op plastictassen bestaat? Hoe zit deze regelgeving in elkaar? Hoe past deze regelgeving binnen de Europese regelgeving? </vraag>
      <vraag nummer="3">Wat zou de milieuwinst zijn van een dergelijke maatregel voor de Nederlandse situatie? Ziet u mogelijkheden om een dergelijk initiatief in Nederland te nemen? Kunt u uw antwoord toelichten? </vraag>
      <noten afkomstig="vraag">
         <noot nummer="1" titel="S.F. First city to ban plastic shopping Bags">«S.F. First city to ban plastic shopping Bags» in San Francisco Chronicle, 28/3/2007 http://www.sfgate.com/cgi-bin/article.cgi?file=/ c/a/2007/03/28/MNGDROT5QN1.DTL</noot>
      </noten>
   </vragen>
   <antwoorden aantal="3">
      <antwoord nummer="1">Ja. Met dit initiatief, dat 10 april jl. door het bestuur is goedgekeurd, wordt de lokale milieuverordening («San Francisco Environment Code», die geldt voor de stad en voor het district San Francisco) uitgebreid met een bepaling dat supermarkten over 6 maanden en apothekers over 12 maanden alleen nog maar biologisch afbreekbare (maïszetmeel) plastic tasjes, gerecyclede papieren zakken/tasjes of herbruikbare tassen mogen gebruiken of aanbieden voor het inpakken van de boodschappen, respectievelijk geneesmiddelen. Deze aanvulling regelt tevens sancties die gelden bij overtreding. Het initiatief kwam tot stand, nadat bleek dat grote winkelketens in San Francisco niet in staat waren om op vrijwillige basis het aantal uitgegeven plastic tasjes in de afgelopen twee jaar met 10 miljoen te verminderen en uiteindelijk ook maar 1% van de uitgegeven plastic tasjes door de winkels werden teruggenomen en gerecycled. </antwoord>
      <antwoord nummer="2">Ierland heeft geen verbod op plastic tassen, maar wel in 2002 de zogenaamde «bag-tax» ingevoerd, een heffing van 15 eurocent per plastic boodschappentasje. Herbruikbare plastic tassen die ten minste 70 eurocent kosten zijn vrijgesteld van deze heffing. De consument betaalt de heffing aan de kassa bij aankoop van een boodschappentasje. Na de invoering van de heffing nam het gebruik van plastic tasjes zeer snel met meer dan 90% af, naar gemiddeld 20 plastic tasjes per persoon per jaar. Het gebruik is de afgelopen toch weer langzaam opgelopen naar 30 plastic tasjes per persoon in 2006. In reactie hierop zal Ierland de heffing op 1 juli a.s. verhogen naar 22 eurocent per tasje. De inkomsten uit deze heffing worden besteed aan milieumaatregelen, o.m. ter bestrijding van zwerfafval. De heffing is gebaseerd op de Ierse Afvalwet («Waste Mangement Act»). Er zijn voor zover bekend geen strijdigheden met de Europese regelgeving. </antwoord>
      <antwoord nummer="3">San Francisco heeft berekend dat met 100 miljoen minder plastic tasjes ruim 1,6 miljoen liter aardolie kan worden bespaard. Wat de milieuwinst van een verbod op plastic tasjes voor de Nederlandse situatie zou zijn, is op dit moment moeilijk vast te stellen omdat niet precies bekend is hoeveel plastic tasjes er jaarlijks in Nederland in supermarkten en apothekers door consumenten worden gebruikt. In dat verband is evenwel primair van belang of Nederland wel een verbod zou kunnen instellen. Dat is met een aan zekerheid grenzende waarschijnlijkheid niet het geval. Immers volgens artikel 18 van de Europese richtlijn verpakkingen (94/62/EG) mogen lidstaten het in de handel brengen op hun grondgebied van verpakkingen die aan het bepaalde in de richtlijn voldoen, niet beletten. Zo heeft Frankrijk eerder gepoogd om plastic tassen van niet biologisch afbreekbaar materiaal te verbieden, maar stuitte dit op bezwaren bij vele andere lidstaten op grond van genoemde bepaling in de richtlijn. Overigens zou het effect van een verbod in Nederland naar verhouding naar verwachting geringer zijn dan het verwachte effect van het verbod in San Francisco, omdat in ons land het gebruik al behoorlijk is verminderd sinds de consument in supermarkten 10 of 15 eurocent per plastic tas moet betalen. Dan gaat het om stevige tassen die meerdere keren gebruikt worden. Overigens komt het daarnaast voor dat voor een zeer kleine hoeveelheid boodschappen in supermarkten soms nog gratis (zeer dunne) plastic tasjes worden meegegeven. Gezien de vergelijkbare prijsprikkel met de Ierse heffing, is het aannemelijk dat we met het feit dat voor het overgrote deel van de plastic tassen in supermarkten betaald moet worden, ook in Nederland een groot deel van de potentiële milieuwinst reeds hebben binnengehaald: de meeste consumenten nemen zelf een tas van huis mee. Daarnaast worden plastic tasjes die men bij een winkel heeft gekregen vaak nog voor andere doeleinden gebruikt, zodat voor die doelen geen aparte tassen hoeven te worden gebruikt. Verder is het ook mogelijk plastic tassen, mits deze apart worden ingezameld, te recyclen. Tot slot wordt een afgedankte tas die in het restafval terecht komt verbrand in AVI’s waarbij energie wordt opgewekt. Als laatste punt wil ik melden dat het in het kader van de vormgeving van de verpakkingenbelasting als vermeld in het regeerakkoord voor de hand ligt ook een belasting op plastic tassen mee te nemen. Daarvan zal naar verwachting een negatieve prikkel uitgaan op het gebruik daarvan. </antwoord>
      <noten afkomstig="antwoord"/>
   </antwoorden>
</kvr>
