<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Justitie en van Buitenlandse Zaken over een Nederlandse vrachtwagenchauffeur in Frankrijk. (Ingezonden 2 november 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30438
</item>
         <item attribuut="Inhoud">De Nederlandse vrachtwagenchauffeur B. is in het voorjaar van 2005 aan Frankrijk overgeleverd en verblijft sindsdien in voorarrest.</item>
         <item attribuut="Rubriek">Strafrecht en strafprocesrecht (Vervolging)</item>
         <item attribuut="Trefwoorden">Aanhoudingen</item>
         <item attribuut="Vindplaats">Kamervragen met antwoord 2007-2008, nr. 920, Tweede Kamer</item>
         <item attribuut="Vraagnr_bij_indiening">2070804190</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-12-19</item>
         <item attribuut="Datum_indiening">2007-11-02</item>
         <item attribuut="Document-id">KVR30438</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1963" allpagenumbers="1963 1964" vetnummer="2070804190" code="0708tkkvr920" lopendefooter="Tweede Kamer, vergaderjaar 2007–2008, Aanhangsel" filenaam="KVR30438" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="920" onderwerp="" indiendatum="2007-11-2">
         <vrager partij="SP" oorsprong="parlement">De Wit</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="19 december 2007), zie ook Aanhangsel Handelingen nr. 764, vergaderjaar 2007–2008">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met de zaak van de heer K.J.B.? <voetnoot nummer="1"/>
      </vraag>
      <vraag nummer="2">Is het waar dat de heer B. in het voorjaar van 2005 op grond van een Europees Aanhoudingsbevel (EAB) aan Frankrijk is overgeleverd? </vraag>
      <vraag nummer="3">Zijn er in het kader van de overlevering aan Frankrijk afspraken gemaakt over de termijn waarop het proces van de heer B. zou plaatsvinden? Zo neen, waarom niet? </vraag>
      <vraag nummer="4">Is het u bekend dat de heer B. inmiddels al tweeënhalf jaar in voorarrest verblijft en dat er door de Franse autoriteiten nog steeds geen datum is bepaald voor zijn proces? </vraag>
      <vraag nummer="5">Acht u het in lijn met een behoorlijke rechtsgang dat een verdachte zo lang in voorarrest wordt gehouden, zonder de kans te hebben in rechte zijn onschuld aan te tonen? Zo ja, waarop baseert u uw mening? </vraag>
      <vraag nummer="6">Heeft de Nederlandse overheid actie ondernomen om aan de situatie van de heer B. een eind te maken? Zo ja, welke en wanneer? Zo neen, waarom niet? </vraag>
      <vraag nummer="7">Bent u bereid om op korte termijn overleg te (doen) voeren met de Franse autoriteiten om te bewerkstelligen dat de heer B. in afwachting van zijn proces in vrijheid zal worden gesteld, en zich pas kort voor aanvang van het proces weer in Frankrijk zal hoeven te melden? Zo neen, waarom niet? </vraag>
      <vraag nummer="8">Worden er in het algemeen in het kader van een EAB afspraken gemaakt met verzoekende landen over de voortgang van de rechtsgang? Zo neen, waarom niet en wilt u overwegen dit in de toekomst wel te doen? </vraag>
      <vraag nummer="9">Hoeveel gevallen zijn u bekend waarin Nederlandse verdachten na overlevering via een EAB jarenlang in voorarrest verblijven zonder in rechte hun onschuld aan te kunnen tonen? </vraag>
      <noten afkomstig="vraag">
         <noot nummer="1">Naam wordt onderhands toegezonden</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De heer B. is op 20 mei 2005 aan Frankrijk overgeleverd. </antwoord>
      <antwoord nummer="3 en 8">Nee. Zoals aangegeven in antwoord op de vragen van deze vragensteller over een Nederlandse gedetineerde in Polen (2070804730, ingezonden 13 november 2007), meer in het bijzonder het antwoord op vraag 6, vormt een beoordeling van de duur van eventueel voorarrest na overlevering en het tijdstip waarop een zaak door de rechter in de uitvaardigende staat wordt behandeld, geen onderdeel van de overleveringsprocedure. Terzake kunnen ingevolge het kaderbesluit van 13 juni 2002 betreffende het Europees aanhoudingsbevel en de procedures inzake de overlevering ook geen eisen worden gesteld. In aanvulling daarop kan nog worden opgemerkt dat de duur van een en ander verband zal houden met de aard van de strafzaak (een of meerdere verdachten) en de mate waarin nog onderzoek moet worden verricht. </antwoord>
      <antwoord nummer="4">De Franse autoriteiten hebben mij, desgevraagd, bericht dat aan de heer B. inmiddels is meegedeeld dat het onderzoek ter terechtzitting van 5 tot 20 mei 2008 zal plaatsvinden. De Nederlandse ambassade te Parijs heeft de lange duur van het voorarrest aangekaart bij de Franse autoriteiten. Naast het feit dat toezicht wordt gehouden op de rechtsgang heeft de ambassade vanaf het moment van zijn arrestatie aan de heer B. de gebruikelijke consulaire bijstand verleend. Zo wordt hij geregeld bezocht door medewerkers van de ambassade en een vrijwilliger van Reclassering Nederland. </antwoord>
      <antwoord nummer="5 t/m 7">De duur van het voorarrest in Frankrijk is naar Nederlandse maatstaven lang. De Franse autoriteiten hebben aangegeven dat deze duur het gevolg is van de aard en omvang van het strafrechtelijk onderzoek waarvan de zaak tegen de heer B deel uitmaakt. Het gaat om een langlopend onderzoek inzake een omvangrijke criminele organisatie. De te verrichten onderzoekshandelingen vergden veel tijd en capaciteit, in afwachting waarvan de verdachten niet op vrije voeten zijn gesteld omdat onderzoeksbelangen zich daartegen verzetten en omdat het vluchtgevaar te groot wordt geacht. Inmiddels is het onderzoek tegen de heer B. en dertien mede-verdachten afgerond en is een datum bepaald voor inhoudelijke behandeling door de rechter. De vraag of de heer B. in afwachting van zijn proces in detentie blijft, is aan de Franse justitiële autoriteiten. Het is niet aan mij om daarin te treden. De Franse wetgeving biedt de heer B. overigens te allen tijde de mogelijkheid om bij de rechter te verzoeken om vrijlating. Tegen de hierop te nemen rechterlijke beslissing staat vervolgens hoger beroep open. </antwoord>
      <antwoord nummer="9">Er is mij niet gebleken van problemen in de overleveringspraktijk inzake Nederlanders en hun teruglevering naar Nederland. In het kader van de EU-evaluatie over de toepassing van het kaderbesluit van 13 juni 2002 betreffende het Europees aanhoudingsbevel en de procedures inzake de overlevering in de lidstaten door Nederland, zal ook de overlevering van eigen onderdanen en de teruglevering daarvan aan de orde komen. </antwoord>
      <noten afkomstig="antwoord"/>
   </antwoorden>
</kvr>
