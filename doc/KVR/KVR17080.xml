<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Justitie en van Binnenlandse Zaken en Koninkrijksrelaties over een inval in het kantoor van het Autonoom Centrum. (Ingezonden 15 oktober 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17080
</item>
         <item attribuut="Inhoud">Vragen inzake de achtergrond van de inval van Jusitie in het kantoor van het Autonoom Centrum.</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Binnentreden van woningen) Strafrecht en strafprocesrecht (Dwangmiddelen) Strafrecht en strafprocesrecht (Inbeslagneming)</item>
         <item attribuut="Trefwoorden">Demonstraties Dwangmiddelen Mensenrechten</item>
         <item attribuut="Vindplaats">Kamervragen met antwoord 2002-2003, nr. 689, Tweede Kamer</item>
         <item attribuut="Vraagnr_bij_indiening">2020301830</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2003-01-30</item>
         <item attribuut="Datum_indiening">2002-10-15</item>
         <item attribuut="Document-id">KVR17080</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1451" allpagenumbers="1451 1452" vetnummer="2020301830" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17080" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="689" onderwerp="" indiendatum="2002-10-15">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="30 januari 2003), zie ook Aanhangsel Handelingen nr. 334, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat op donderdag 10 oktober 2002 de Amsterdamse politie een inval heeft gedaan in het kantoor van het Autonoom Centrum in Amsterdam? </vraag>
      <vraag nummer="2" voetnoot="1">Is het waar dat daarbij vijf soorten affiches in beslag zijn genomen, waaronder het SP-affiche met een oproep voor een openbare discussieavond op donderdag 17 oktober 2002 over de dreigende oorlog tegen Irak in de Rode Hoed in Amsterdam? <voetnoot nummer="1"/>
      </vraag>
      <vraag nummer="3">Op grond waarvan is tot binnentreding door de Amsterdamse politie overgegaan? </vraag>
      <vraag nummer="4">Is het waar dat agenten in functie geen huiszoekingsbevel, en ook geen toestemming van de huurders hadden? </vraag>
      <vraag nummer="5">Is het waar dat de agenten bovendien zonder opgaaf van redenen binnendrongen, en dat zij niet bereid waren zich bekend te maken? </vraag>
      <vraag nummer="6">Is hier naar uw opvatting sprake van overtreding door de opsporingsambtenaren van de Algemene Wet op het binnentreden? </vraag>
      <vraag nummer="7">Acht u het inbeslagnemen van affiches in strijd met de vrijheid van meningsuiting? </vraag>
      <noten afkomstig="vraag">
         <noot nummer="1">Met prof. dr. Rob de Wijk en generaal-majoor b.d. Van Vuren en Tweede Kamerlid Harry van Bommel</noot>
      </noten>
   </vragen>
   <antwoorden aantal="7">
      <antwoord nummer="1">Het is mij bekend dat de Amsterdamse politie op donderdag 10 oktober 2002 in het kantoor van het Autonoom Centrum in Amsterdam is binnengetreden. </antwoord>
      <antwoord nummer="2">Bij bovengenoemde actie zijn drie affiches c.q. pamfletten meegenomen. Een pamflet betrof de aankondiging van een bijeenkomst over de oorlog tegen Irak. Verder is een affiche meegenomen waar Osama Bin Laden op stond afgebeeld in de stijl van een bekende afbeelding van Che Guevara. Met name dit laatste affiche was aanleiding voor burgers om de politie te bellen. Het derde affiche betrof een oproep tot boycot van Israël. </antwoord>
      <antwoord nummer="3">Bij de regionale meldkamer van de Amsterdamse politie kwamen op 10 oktober jl. meerdere meldingen binnen van burgers die zich stoorden aan pamfletten die uitgedeeld werden nabij c.q. hingen op het kantooradres van het Autonoom Centrum. Op de pamfletten zouden afbeeldingen van Osama Bin Laden staan. Omdat het vermoeden bestond dat er sprake was van overtreding van artikel 137c en/of artikel 137d Wetboek van Strafrecht, zijn twee agenten op grond van artikel 96 lid 1 Wetboek van Strafvordering, het kantoor van Autonoom Centrum in Amsterdam binnengetreden en hebben zij de pamfletten in beslag genomen. Achteraf is vastgesteld dat bij de in beslag genomen pamfletten geen sprake was van overtreding van artikel 137c en/of artikel 137d Wetboek van Strafrecht. Er is wel een proces-verbaal opgemaakt met betrekking tot het optreden aldaar maar de zaak heeft geen strafrechtelijk vervolg gekregen wegens niet strafbaarheid van het feit. Het was de intentie van de politie om bovengenoemde pamfletten ter plaatse te (laten) bekijken om te kunnen vaststellen of de affiches al dan niet aanstootgevend, beledigend en/of opruiend van karakter waren en vervolgens, eventueel in overleg met het Openbaar Ministerie, te bepalen of een strafrechtelijk optreden noodzakelijk zou zijn. Vanwege een communicatiestoornis heeft het wijkteam de voornoemde intentie om de pamfletten te (laten) bekijken abusievelijk geïnterpreteerd als «de pamfletten moeten meegenomen worden» hetgeen ook zo is doorgegeven aan de twee agenten op straat. Deze verkeerden daarom in de veronderstelling dat zij op grond van artikel 96 lid 1 Wetboek van Strafvordering moesten binnentreden en de pamfletten in beslag moesten nemen. </antwoord>
      <antwoord nummer="4">De agenten hadden voor de onder vraag drie genoemde binnentreding geen bevel of opdracht om het pand te doorzoeken. Een dergelijk bevel of opdracht is ook niet nodig als wordt binnengetreden ter inbeslagneming op grond van artikel 96 lid 1 WvSv. In het algemeen is bij binnentreden op grond van artikel 96 lid 1 WvSv wel, op grond van het bepaalde in de Algemene wet op het binnentreden, een bevel tot binnentreding nodig indien binnengetreden wordt in een woning. Een dergelijk bevel was echter in de onderhavige zaak niet nodig, aangezien het desbetreffende pand niet beschouwd kan worden als een woning als bedoeld in de Algemene wet op het binnentreden. </antwoord>
      <antwoord nummer="5">De bewering dat de agenten zonder opgaaf van redenen binnendrongen en dat zij niet bereid waren zich bekend te maken, is niet juist. In het pand was tijdens het politie-optreden een medewerker aanwezig aan wie het optreden is gemeld en uitgelegd. Er is een kennisgeving van inbeslagname opgemaakt. </antwoord>
      <antwoord nummer="6">Er is geen sprake van overtreding door de opsporingsambtenaren van de Algemene wet op het binnentreden. Ik verwijs naar mijn antwoord op vraag 4. </antwoord>
      <antwoord nummer="7">Artikel 7 lid 1 van de Grondwet (Gw) en artikel 10 lid 1 van het Europees Verdrag tot bescherming van de Rechten van de Mens en de fundamentele vrijheden (EVRM) garanderen het recht op vrije meningsuiting. Dit grondrecht kan worden beperkt krachtens de in artikel 7 lid 1 van de Grondwet en artikel 10 lid 2 van het EVRM opgenomen beperkingsclausules. Indien aan de voorwaarden van de artikelen 137 c (belediging) en 137d (discriminatie) van het Wetboek van Strafrecht is voldaan, dan vormt dit een beperking als bedoeld in deze clausules en kan het grondrecht van vrije meningsuiting worden beperkt. Het justitiële onderzoek in deze zaak heeft zich gericht op de vraag of overtreding van de artikelen 137c en 137d Sr heeft plaatsgevonden. Zoals vermeld in mijn antwoord op vraag 3 bleek van een dergelijke overtreding geen sprake te zijn. </antwoord>
      <noten afkomstig="antwoord"/>
   </antwoorden>
</kvr>
