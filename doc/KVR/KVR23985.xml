<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Vroonhoven-Kok en Koopmans (beiden CDA) aan de minister van Justitie en de staatssecretaris van Economische Zaken over verdubbeling van de tarieven naburige rechten. (Ingezonden 11 juli 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23985
</item>
         <item attribuut="Inhoud">Vragen over de verhoging van de tarieven door de Stichting ter Exploitatie van Naburige Rechten (SENA) en een overeenkomst tussen deze organisatie en de brancheorganisatie voor de horecaondernemer, waardoor kleine horecaondernemers en niet bij de brancheorganisatie aangesloten ondernemers geconfronteerd worden met zeer grote tariefsverhogingen.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Vrijetijdsbesteding (Horeca)</item>
         <item attribuut="Trefwoorden">Auteursrecht Horeca</item>
         <item attribuut="Vindplaats">Kamervragen met antwoord 2005-2006, nr. 79, Tweede Kamer</item>
         <item attribuut="Vraagnr_bij_indiening">2040518070</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Vroonhoven-Kok</persoon>
            <persoon partij="CDA">Koopmans</persoon>
         </item>
         <item attribuut="Datum_reaktie">2005-10-03</item>
         <item attribuut="Datum_indiening">2005-07-11</item>
         <item attribuut="Document-id">KVR23985</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="73" allpagenumbers="73 74" vetnummer="2040518070" code="0506tkkvr79" lopendefooter="Tweede Kamer, vergaderjaar 2005–2006, Aanhangsel" filenaam="KVR23985" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="79" onderwerp="" indiendatum="2005-07-11">
         <vrager partij="CDA" oorsprong="parlement">Van Vroonhoven-Kok</vrager>
         <vrager partij="CDA" oorsprong="parlement">Koopmans</vrager>
         <vraagt-aan>de minister van Justitie en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2005-10-3">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat de Stichting ter Explotatie van Naburige Rechten (SENA), de uitvoerder van de Wet op de naburige rechten voor veel bedrijven en instellingen de tarieven voor 2005 fors heeft verhoogd? </vraag>
      <vraag nummer="2">Heeft deze tariefsverhoging te maken met de overeenkomst die SENA heeft gesloten met de brancheorganisatie voor de horecaondernemer, waardoor met name kleine horeca-bedrijven worden geconfronteerd met fikse verhogingen en instellingen en organisaties die niet bijde brancheorganisatie zijn aangesloten zelfs geconfronteerd worden met een verdubbeling van de tarieven? Zo ja, acht u een dergelijke uitkomst acceptabel? </vraag>
      <vraag nummer="3">Erkent u dat door dergelijke tariefsverhogingen het maatschappelijke draagvlak voor heffingen op grond van de Auteurswet en de Wet op de Naburige Rechten aanzienlijk vermindert? Voelt u zich niet medeverantwoordelijk om ervoor te zorgen dat een eventuele tariefsverhoging binnen de perken blijft, dit ook gezien de kabinetsdoelstelling om de administratieve lasten te reduceren? </vraag>
      <vraag nummer="4">Deelt u de mening dat geen sprake meer is van een «billijke vergoeding» waar de Wet op de Naburige Rechten aan refereert? </vraag>
      <vraag nummer="5">Kunt u aangeven op welke wijze u deze ongewenste tariefsverhoging, eventueel in overleg met SENA en Koninklijk Horeca Nederland, ongedaan gaat maken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">Mijis bekend dat Sena haar tarieven met ingang van 1 januari 2005 heeft verhoogd, onder meer ten aanzien van de horecasector. Deze tariefverhoging moet worden gezien tegen de achtergrond van het feit dat Sena bijhaar oprichting in 1993 met relatief lage tarieven is begonnen, teneinde bijte dragen aan een snellere acceptatie in de markt van de naburige rechten. Sindsdien zijn de tarieven, in overleg met representatieve brancheorganisaties, tranchegewijs verhoogd. De dit jaar doorgevoerde tariefverhoging is de eerste reële verhoging sinds 1999. De afgelopen vijf jaar heeft immers, met uitzondering van inflatiecorrectie, geen materiële tariefverhoging voor de horecasector plaatsgevonden. De tarieven zijn openbaar en te raadplegen via de website van Sena (www.sena.nl). De tarieven worden sectorbreed en derhalve non-discriminatoir toegepast. De betrokken tariefverhogingen zijn door Sena niet eenzijdig vastgesteld, maar het resultaat van onderhandelingen tussen Sena en Koninklijke Horeca Nederland (KHN), de representatieve brancheorganisatie waarmee Sena haar tariefbeleid voor de horecasector pleegt af te stemmen. De tariefovereenkomst tussen KHN en Sena geldt tot eind 2008. Daarnaast hebben Sena en KHN ingaande 2005 een centrale incassoregeling getroffen. Die regeling heeft een lumpsumkarakter, waarbijKHN het incassorisico voor haar rekening neemt en de omslag over de individuele leden van de brancheorganisatie niet door Sena, maar door KHN zelf geschiedt. De daaruit voor Sena voortvloeiende kostenbesparing leidt tot een substantiële korting op de reguliere Senatarieven voor de bijna 14.000 KHN-leden. Het is inherent aan een dergelijke koepelovereenkomst dat hiervan slechts de bijde betrokken brancheorganisatie aangesloten bedrijven kunnen profiteren; niet-aangesloten ondernemers dienen, behoudens andersluidende afspraken met Sena, de reguliere tarieven te betalen voor het gebruik van achtergrond- en amusementsmuziek. Daarnaast heeft Sena eerder al met andere vertegenwoordigende organisaties in de horecabranche koepelovereenkomsten gesloten. In individuele gevallen kan het nieuwe tariefstelsel voor horecaondernemers, die niet zijn aangesloten bijKHN, tot gevolg hebben dat de tarieven aanzienlijk stijgen. Ik begrijp de bezorgdheid die hierover bijdeze ondernemers kan zijn ontstaan. De tariefsverhoging is afhankelijk van de omstandigheden van het geval, waaronder de aard en omvang van de betreffende horecagelegenheid en het soort muziekgebruik. Voor een klein café (100 vierkante meter) betekent dit bijvoorbeeld dat het tarief voor het gebruik van achtergrondmuziek dit jaar stijgt met 76%, hetgeen neerkomt op een verhoging van het jaartarief met 167 euro (van 218 naar 385 euro). Een klein café dat minder dan 30 keer per jaar amusementsmuziek (dans- en discomuziek) gebruikt, profiteert daarentegen van een tariefsverlaging van 21% (van 570 naar 450 euro per jaar) voor dit specifieke muziekgebruik. De horecatarieven voor achtergrondmuziek worden in 2006, 2007 en 2008 telkens met 3,4% verhoogd. De tarieven voor amusementsmuziek blijven stabiel tot eind 2008. Op grond van artikel 7 van de Wet op de naburige rechten is voor openbaar muziekgebruik een billijke vergoeding verschuldigd. Het oordeel wat een billijke vergoeding is, is uiteindelijk voorbehouden aan de rechter. Wanneer individuele betalingsplichtigen over de hoogte van de billijke vergoeding geen overeenstemming met Sena kunnen bereiken, bestaat voor hen op grond van artikel 7, tweede lid, van de Wet op de naburige rechten de mogelijkheid om de rechtbank Den Haag te verzoeken de hoogte van de vergoeding vast te stellen. In de jurisprudentie zijn enkele criteria voor de invulling van dit begrip gegeven. Wanneer bijbetalingsplichtigen als gevolg van de hoogte, samenstelling of wijze van totstandkoming van de tarieven de vrees bestaat dat misbruik wordt gemaakt van een economische machtspositie, bestaat voor hen bovendien de mogelijkheid zich te wenden tot de Nederlandse Mededingingsautoriteit (NMa). </antwoord>
      <antwoord nummer="3">Sena houdt bijde vaststelling van haar tarieven, zoals aangegeven in het antwoord op vraag 1 en 2, rekening met het belang van draagvlak voor het auteursrecht en de naburige rechten. De tariefverhogingen zijn weliswaar aanzienlijk, maar – internationaal bezien – niet als excessief beoordeeld. Dat blijkt uit het besluit van 22 juli 2005 van de NMa, waarmee een klacht van KHN uit 2001 tegen de door Sena gehanteerde tarieven ten principale werd afgewezen. Op basis van een vergelijking van de door Sena in 2005 gehanteerde tarieven met die welke worden gehanteerd in België, Duitsland, Noorwegen, Zweden en het Verenigd Koninkrijk concludeert de NMa dat daaruit een sterk wisselend beeld volgt. Niet kan echter worden gesteld, aldus de NMa, dat de Senatarieven over de hele linie aanzienlijk hoger zijn dan die in de vergelijkingslanden. De NMa concludeert dat hieruit geen aanwijzingen volgen voor misbruik van machtspositie door Sena. De door Sena en andere collectieve beheersorganisaties gehanteerde tarieven vormen overigens als zodanig geen administratieve lasten, maar dienen om een (billijke) vergoeding vast te stellen voor het gebruik van een commercieel en beschermd product, in casu muziek. Overigens leveren koepelafspraken, zoals die tussen Sena en Koninklijke Horeca Nederland of de Introductieregeling reprorecht bedrijfsleven, vaak een belangrijke bijdrage aan een vereenvoudiging van de inning van gelden, waardoor zowel voor de beheersorganisatie als voor de betrokken betalingsplichtigen een grote lasten- en kostenbesparing kan worden gerealiseerd. Die rechtvaardigen op hun beurt weer een aantrekkelijke korting op de gehanteerde standaardtarieven. Om die reden sta ik op zich positief tegenover de totstandkoming van branche- of vergelijkbare afspraken. </antwoord>
      <antwoord nummer="4">Gelet op het antwoord bijvraag 3 deel ik deze mening niet. </antwoord>
      <antwoord nummer="5">Tussen de betrokken partijen zijn meerjarige afspraken gemaakt over de te hanteren tarieven. De tarieven kunnen door de rechter worden getoetst en, daar waar er mededingingsrechtelijke aspecten aan verbonden zijn, aan de NMa ter beoordeling worden voorgelegd. Het is niet aan mijom in te grijpen in de door Sena gehanteerde tarieven of in de privaatrechtelijke rechtsverhoudingen die volgen uit de overeenkomsten met KHN. </antwoord>
      <noten afkomstig="antwoord"/>
   </antwoorden>
</kvr>
