<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over mogelijke wachttijden bij Multi Functionele Centra. (Ingezonden 3 juni 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20836
</item>
         <item attribuut="Inhoud">Vragen over de wachtlijsten bij Multi Functionele Centra. Al in 1998 was duidelijk dat er een tekort van 300 plaatsen was. Er is toen 1,2 miljoen gulden beschikbaar gesteld om te beginnen met het realiseren van plaatsen. Gevraagd wordt hoeveel plaatsen er inmiddels zijn gerealiseerd.</item>
         <item attribuut="Rubriek">Gezondheidszorg (Ziekten en ziektepreventie) Welzijn (Geestelijk gehandicapten)</item>
         <item attribuut="Trefwoorden">Intramurale gezondheidszorg Verstandelijk gehandicapten</item>
         <item attribuut="Vindplaats">Kamervragen met antwoord 2003-2004, nr. 2028, Tweede Kamer</item>
         <item attribuut="Vraagnr_bij_indiening">2030415240</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-08-11</item>
         <item attribuut="Datum_indiening">2004-06-03</item>
         <item attribuut="Document-id">KVR20836</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4285" allpagenumbers="4285 4286" vetnummer="2030415240" code="0304tkkvr2028" lopendefooter="Tweede Kamer, vergaderjaar 2003–2004, Aanhangsel" filenaam="KVR20836" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2028" onderwerp="" indiendatum="2004-06-3">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-08-11">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat in 1998 duidelijk werd dat er een tekort van 300 plaatsen was en dat 50 miljoen gulden nodig zou zijn voor plaatsen in Multi Functionele Centra voor verstandelijk gehandicapte jongeren met psychische en gedragsproblemen, waarvoor toen 1,2 miljoen gulden als start beschikbaar is gesteld? Hoeveel plaatsen zijn er inmiddels gerealiseerd? 1, 2, 3, 4 </vraag>
      <vraag nummer="2">Is er op enige manier controle geweest op de besteding van de extra gelden? Zo neen, waarom niet? </vraag>
      <vraag nummer="3" voetnoot="5">Wat is uw reactie op het feit dat, ondanks de toezegging van extra plaatsen, een jongen met een multifunctioneel probleem, syndroom van Down, autistisch en sinds kort psychotisch 6 maanden moet wachten voordat hij adequate behandeling kan ontvangen? <voetnoot nummer="5"/>
      </vraag>
      <vraag nummer="4">Zijn er meerdere jongeren in een gelijke situatie die wachten op een opname voor behandeling? Zo ja, om hoeveel jongeren gaat het, en wat is de gemiddelde wachttijd? </vraag>
      <vraag nummer="5">Wat is volgens u de reden van deze wachttijden? </vraag>
      <vraag nummer="6">Is het mogelijk dat een gebrek aan samenwerking tussen de veldpartijen mede oorzaak is van de wachttijden? Zo ja, hoe gaat een betere samenwerking gestimuleerd worden? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Handelingen">Handelingen II, 37-2685, mondelinge vragenuur 15 december 1998.</noot>
         <noot nummer="2" documenttype="Kamerstuk" kamerstuk-id="25 424" documentnummer="8">Kamerstuk 25 424, nr. 8</noot>
         <noot nummer="3" documenttype="Kamerstuk" kamerstuk-id="25 425" documentnummer="10">Kamerstuk 25 425, nr. 10</noot>
         <noot nummer="4">Brief VWS 10 mei 2001, (kenmerk NDS-vws0000664)</noot>
         <noot nummer="5">Brief ouders wachtende jongen</noot>
      </noten>
   </vragen>
   <antwoorden aantal="6">
      <antwoord nummer="1">De genoemde cijfers zijn gebaseerd op een in opdracht van mijn ambtsvoorganger verrichte behoefteraming (Prismant, 2001). In deze raming wordt uitgegaan van een behoefte aan 250/300 plaatsen in 10/12 te vormen MFC’s. Om een snelle start te kunnen maken met de verbetering van de zorg op het raakvlak van de jeugd-ggz en zorg voor (licht) verstandelijk gehandicapte jeugdigen, werd 1,2 miljoen gulden beschikbaar gesteld. Deze gelden zijn ingezet voor projecten met ambulante hulpverlening. De projecten liepen tot 1-1-2004. De ontwikkelde ambulante zorg is inmiddels structureel ingebed. De benodigde klinische plaatsen worden via de reguliere kaders en de wachtlijstmiddelen gerealiseerd. Er zijn sinds 1999 voor 168 klinische plaatsen in het kader van de Wet ziekenhuisvoorzieningen verklaringen afgegeven. Voor de sector licht verstandelijk gehandicapte jeugdigen 104 plaatsen en voor de jeugd-ggz 64 plaatsen. </antwoord>
      <antwoord nummer="2">Ja. Met betrekking tot de voortgang van de projecten rond de ambulante hulpverlening is jaarlijks door de betrokken instellingen verantwoording afgelegd bij dit ministerie. Voorts dragen de zorgkantoren zorg voor controle op de besteding van de gelden uit reguliere kaders en wachtlijstmiddelen. </antwoord>
      <antwoord nummer="3">De zorgkantoren en de zorgaanbieders hebben de verantwoordelijkheid om voldoende capaciteit te realiseren. Voor de uitbreiding van capaciteit ten behoeve van MFC’s is echter tijd nodig, zodat in alle regio’s vraag en aanbod op elkaar kunnen worden afgestemd. Dit laat onverlet dat zich in individuele gevallen nog steeds matchingsproblemen kunnen voordoen. Voor de jongeren en de ouders waarover u het in uw vraag heeft, is dit een vervelende situatie. </antwoord>
      <antwoord nummer="4">Dat is mij niet bekend. Ik beschik niet over dergelijke specifieke informatie. Sinds de invoering van de gemoderniseerde AWBZ wordt geregistreerd volgens de systematiek van de functiegerichte indicatiestelling. In deze benadering wordt alleen nog de primaire grondslag (bijvoorbeeld verstandelijke beperking) van de cliënt vastgelegd. Uit deze registratie kan niet worden afgeleid of er tevens sprake is van psychische en gedragsproblemen. </antwoord>
      <antwoord nummer="5">Het is de verantwoordelijkheid van zorgaanbieders en zorgkantoren om te zorgen voor voldoende capaciteit. De reden van de wachttijden in deze individuele casus is mij niet bekend. </antwoord>
      <antwoord nummer="6">De verantwoordelijkheid voor de vormgeving van samenwerking ligt bij de veldpartijen in casu de instellingen binnen de kinder- en jeugdpsychiatrie en de zorg voor licht verstandelijk gehandicapte jeugdigen. Op verzoek van het departement heeft GGZ-Nederland in 1999 een MFC-platform ingesteld bestaande uit veldpartijen van beide sectoren. Dit door het departement gesubsidieerde platform heeft vier jaar een zeer inspirerende functie vervuld bij het stimuleren van initiatieven op het terrein van samenwerking tussen de jeugd-ggz en gehandicaptenzorg. Het platform is na het aflopen van de subsidie na vier jaar zelfstandig doorgegaan. </antwoord>
      <noten afkomstig="antwoord"/>
   </antwoorden>
</kvr>
