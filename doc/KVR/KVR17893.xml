<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over het rapport van de Algemene Energieraad. (Ingezonden 29 april 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17893
</item>
         <item attribuut="Inhoud">Indiener informeert naar het ordeel van de minister over het rapport "Energiemarkten op de weegschaal" van de Algemene Energieraad, met name haar conclusies over liberalisering van de energiemarkt.</item>
         <item attribuut="Rubriek">Energie, water en grondstoffen (Algemeen)</item>
         <item attribuut="Trefwoorden">Energie</item>
         <item attribuut="Vindplaats">Kamervragen met antwoord 2002-2003, nr. 1381, Tweede Kamer</item>
         <item attribuut="Vraagnr_bij_indiening">2020310950</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2003-06-05</item>
         <item attribuut="Datum_indiening">2003-04-29</item>
         <item attribuut="Document-id">KVR17893</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2883" allpagenumbers="2883 2884" vetnummer="2020310950" code="0203tkkvr1381" lopendefooter="Tweede Kamer, vergaderjaar 2002–2003, Aanhangsel" filenaam="KVR17893" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1381" onderwerp="" indiendatum="2003-04-29">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2003-06-5">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw oordeel over het rapport van de Algemene Energieraad «Energiemarkten op de weegschaal» dat op donderdag 24 april is verschenen? <voetnoot nummer="1"/>
      </vraag>
      <vraag nummer="2">Onderschrijft u de conclusies van de Algemene Energieraad? Zo ja, welke gevolgen zal dit hebben voor uw beleid? Zo neen, waarom niet? </vraag>
      <vraag nummer="3">Deelt u de mening dat, gezien de bevindingen van de Algemene Energieraad, de laatste fase van de energieliberalisering dient te worden uitgesteld tot tenminste januari 2007? Zo ja, waarom? Zo neen, waarom niet? </vraag>
      <vraag nummer="4">Deelt u de mening dat onderinvestering in de kwaliteit van de netten moet worden voorkomen door deze zoveel mogelijk in overheidshanden te brengen? Zo neen, waarom niet? Zo ja, waarom? </vraag>
      <noten afkomstig="vraag">
         <noot nummer="1" datum="2003-04-25" bron="Zie ook: Energieraad kraakt vrije stroommarkt, Het Financieele Dagblad">Zie ook: Energieraad kraakt vrije stroommarkt, Het Financieele Dagblad, 25 april 2003</noot>
      </noten>
   </vragen>
   <antwoorden aantal="3">
      <antwoord nummer="1 en 2">Allereerst merk ik op dat de publicatie van de Algemene Energieraad is gepresenteerd als een zogenaamd signaleringsadvies, dat bedoeld is als basis voor een discussie met diverse betrokkenen. Later in het jaar zal de Energieraad in een advies terugkomen op de in het signaleringsadvies behandelde onderwerpen. Zoals de Energieraad zelf aangeeft, is het nog te vroeg om eenduidige conclusies te trekken. Dat zou ook geen recht doen aan het voornemen van de Raad zijn zienswijze in de komende tijd ter discussie voor te leggen en te toetsen, en aan de inbreng van betrokkenen daarbij. Mèt de Energieraad ben ik van mening dat het wenselijk is om de ontwikkelingen op de Europese elektriciteitsmarkt kritisch te volgen en om die ontwikkelingen waar nodig bij te sturen. Vooralsnog ben ik echter minder pessimistisch dan de Raad dat de toekomstige ontwikkelingen van de Europese elektriciteitsmarkt negatieve gevolgen met zich meebrengen voor de (Nederlandse) publieke belangen. Enerzijds omdat voor mij nog niet overtuigend is aangetoond dat de huidige ontwikkelingen bij ongewijzigd beleid noodzakelijkerwijs resulteren in een statisch oligopolie met de daaraan door de Raad toegeschreven kenmerken, anderzijds omdat de Raad nog geen rekening heeft gehouden met een aantal initiatieven die spelen. Zo is de nieuwe Europese richtlijn op dit terrein bijna afgerond, is de Europese Commissie gestart met een discussie over een «Strategy Paper» over de ontwikkelingen op de Europese energiemarkt, en zullen in de u nog toe te zenden brief over voorzieningszekerheid voorstellen zijn opgenomen die de voorzieningszekerheid bevorderen. Ook gaat de Raad naar mijn mening nog onvoldoende in op het feit dat ook marktpartijen zullen reageren op de ontwikkelingen. Daar kan een belangrijk corrigerend effect van uitgaan. Dit betekent niet dat ik de door de Raad gesignaleerde risico’s niet serieus neem. Dit blijkt ook uit het feit dat Nederland het initiatief heeft genomen om de discussie over het risico van oligopolievorming in Europees verband aan te jagen. Zo zal Nederland in juni a.s. een internationaal symposium over dit onderwerp organiseren. Ik vind het van belang dat het in het najaar door de Energieraad uit te brengen advies over oplossingsrichtingen gebaseerd is op een zo evenwichtig mogelijke analyse. Daarvoor is ook een goed zicht op de mogelijkheden en beperkingen van (nationaal beleid binnen) het Europese mededingingsbeleid van belang. Ik juich het dan ook toe dat de Energieraad zijn zienswijze in de komende tijd ter discussie wil voorleggen en toetsen. Ik zal in een nog aan de Raad voor te leggen adviesaanvraag meer in detail op de analyse in het advies ingaan, en ook overigens graag participeren in de door de Raad geïnitieerde discussie. Ik neem mij voor om de uitkomsten van deze discussie en het daarop volgende advies van de Energieraad mee te nemen in het Energierapport, dat in 2004 zal verschijnen. </antwoord>
      <antwoord nummer="3">Nee. Er bestaat geen verband tussen de door de Energieraad beschreven langeretermijnontwikkelingen aan de aanbodkant en de vrijmaking van de kleinverbruikers. Eventuele onvoldoende marktwerking aan de aanbodkant zal aan die kant moeten worden tegengegaan. Een volledig vrijgemaakte markt aan de vraagkant kan een goede marktwerking aan de aanbodkant ondersteunen. De beslissing over de laatste fase van de liberalisering zal mede op basis van de adviezen van de Commissie Van Rooy genomen worden. </antwoord>
      <antwoord nummer="4" voetnoot="1 2">Ik wijs er op dat deze discussie plaatsvindt onder het huidige publieke aandeelhouderschap. Aandeelhouderschap biedt geen garanties voor kwaliteit, goede regulering en adequaat toezicht wel. Daar wordt nu samen met DTe aan gewerkt. Ik verwijs ook naar mijn brief van 4 maart jl. <voetnoot nummer="1"/>over de kwaliteit van de netten. Op de discussie over privatisering van netten wil ik niet vooruit lopen. Deze discussie zal, zoals eerder aangekondigd <voetnoot nummer="2"/>, worden gevoerd aan de hand van een nog in te dienen wetsvoorstel voor aanscherping van de regulering van het netbeheer. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 097" documentnummer="57">Kamerstuk 25 097, nr. 57</noot>
         <noot nummer="2">Brieven van 9 september en 6 december 2002, Kamerstuk 28 174, nrs. 14 resp. 48</noot>
      </noten>
   </antwoorden>
</kvr>
