<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Keur (VVD) over leeftijdsgrenzen voor examencommissies. (Ingezonden 8 oktober 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5897
</item>
         <item attribuut="Inhoud">Vragen over de leeftijdsgrens voor leden van de Examencommissie voor Beroepsvliegbewijzen en de Examencommissie Privévliegbewijzen.</item>
         <item attribuut="Rubriek">Verkeer, vervoer en waterstaat (Luchtvaart)</item>
         <item attribuut="Trefwoorden">Examencommissies Luchtvaart</item>
         <item attribuut="Vindplaats">Kamervragen met antwoord 1997-1998, nr. 195, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Keur</persoon>
         </item>
         <item attribuut="Datum_reaktie">1997-10-27</item>
         <item attribuut="Datum_indiening">1997-10-08</item>
         <item attribuut="Document-id">KVR5897</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="395" allpagenumbers="395 396" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5897" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="195" onderwerp="" indiendatum="1997-10-8">
         <vrager partij="VVD" oorsprong="parlement">Keur</vrager>
         <vraagt-aan/>
      </vraagdata>
      <antwoorddata antwoorddatum="1997-10-27">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Geldt er een leeftijdsgrens van 65 jaar voor leden van de Examencommissie voor Beroepsvliegbewijzen en voor leden van de Examencommissie Privévliegbewijzen? Zo ja, wat is de reden van deze grens? Welke wettelijke regeling ligt hieraan ten grondslag? </vraag>
      <vraag nummer="2">Gelden er vergelijkbare leeftijdsgrenzen voor examinatoren in de sectoren weg, water en spoor? Zo neen, waarom is daar niet voor gekozen? </vraag>
      <vraag nummer="3">Gelden er vergelijkbare leeftijdsgrenzen voor examinatoren in dezelfde sector in de ons omringende landen? Zo neen, waarom niet? </vraag>
      <vraag nummer="4">Is er met de ons omringende landen (via de JAA of anderszins) overleg geweest over de betreffende leeftijdsgrens? Zo ja, wat is hiervan de uitkomst? Wat is de Nederlandse inzet hierbij geweest? </vraag>
      <vraag nummer="5">Hoe heeft het aantal examinatoren zich de afgelopen 10 jaar ontwikkeld? Was er sprake van een overschot of een tekort? JAA = Joint Airworthiness Authority. </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Als leeftijdsgrens geldt 65 jaar. Dit heeft de navolgende achtergrond: Het beleid inzake de benoeming van examinatoren is onder andere gericht op een zo evenwichtig mogelijke samenstelling van de examencommissie. Dit om de continuïteit en de binding met de sector binnen de examencommissie te waarborgen. De leeftijdsgrens van 65 jaar is een adequaat middel om deze doelstelling te realiseren. Enerzijds bevordert zij de instroom van jonge examinatoren. Anderzijds zijn examinatoren wanneer zij ouder zijn dan 65 jaar in de meeste gevallen niet meer in de sector werkzaam. Dit alles laat natuurlijk onverlet dat de examinatoren zowel wat kennis, bedrevenheid, ervaring en medische geschiktheid aan bepaalde eisen moeten voldoen. De leeftijdsgrens van 65 jaar voor examinatoren is echter een noodzakelijk middel om een evenwichtige samenstelling van de examencommissie te waarborgen. Er ligt hier geen wettelijke regeling aan ten grondslag. </antwoord>
      <antwoord nummer="2">In de sectoren weg, water en spoor zijn vergelijkbare leeftijdsgrenzen: CBR: hanteert een leeftijdsgrens van 65 jaar, de pensioengerechtigde leeftijd. Indien de organisatie vanwege het wegvallen van specifieke kennis en ervaring toch behoefte heeft aan een verlenging wordt met de betreffende examinator een overeenkomst voor bepaalde tijd (max. 1 jaar) afgesloten. NS: hanteert een leeftijdsgrens van 65 jaar, de pensioengerechtigde leeftijd. DGG: binnen de zeescheepvaart wordt een maximumleeftijd aangehouden van 70 jaar. Deze leeftijdsgrens is opgetrokken naar 70 jaar omdat de examencommissie voor de zeescheepvaart nog maar tot 2003 bestaat. Tot deze periode wil men alle kennis, bekwaamheid en ervaring behouden. Het aantal examinatoren (nu 74) zal gezien de toekomstige ontwikkelingen niet groter worden. </antwoord>
      <antwoord nummer="3">In Duitsland en België gelden geen leeftijdsgrenzen. In Groot-Brittannië daarentegen zijn 4 categorieën: – voor multi pilot; 60 jaar; – voor examinatoren (vrijwilliger): * single pilot: 65 jaar; * flight instructor: 70 jaar. Groot-Brittannië wil naar een zo jong mogelijk examinatorcorps en is voornemens voor genoemde categorieën een leeftijdsgrens van 60 jaar te stellen. </antwoord>
      <antwoord nummer="4">Via de JAA is onlangs overleg gevoerd over de leeftijdsgrens voor examinatoren. Nederland heeft zijn beleid (zie antwoord 1) ingebracht. Dit voorstel is positief ontvangen en zal naar verwachting door de overige deelnemende landen worden overgenomen. </antwoord>
      <antwoord nummer="5">Het verloop binnen het examinatorenbestand is niet groot. Examinatoren worden telkens voor een periode van twee jaar benoemd door de minister. Over de ontwikkeling van het bestand gedurende de afgelopen 10 jaar ontbreken gegevens. Met betrekking tot overschot/tekort: bij enkele type-ratings kan worden gesproken van een tekort aan ervaren examinatoren. Dit kan niet worden opgevangen door het verleggen van de leeftijdsgrens. Het is meer een gevolg van het ontbreken van examinatoren met de betreffende type-bevoegdheidsverklaring in het Bewijs van Bevoegdheid. Thans wordt hier (in zich voordoende situaties) in voorzien door het onder voorwaarden inzetten van bevoegde examinatoren vanuit andere JAA-landen. Er is geen sprake van een situatie, dat als gevolg van het ontbreken van voldoende examinatoren geen examens zouden kunnen worden afgenomen. Indien voor de continuïteit van het afnemen van examens daartoe de noodzaak bestaat, vindt in uitzonderingsgevallen benoeming van 65+-examinatoren plaats. Deze benoeming geschiedt in principe voor maximaal 1 jaar, waarbij de noodzaak van jaar tot jaar wordt bezien. </antwoord>
      <noten afkomstig="antwoord"/>
   </antwoorden>
</kvr>
