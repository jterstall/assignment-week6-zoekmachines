<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen het lid Dijksma (PvdA) aan de ministers van Justitie en van Verkeer en Waterstaat over boetes voor overbeladen vrachtwagens. (Ingezonden 1 maart 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19882
</item>
         <item attribuut="Inhoud">Vragen naar aanleiding van berichten over verhoging van de geldboetes voor overbelading van vrachtwagens.</item>
         <item attribuut="Rubriek">Strafrecht en strafprocesrecht (Straffen) Verkeer, vervoer en waterstaat (Goederenvervoer) Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Geldboetes Strafvervolging Verkeersveiligheid Vrachtwagens</item>
         <item attribuut="Vindplaats">Kamervragen met antwoord 2003-2004, nr. 1184, Tweede Kamer</item>
         <item attribuut="Vraagnr_bij_indiening">2030409320</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">2004-03-31</item>
         <item attribuut="Datum_indiening">2004-03-01</item>
         <item attribuut="Document-id">KVR19882</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2511" allpagenumbers="2511 2512" vetnummer="2030409320" code="0304tkkvr1184" lopendefooter="Tweede Kamer, vergaderjaar 2003–2004, Aanhangsel" filenaam="KVR19882" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1184" onderwerp="" indiendatum="2004-03-1">
         <vrager partij="PvdA" oorsprong="parlement">Dijksma</vrager>
         <vraagt-aan>de ministers van Justitie en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-03-31">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het bericht dat boetes voor overbelading van vrachtwagens worden verdubbeld? <voetnoot nummer="1"/>
      </vraag>
      <vraag nummer="2">Wat vindt u van de stelling van de sector, dat deze verdubbeling onrechtvaardig en buiten proportie is? </vraag>
      <vraag nummer="3">Bent u bereid om een overgangstermijn af te spreken met de sector, rekeninghoudend met het aanschaffen van nieuw (vracht)materiaal? Waarom wel/niet? </vraag>
      <vraag nummer="4">Hoe is het overleg met de sector tot nu toe verlopen? Hoe is het oorspronkelijke uitstel van één jaar tot stand gekomen en waarom is niet overwogen dit uitstel nog langer te verlengen in overleg met de sector? </vraag>
      <noten afkomstig="vraag">
         <noot nummer="1" datum="2004-02-17" bron="De Telegraaf" titel="Boetes voor overbeladen trucks hoger">De Telegraaf, 17 februari 2004: «Boetes voor overbeladen trucks hoger»</noot>
      </noten>
   </vragen>
   <antwoorden aantal="3">
      <antwoord nummer="1">Ja. Het is overigens niet zo dat de boetes voor overbelading van vrachtwagens in het algemeen worden verdubbeld. Op 11 maart 2003 heeft mijn ambtgenoot van Verkeer en Waterstaat mede namens mij op de kamervragen van de leden Van Haersma Buma (CDA) en Hofstra (VVD) over de verhoging van boetes voor aslast-overschrijdingen geantwoord dat de boetetarieven van het openbaar ministerie inzake enige specifieke gevallen van overbelading in overleg met de branche voor de periode van een jaar werden gehalveerd. Daarbij is gewezen op het tijdelijke karakter van deze maatregel, die diende om aan enkele bezwaren van de branche tegemoet te komen. Het verlopen van deze maatregel na een jaar betekent dat de verhoogde boetetarieven ook voor deze specifieke zaken gaan gelden, hetgeen slechts in specifieke gevallen een verdubbeling inhoudt ten opzichte van het oorspronkelijke boetetarief. Het gaat hierbij om aslastoverschrijding zonder gelijktijdige overschrijding van de maximaal toegestane massa met 5%. </antwoord>
      <antwoord nummer="2">De hoogte van boetes kan niet worden omschreven in termen als onrechtvaardig en buiten proportie, doch is bedoeld om overtreding van de beladingseisen te ontmoedigen en niet om overtreding economisch nog net mogelijk te maken. Reeds met ingang van 1 januari 1995 zijn aslastoverschrijdingen strafbaar gesteld. Sedert 1998 is echter het inzicht verkregen dat overschrijdingen van de toegestane aslasten zeer frequent voorkomen en meer dan evenredig schade veroorzaken aan het wegdek. Dit leidt tot een grotere verkeersonveiligheid, snellere noodzaak tot vervanging van het wegdek en als gevolg daarvan extra filevorming door toename van wegwerkzaamheden. De extra maatschappelijke schade die ontstaat als gevolg van overschrijding van de toegestane aslasten is inmiddels berekend op ca € 50miljoen per jaar. Het bovenstaande heeft geleid tot het besluit om het opsporings- en vervolgingsbeleid voor wat betreft overbelading en met name overschrijding van de aslasten te intensiveren. Ook heeft dit tot het inzicht geleid dat het gewenst is de in 1998 toegepaste halvering van het tarief voor de boetes voor alléén overschrijding van de maximaal toegestane aslasten te laten verdwijnen. Het Directoraat-Generaal Goederenvervoer en de Inspectie voor Verkeer en Waterstaat hebben het voornemen tot intensivering van de handhaving van de eisen inzake aslasten reeds sedert 1999 geregeld onder de aandacht gebracht van de vervoersbranche. De branche heeft sedertdien in haar tijdschriften frequent over dit voornemen gecommuniceerd en bij de vervoerders aangedrongen op aanpassingen van het materieel aan de wetgeving. Dit heeft echter slechts in beperkte mate plaatsgevonden. Door verbeterde opsporingstechnieken blijkt nu inderdaad dat de onderhavige regelgeving frequent wordt overtreden. </antwoord>
      <antwoord nummer="3 en 4">Het argument dat de transportsector meer tijd nodig heeft om materieel en beladingsprocedures aan te passen aan het nieuwe handhavingsbeleid kan mij niet overtuigen. Het gaat immers niet om nieuwe regels voor de belading, maar om de handhaving van regels die al in 1995 van kracht werden, terwijl al sedert 1999 is aangekondigd dat het handhavingsbeleid zal worden geïntensiveerd Ik ben daarom van mening dat de sector voldoende tijd heeft gehad om te komen tot aanpassingen van het materieel en de beladingsprocedures aan de wetgeving. Op het verzoek van de Kamer heb ik evenwel vorig jaar, toen dezelfde materie aan de orde was, het openbaar ministerie verzocht een tijdelijke maatregel te treffen, waarin nog gedurende één jaar, d.w.z. tot 3 maart 2004, de in de nieuwe richtlijn vastgestelde tarieven voor overschrijding van alléén de toegestane aslasten worden gehalveerd. Ik ben van mening dat ik met dat uitstel in belangrijke mate aan het verzoek van de Tweede Kamer en de wensen van de sector tegemoet ben gekomen. Ik heb van de zijde van de sector geen aanvullende of nieuwe argumenten of redenen gehoord waarom thans verder uitstel zou moeten worden overwogen en ben daar dan ook niet toe bereid. </antwoord>
      <noten afkomstig="antwoord"/>
   </antwoorden>
</kvr>
