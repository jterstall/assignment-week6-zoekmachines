<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klaas de Vries (PvdA) en Vos (GroenLinks) aan de minister voor Vreemdelingenzaken en Integratie over het niet gevolg geven aan een rechterlijke uitspraak die de onmiddellijke opheffing van de vreemdelingenbewaring gelastte van een asielzoekster afkomstig uit Sierra Leone. (Ingezonden 21 maart 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22779
</item>
         <item attribuut="Inhoud">Vragen over een onterecht uitgewezen asielzoeker die, nadat zij terug naar Nederland was gehaald, in vreemdelingenbewaring is gesteld. Indieners willen weten waarom zij ondanks de uitspraak van de rechter nog niet is vrijgelaten.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2004-2005, nr. 1428, Tweede Kamer</item>
         <item attribuut="Vraagnr_bij_indiening">2040510990</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Klaas de Vries</persoon>
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-04-18</item>
         <item attribuut="Datum_indiening">2005-03-21</item>
         <item attribuut="Document-id">KVR22779</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3045" allpagenumbers="3045 3046" vetnummer="2040510990" code="0405tkkvr1428" lopendefooter="Tweede Kamer, vergaderjaar 2004–2005, Aanhangsel" filenaam="KVR22779" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1428" onderwerp="" indiendatum="2005-03-21">
         <vrager partij="PvdA" oorsprong="parlement">Klaas de Vries</vrager>
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-04-18">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich de antwoorden op eerdere schriftelijke vragen over de uitzetting naar Nigeria van een asielzoekster afkomstig uit Sierra Leone, met name het antwoord op vraag 7? <voetnoot nummer="1"/>
      </vraag>
      <vraag nummer="2" voetnoot="2">Bent u bekend met het bericht «IND negeert wil rechter»? <voetnoot nummer="2"/>
      </vraag>
      <vraag nummer="3">Is het waar dat de asielzoekster uit Sierra Leone die door de Nederlandse regering ten onrechte naar Nigeria was uitgezet en door de Nederlandse regering is teruggehaald naar Nederland, na terugkeer in vreemdelingenbewaring is geplaatst? Wat waren de gronden voor deze inbewaringstelling? </vraag>
      <vraag nummer="4">Is mevrouw I.B. in de gelegenheid gesteld bij terugkeer een nieuwe asielaanvraag te doen nu is gebleken dat de Sierra Leoonse vertegenwoordiging in Europa had verklaard dat zij niet de Sierra Leoonse nationaliteit bezat, terwijl de Sierra Leoonse vertegenwoordiging in Nigeria het tegenovergestelde verklaarde? </vraag>
      <vraag nummer="5">Is het waar dat de Alkmaarse rechtbank onmiddellijke opheffing van de bewaring van de Sierra Leoonse asielzoekster I. B. gelastte? </vraag>
      <vraag nummer="6">Is het waar dat de asielzoekster I.B. weliswaar is vrijgelaten, maar direct daarna opnieuw in bewaring is genomen? </vraag>
      <vraag nummer="7">Wat waren de gronden voor de hernieuwde inbewaringstelling van mevrouw I.B.? Is het waar dat IND weigert de gronden voor de hernieuwde inbewaringstelling mee te delen? Zo ja, bent u het ermee eens dat iemand die in bewaring wordt gesteld te allen tijde op de hoogte dient te worden gebracht van de gronden van de inbewaringstelling? </vraag>
      <vraag nummer="8">Is het waar dat er geen nieuwe feiten of omstandigheden waren die aanleiding konden vormen voor een hernieuwde inbewaringstelling? Bent u bereid met onmiddellijke ingang de bewaring op te heffen en in het geval mevrouw I. B. nog niet in de gelegenheid is gesteld een nieuwe asielaanvraag te doen, haar alsnog in die gelegenheid te stellen? Zijn de omstandigheden van dit specifieke geval wat betreft de uitzetting voor u aanleiding om de zaak niet af te doen in de verkorte procedure? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1036" documentjaargang="2004-2005">Aanhangsel Handelingen, nr. 1036, vergaderjaar 2004–2005.</noot>
         <noot nummer="2" datum="2005-03-15" bron="Trouw">Trouw, 15 maart 2005</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Voor de uitzetting van bovengenoemde mevrouw naar Nigeria verwijs ik naar de antwoorden op eerder gestelde schriftelijke vragen van het kamerlid Vos (Aanhangsel-Handelingen nr. 1036, vergaderjaar 2004). Het klopt dat betrokkene na haar terugkeer in Nederland in vreemdelingenbewaring is gesteld. Betrokkene is op grond van artikel 59, eerste lid, Vreemdelingenwet in bewaring gesteld. De reden voor de inbewaringstelling was dat het aannemelijk was dat zij zich aan haar uitzetting zou onttrekken. De aanwijzingen hiervoor waren dat betrokkene geen rechtmatig verblijf in Nederland had, niet beschikte over een identiteitsbewijs, niet beschikte over een vaste woon- of verblijfplaats en niet beschikte over voldoende middelen van bestaan. Bij uitspraak van 18 januari 2005 is door de rechtbank Alkmaar geoordeeld dat de inbewaringstelling op goede gronden heeft plaatsgevonden. </antwoord>
      <antwoord nummer="4">Tijdens het verblijf van betrokkene in vreemdelingenbewaring is zij in de gelegenheid gesteld om een asielaanvraag in te dienen, hetgeen zij heeft gedaan. </antwoord>
      <antwoord nummer="5">Bij rechterlijke uitspraak van 7 maart 2005 is door de rechtbank Alkmaar bepaald dat de vreemdelingenbewaring met onmiddellijke ingang moest worden opgeheven. </antwoord>
      <antwoord nummer="6">Aan het rechtelijk bevel tot opheffing van de bewaring is voldaan, waarna betrokkene opnieuw in vreemdelingenbewaring is gesteld, echter op een andere wettelijke grondslag. </antwoord>
      <antwoord nummer="7">De hernieuwde inbewaringstelling heeft plaatsgevonden op grond van artikel 59, tweede lid, Vreemdelingenwet. De reden hiervoor was gelegen in de omstandigheid dat de voor terugkeer noodzakelijke bescheiden voorhanden waren dan wel binnen korte termijn voorhanden zouden zijn. Het is niet juist dat de IND weigert de gronden voor de hernieuwde inbewaringstelling mee te delen. In het Vreemdelingenbesluit is neergelegd dat een vreemdeling moet worden gehoord voor een inbewaringstelling. De maatregel van bewaring wordt met redenen omkleed en een afschrift wordt onmiddellijk aan betrokkene uitgereikt. In verband met de inbewaringstelling is betrokkene dan ook gehoord en een afschrift van de inbewaringstelling is onmiddellijk aan haar uitgereikt. Betrokkene was dan ook op de hoogte van de gronden van de inbewaringstelling. </antwoord>
      <antwoord nummer="8">Naar het oordeel van de IND waren de nieuwe feiten en omstandigheden gelegen in het feit dat ten tijde van de inbewaringstelling op grond van artikel 59, tweede lid, Vreemdelingenwet, een datum voor de presentatie van betrokkene bij de Sierra Leoonse vertegenwoordiging was bepaald. Bij rechterlijke uitspraak van 24 maart 2005 heeft de rechtbank Dordrecht bepaald dat de bewaring op grond van artikel 59, tweede lid, Vreemdelingenwet, opgeheven diende te worden, hetgeen ook is gebeurd. Wat betreft de mogelijkheid om een asielaanvraag in te dienen, verwijs ik naar het antwoord op vraag 4. Ik zie geen aanleiding om de nieuwe asielaanvraag van betrokkene niet af te doen in de verkorte procedure. </antwoord>
      <noten afkomstig="antwoord"/>
   </antwoorden>
</kvr>
