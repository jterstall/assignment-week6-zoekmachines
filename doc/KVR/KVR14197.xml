<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hamer en Feenstra (beiden PvdA) aan de minister van Onderwijs, Cultuur en Wetenschappen over de FWN van de universiteit Leiden. (Ingezonden 10 juli 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14197
</item>
         <item attribuut="Inhoud">Vragen over het Concept Strategisch Plan van de Faculteit Wiskunde en Natuurwetenschappen (FWN) van de Universiteit Leiden, waarin forse kortingen in de afdelingen Biologie en Scheikunde zijn voorzien, in het licht van landelijke afspraken over opleidingscapaciteit inzake biologie en ecologie (Zie ook Aanhangsels Handelingen, nr. 1536, 1542 en 1632, Vergaderjaar 2000-2001).</item>
         <item attribuut="Rubriek">Hoger onderwijs (Universiteiten en hogescholen)</item>
         <item attribuut="Trefwoorden">Universiteiten</item>
         <item attribuut="Vindplaats">Kamervragen met antwoord 2000-2001, nr. 1631, Tweede Kamer</item>
         <item attribuut="Vraagnr_bij_indiening">2000113520</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
            <persoon partij="PvdA">Feenstra</persoon>
         </item>
         <item attribuut="Datum_reaktie">2001-08-27</item>
         <item attribuut="Datum_indiening">2001-07-10</item>
         <item attribuut="Document-id">KVR14197</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3401" allpagenumbers="3401 3402" vetnummer="2000113520" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14197" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1631" onderwerp="" indiendatum="2001-07-10">
         <vrager partij="PvdA" oorsprong="parlement">Hamer</vrager>
         <vrager partij="PvdA" oorsprong="parlement">Feenstra</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="27 augustus 2001), zie ook Aanhangsel nr. 1542, vergaderjaar 2000–2001">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u bekend met het Concept Strategisch Plan van de Faculteit Wiskunde en Natuurwetenschappen (FWN) van de Universiteit Leiden, waarin de staf van de afdelingen Biologie en Scheikunde bijna wordt gehalveerd, hetgeen ten koste gaat van het bestaand fundamenteel en op toepassing gericht ecologisch onderzoek? </vraag>
      <vraag nummer="2">Hoe verhoudt zich dit Leidse FWN-plan met de landelijke afspraken en ontwikkelingen op het gebied van de Biologie? </vraag>
      <vraag nummer="3">Wordt voldoende zekergesteld dat de totale opleidingscapaciteit met betrekking tot de noodzakelijke deskundigheden op het terrein van biologie en ecologie aansluit bij de ambities van onder meer de rijksnota’s op het terrein van milieu, mobiliteit en ruimtelijk beleid? </vraag>
      <vraag nummer="4">Kunt u bevorderen dat het College van Bestuur van de Universiteit Leiden het strategisch plan van het faculteitsbestuur op bovengenoemde punten serieus beoordeelt en betrekt bij de plannen voor het empirische, theoretische en toepassingsgerichte ecologische onderzoek in Leiden, zoals die zijn geformuleerd in het kader van het wetenschapsbeleid? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, het College van Bestuur van de Universiteit Leiden heeft mij per brief van 23 mei jl. geïnformeerd over het concept strategisch plan voor de faculteit wiskunde en natuurwetenschappen. Het plan van het faculteitsbestuur, dat nog de status van concept heeft, betreft de gehele faculteit. Voor het opstellen van het plan waren, zo deelde het college van bestuur mij mee, verschillende aanleidingen: de noodzaak van bezuinigingen voor de gehele universiteit; herbezinning op de strategische taakontwikkeling van de faculteit in het licht van nationale en internationale wetenschappelijke ontwikkelingen; versterken van de samenwerking met het geneeskundig wetenschappelijk onderwijs en onderzoek, respectievelijk met de TU Delft. Uitgangspunt in het plan is een financiële taakstelling van 15% voor de faculteit als geheel. Gelet op de beleidskeuzes van het faculteitsbestuur is te verwachten dat m.n. de vakgebieden biologie en scheikunde meer zullen moeten inleveren dan andere. </antwoord>
      <antwoord nummer="2">Het faculteitsbestuur plaatst het plan nadrukkelijk in het perspectief van nationale en internationale ontwikkelingen. De KNAW heeft onlangs op initiatief van de Biologische Raad en het Decanenoverleg Biologie het advies «biologie, een vitaal belang» (april 2001) uitgebracht, waarin een landelijke, strategische visie op het universitair onderwijs en onderzoek in de biologie wordt geformuleerd. In het rapport wordt aanbevolen om landelijke afspraken te maken over onderlinge taakverdeling en profilering van de universiteiten. Bestuurlijke afspraken naar aanleiding van dit advies zijn voorzover mij bekend nog niet gemaakt. </antwoord>
      <antwoord nummer="3">De faculteit heeft blijkens het plan de ambitie om een volwaardige opleiding biologie in stand te houden, die net zoals de andere opleidingen in de faculteit, opgezet zal worden naar het model van een (verbrede) bacheloropleiding met aansluiting op diverse mastertrajecten. Er is naar ik verwacht geen reden om te betwijfelen of de opleiding zal blijven voldoen aan de verschillende maatschappelijke verwachtingen, waaronder die van de genoemde rijksnota’s. Ik merk daarbij op dat in Nederland door 7 universiteiten een opleiding biologie wordt verzorgd en dat de in de vraag genoemde deskundigheden op het terrein van de «biologie en ecologie» in al die opleidingen een rol spelen. </antwoord>
      <antwoord nummer="4">Het ligt niet op de weg van de minister van OCenW om te interveniëren in de besluitvorming van de Universiteit Leiden met betrekking tot het profiel van de faculteit wis- en natuurwetenschappen. De verantwoordelijkheid voor het bepalen van de strategische koers ligt geheel bij de bestuursorganen van die universiteit, met inbegrip van de verantwoordelijkheid voor de landelijke afstemming van taken op het terrein van de biologle. Het College van Bestuur van de Universiteit Leiden heeft mij verzekerd dat sprake zal zijn van een zorgvuldige afweging en besluitvorming. Gelet echter op het belang van landelijke afstemming en op de signalen van de KNAW zal ik de colleges van bestuur van de betrokken universiteiten en de KNAW uitnodigen voor overleg over de vraag op welke wijze een breed en gevarieerd landelijk patroon van voorzieningen op het terrein van de biologie verzekerd kan blijven, rekening houdend met het eigen strategisch beleid van elk der universiteiten enerzijds en anderzijds met de eisen die daaraan worden gesteld vanuit het landelijk en internationaal perspectief. Met name zal ik hierbij de Conventie inzake de Biologische Diversiteit betrekken, waarin afspraken zijn gemaakt over de gewenste expertise op het terrein van de taxonomie in de betrokken landen. Over de resultaten van dit overleg zal ik de Kamer informeren. </antwoord>
      <noten afkomstig="antwoord"/>
   </antwoorden>
</kvr>
