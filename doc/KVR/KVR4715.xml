<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over de ILO-conferentie over kinderarbeid in Amsterdam. (Ingezonden 6 maart 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4715
</item>
         <item attribuut="Rubriek">Arbeid (Arbeidsbescherming) Welzijn (Jeugdigen)</item>
         <item attribuut="Trefwoorden">Arbeidsbescherming Jeugdigen</item>
         <item attribuut="Vindplaats">Kamervragen met antwoord 1996-1997, nr. 1024, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1997-04-11</item>
         <item attribuut="Datum_indiening">1997-03-06</item>
         <item attribuut="Document-id">KVR4715</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2093" allpagenumbers="2093 2094" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1024" onderwerp="" indiendatum="1997-03-6">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="11 april 1997) Zie ook Aanhangsel Handelingen nr. 935, vergaderjaar 1996–1997">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Waaraan ontleent u uw oordeel, dat de vorige week in Amsterdam gehouden ILO-conferentie over kinderarbeid een succes is geweest? <voetnoot nummer="1"/>
      </vraag>
      <vraag nummer="2">Vormen de bestaande ILO-verdragen een adequaat handvat om kinderarbeid effectief te bestrijden? </vraag>
      <vraag nummer="3">Zo ja, waaruit blijkt dat in de praktijk? Zo neen, welke aanvullende voorstellen zal Nederland in ILO-verband ontwikkelen? ILO = International Labour Organisation </vraag>
      <noten afkomstig="vraag">
         <noot nummer="1" datum="1997-03-1" bron="Trouw">Trouw, 1 maart 1997</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1">De Amsterdam Child Labour Conference van 26 en 27 februari 1997, georganiseerd door de Nederlandse Regering (SZW en BZ) in samenwerking met de ILO heeft in een aantal opzichten tot een positief resultaat geleid. 1) De conclusies van de conferentie <voetnoot nummer="1"/>op dit politiek gevoelige terrein werden door alle deelnemers aan de conferentie onderschreven. De aanwezige partijen waren bewindslieden uit 20 landen (van wie twee derde uit ontwikkelingslanden), andere regeringsvertegenwoordigers uit 13 landen, werkgevers- en werknemersvertegenwoordigers, vertegenwoordigers van internationale organisaties en non-gouvernementele organisaties alsmede vertegenwoordigers van organisaties van werkende kinderen. Een vertegenwoordiger van de ILO heeft verklaard dat door het bereiken van consensus in Amsterdam «een lijn is getrokken waar niemand meer overheen kan gaan». Deze afbakening vormt een belangrijk element in de vervolgdiscussie. 2) De conferentie heeft geleid tot een unanieme veroordeling van de uitbuiting van kinderen in werksituaties en een roep om de preventie en onmiddellijke uitbanning van de meest uitbuitende vormen van kinderarbeid: slavernij of slavernij-achtige praktijken, dwangarbeid, schuldarbeid, kinderprostitutie en kinderpornografie, gebruik van kinderen in drugshandel of andere illegale activiteiten en elke andere vorm van arbeid die schadelijk is voor de psychische, fysieke of mentale ontwikkeling van kinderen. Daarmee is kinderarbeid hoger en potentieel effectiever op de internationale politieke agenda geplaatst. De prioriteit in de strijd tegen kinderarbeid werd duidelijk gelegd bij de aanpak, in eerste instantie, van de meest uitbuitende vormen van kinderarbeid. 3) Het belang van gezamenlijke actie, waarbij alle actoren op verschillende niveaus samen dienen te werken aan een tijdgebonden en integraal actieplan, waarbij de belangen van kinderen, in overeenstemming met internationale arbeidsnormen, centraal staan, is door alle deelnemers onderschreven. Alle betrokkenen actief op het gebied van kinderarbeid dienen zich in te zetten voor de ontwikkeling en implementatie van effectieve multi-disciplinaire interventies op cruciale terreinen als onderwijs, (naleving van) wetgeving en armoedebestrijding: overheden, internationale organisaties, werkgevers- en werknemersorganisaties, organisaties van werkende kinderen en NGO’s. Deze interventies omvatten o.a.: de onttrekking van kinderen uit onaanvaardbare werksituaties, het bieden van opvang en goede alternatieven; preventieve maatregelen en het op gang brengen van bewustwordingsprocessen en begrip voor de rechten van het kind en de noodzaak tot het beëindigen van kinderarbeid wereldwijd. 4) De conferentie heeft een belangrijke bijdrage geleverd aan de voorbereidingen en verdieping van de discussie over vorm en inhoud van een nieuw ILO-instrument dat zich moet richten op de meest uitbuitende vormen van kinderarbeid. De discussie over het nieuwe ILO-instrumentarium is geagendeerd voor de Internationale Arbeidsconferenties van juni 1998 en juni 1999. 5) Er is consensus bereikt over de noodzaak van een internationaal monitoring systeem, dat verifieert, o.a. door middel van een regelmatig te verschijnen trendrapport, of interventies daadwerkelijk positieve effecten sorteren en een verbetering van de levens van werkende kinderen ten gevolge hebben. De Nederlandse regering heeft een eerste aanzet hiertoe gegeven door US $ 1 miljoen over een periode van 5 jaar beschikbaar te stellen aan het Internationale Programma ter bestrijding van kinderarbeid (IPEC) van de ILO om een dergelijk systeem te ontwikkelen en op te zetten. Deze bijdrage wordt gefinancierd uit begrotingsmiddelen van de Ministeries van Sociale Zaken en Werkgelegenheid en van Buitenlandse Zaken. 6) Voor het eerst hebben vertegenwoordigers van organisaties van werkende kinderen deelgenomen aan een conferentie van dit niveau. Het belang van het betrekken van georganiseerde werkende kinderen in de analyse van de problemen die zij ondervinden en het betrekken in het zoeken naar oplossingen werd door de deelnemers aan de conferentie onderschreven. 7) De conclusies zijn tijdens de sluiting van de conferentie overhandigd aan de Noorse Minister van Ontwikkelingssamenwerking teneinde een brug te slaan naar de kinderarbeidconferentie die van 27 tot 30 oktober 1997 gehouden zal worden in Oslo. In onlangs gehouden overleg met de organisatoren is vastgesteld dat de conferentie in Noorwegen een aanvullende opzet heeft aan de conferentie in Amsterdam. De nadruk in Noorwegen zal voornamelijk liggen bij onderwijs en internationale samenwerking als belangrijkste instrumenten in de strijd tegen alle vormen van kinderarbeid. In Amsterdam lag de nadruk primair op nieuwe ILO-instrumenten gericht op de meest uitbuitende vormen van kinderarbeid. De conclusies van Amsterdam zullen als «acquis» worden aangeboden aan de deelnemers in Oslo. </antwoord>
      <antwoord nummer="2">De bestaande relevante ILO-verdragen geven richtingen aan om kinderarbeid effectief te bestrijden. ILO-verdrag No. 138, (minimum leeftijdsverdrag) dat wordt gezien als het belangrijkste ILO-instrument op het gebied van kinderarbeid, is gericht op het vaststellen en verhogen van de minimumleeftijd van toegang tot de arbeidsmarkt. Dit verdrag is zeer algemeen van aard en omvat alle sectoren van economische activiteit alsmede alle vormen van kinderarbeid. Geen aandacht wordt besteed aan de specifieke eisen van de bestrijding van kinderarbeid in de informele sector van de economie. Ook geeft verdrag 138 niet aan dat de prioriteit in eerste instantie moet liggen bij de bestrijding van de meest uitbuitende vormen van kinderarbeid. Dit verdrag is slechts door 52 landen waaronder 24 ontwikkelingslanden, geratificeerd en is daarmee in dit stadium nog onvoldoende effectief gebleken. De bestrijding van de meest uitbuitende vormen van kinderarbeid is weliswaar opgenomen in ILO-verdragen No. 29 en 105 (gedwongen arbeidverdragen). Echter deze verdragen schrijven een verbod voor op gedwongen arbeid en slavernij zonder beleidsrichtingen aan te geven op welke wijze actie ondernomen moet worden. In maart 1996 besloot de Raad van Beheer van de ILO een discussie te entameren over nieuwe ILO-instrumenten, die specifiek gericht zijn op het voorschrijven van maatregelen ter bestrijding van de meest uitbuitende vormen van kinderarbeid, inclusief preventie en het tegelijkertijd bieden van goede alternatieven, alsmede op het toezicht op dergelijke maatregelen. De discussie over deze mensenrechteninstrumenten is geagendeerd voor de Internationale Arbeidsconferenties van 1998 en 1999. Deze worden gezien als een noodzakelijke aanvulling op het bestaande ILO-instrumentarium en niet als een duplicaat daarvan. De bestaande ILO-instrumenten en andere relevante internationale verdragen, waaronder het VN-Verdrag van de Rechten van het Kind, blijven volledig relevant en van kracht. </antwoord>
      <antwoord nummer="3">De Nederlandse regering zal haar actieve opstelling ten aanzien van de ontwikkeling van het nieuwe ILO-instrumentarium op het terrein van de bestrijding van de meest uitbuitende vormen van kinderarbeid voortzetten. De organisatie van de Amsterdam Child Labour Conference en andere activiteiten in ILO-verband en daarbuiten tonen de betrokkenheid van de Nederlandse regering bij de bestrijding van kinderarbeid reeds aan. De Nederlandse regering zal zich sterk maken voor de ontwikkeling van het onder antwoord 1, sub 5 omschreven monitoringsysteem en zal er bij andere geïndustrialiseerde landen op aandringen technisch en financieel bij te dragen aan dit systeem. Voorts zullen de bilaterale en multilaterale samenwerkingsinspanningen op het terrein van de bestrijding van kinderarbeid worden voortgezet en waar mogelijk worden uitgebreid. Thans wordt gewerkt aan het verslag van de Amsterdam Child Labour Conference. Ik zal dit zo spoedig mogelijk aan de Kamer doen toekomen. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
