<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Heemskerk en Hamer (beiden PvdA) aan de minister van Onderwijs, Cultuur en Wetenschap over inrichting van het schoolaanbod in de gemeente Alkmaar. (Ingezonden 11 december 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19211
</item>
         <item attribuut="Inhoud">Vragen over fusie van twee scholen in Alkmaar, die tot gevolg heeft dat deze gemeente in plaats van twaalf toegestane scholen er nog maar elf heeft.</item>
         <item attribuut="Rubriek">Basisonderwijs (Algemeen) Beroepsonderwijs en volwasseneneducatie (Fusies)</item>
         <item attribuut="Trefwoorden">Basisonderwijs Fusies in het onderwijs</item>
         <item attribuut="Vindplaats">Kamervragen met antwoord 2003-2004, nr. 590, Tweede Kamer</item>
         <item attribuut="Vraagnr_bij_indiening">2030404670</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Heemskerk</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2004-01-12</item>
         <item attribuut="Datum_indiening">2003-12-11</item>
         <item attribuut="Document-id">KVR19211</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1259" allpagenumbers="1259 1260" vetnummer="2030404670" code="0304tkkvr590" lopendefooter="Tweede Kamer, vergaderjaar 2003–2004, Aanhangsel" filenaam="KVR19211" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="590" onderwerp="" indiendatum="2003-12-11">
         <vrager partij="PvdA" oorsprong="parlement">Heemskerk</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="12 januari 2004), zie ook Aanhangsel Handelingen nr. 549, vergaderjaar 2003–2004">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Opgeheven school/fatale datum nu echt fataal»? <voetnoot nummer="1"/>
      </vraag>
      <vraag nummer="2">Klopt het dat de gemeente Alkmaar sinds het fusiebesluit in de raad op 26 juni 2003 nog maar 11 scholen heeft die geld ontvangen vanuit uw ministerie, terwijl het aantal toegestane scholen 12 is? </vraag>
      <vraag nummer="3">Klopt het dat uw ministerie niet bij het verantwoordelijke orgaan informatie heeft ingewonnen, toen er op 25 april telefonisch werd nagegaan of er in Alkmaar nu al een besluit was genomen over een fusie tussen de Cilinder en de Liereland-school? </vraag>
      <vraag nummer="4">Bent u van mening dat u vervolgens voldoende informatie heeft ingewonnen om over te gaan tot handelen, in de wetenschap dat de gevolgen daarvan zouden leiden tot het sluiten van een basisschool? </vraag>
      <vraag nummer="5">Bent u van mening dat de gemeente Alkmaar voldoende tijd heeft gehad om de complexe veranderingen van haar eigen schoolaanbod naar eigen inzicht en uitgaande van het toegestane aantal scholen in te richten? </vraag>
      <vraag nummer="6">Bent u ervan overtuigd dat u geen premature conclusies heeft getrokken op basis van het telefoongesprek van 25 april 2003 met een medewerker van de Bello-school, terwijl zowel de gemeente als de schoolbestuurders er alles aan willen doen om deze Bello-school open te houden, hetgeen ook blijkt uit de fusie van de Cilinder en de Liereland-school? </vraag>
      <vraag nummer="7">Deelt u de mening dat de Bello-school recht heeft op een Brin-nummer nu het complexe veranderingsproces naar tevredenheid voltooid is en Alkmaar met een zelfstandige Bello-school binnen het toegestane aantal scholen blijft? </vraag>
      <vraag nummer="8">Kunt u daarom de Bello-school met terugwerkende kracht per 1 augustus 2003 weer voorzien van een Brin-nummer? </vraag>
      <noten afkomstig="vraag">
         <noot nummer="1" datum="2003-12-5" bron="Trouw">Trouw, 5 december 2003</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Vanaf 1 augustus 2003 telt de gemeente Alkmaar 11 openbare basisscholen die voor bekostiging in aanmerking komen. Dit stemt overeen met het aantal wettelijk toegestane openbare scholen. Wel is het juist dat op basis van de zogenaamde gemiddelde schoolgrootte als bedoeld in artikel 157 van de Wet op het primair onderwijs, de mogelijkheid bestond om 12 openbare scholen in stand te houden. Hiervoor was echter vereist dat voor 1 mei 2003, zijnde de uiterste datum waarop een beslissing op een verzoek tot instandhouding door mij genomen moet zijn, een definitief fusiebesluit zou zijn genomen op basis waarvan dan zou vaststaan dat het aantal scholen vallend onder het bevoegd gezag per 1 augustus 2003 zou zijn teruggebracht tot 11. Het uitblijven van deze vereiste beslissing betekende dat ik op 1 mei 2003 niet anders kon beslissen dan dat twee openbare scholen, wegens het niet voldoen aan de instandhoudingbepalingen, van rechtswege dienden te worden opgeheven. </antwoord>
      <antwoord nummer="3">Op grond van artikel 160, eerste lid, van de Wet op het primair onderwijs dien ik, indien een school op grond van de getalscriteria opgeheven dient te worden, het bevoegd gezag hiervan voor 1 januari voorafgaand aan de datum van opheffing mededeling te doen en kan het bevoegd gezag, op grond van het tweede lid van dit artikel mij mededeling doen dat er naar haar mening sprake is van een van de wettelijke uitzonderingssituaties. Nu in de gemeente Alkmaar een bestuurscommissie als bedoeld in artikel 83 van de gemeentewet het bevoegd gezag van de openbare scholen vormt, heb ik gelet op de betreffende bepalingen met de bestuurscommissie de bedoelde contacten onderhouden. Het feit dat de gemeenteraad uiteindelijk het formele opheffingsbesluit moet nemen doet aan het voorgaande niet af. </antwoord>
      <antwoord nummer="4">Op 13 december 2002 heeft de bestuurscommissie Openbaar Primair Onderwijs Alkmaar de in artikel 160, tweede lid, van de Wet op het primair onderwijs bedoelde mededelingen gedaan dat naar haar oordeel sprake was van de uitzondering bedoeld in artikel 157 van die wet, te weten dat de scholen die onder de opheffingsnorm verkeerden op grond van de zogenaamde gemiddelde schoolgrootte in stand konden blijven. Op 22 januari 2003 is de bestuurscommissie telefonisch op de hoogte gesteld van het feit dat niet aan de wettelijk gestelde eisen werd voldaan. Vervolgens heeft de commissie op 23 januari 2003 per fax bevestigd zich bewust te zijn van de wettelijke systematiek hieromtrent en toegezegd tijdig, dat wil zeggen voor 1 mei 2003, de noodzakelijke stappen te ondernemen. In de laatste tien dagen voor 1 mei 2003, waaronder met name op 25 april 2003, is diverse malen met de bestuurscommissie telefonisch contact gezocht teneinde te achterhalen of de door de bestuurscommissie schriftelijk toegezegde stappen ook daadwerkelijk waren ondernomen. Nu echter op 25 april 2003 bleek dat het noodzakelijke fusiebesluit nog steeds niet was genomen en gezien het feit dat ik ingevolge artikel 160 van de wet verplicht ben om voor 1 mei een beslissing te nemen, ben ik van mening dat ik voldoende informatie heb ingewonnen. </antwoord>
      <antwoord nummer="5">Twee van de drie basisscholen waarvoor een verzoek tot instandhouding na 1 augustus 2003 was ingediend verkeerden al meerdere jaren onder de voor de gemeente Alkmaar geldende opheffingsnorm. Basisschool Bello telde al vier jaar en basisschool De Cilinder telde al vijf jaar minder leerlingen dan wettelijk vereist. Basisschool De Fontein telde al twee jaar minder leerlingen dan wettelijk vereist. Een en ander betekent naar mijn mening dat het verantwoordelijke bestuursorgaan geruime tijd de gelegenheid heeft gehad om op de ontwikkelingen in het scholenaanbod te anticiperen. Nu de bestuurscommissie daarnaast ook reeds op 23 januari 2003 heeft aangegeven op de hoogte te zijn van de wettelijke systematiek en de noodzakelijkerwijs te nemen stappen, inclusief het tijdstip waarvoor deze dienden te zijn uitgevoerd, volledig onderkende, ben ik van mening dat de gemeente Alkmaar voldoende tijd heeft gehad om het scholenbestand aan de wettelijke eisen aan te passen. </antwoord>
      <antwoord nummer="6">Ja, toen op 25 april 2003 uit een telefonische mededeling van een medewerker van de bestuurscommissie bleek dat het vereiste raadsbesluit nog steeds niet was genomen, kon ik, gezien de wettelijke systematiek en de uiterste datum van 1 mei geen andere conclusie trekken dan dat het vereiste fusiebesluit niet voor 1 mei zou worden genomen. Ook uit het feit dat het vereiste fusiebesluit eerst op 26 juni 2003 is genomen blijkt dat er geen sprake is geweest van een premature conclusie. </antwoord>
      <antwoord nummer="7">Nee. Conform wettelijk voorschrift ben ik gehouden om voor 1 mei mijn beslissing inzake de instandhouding van basisscholen aan het schoolbestuur bekend te maken en dient op dat moment derhalve zekerheid te bestaan dat de aanvraag tot instandhouding aan de wettelijke criteria voldoet. Nu de aanvraag op dat moment niet aan de wettelijke criteria voldeed, diende de Bello-school per 1 augustus 2003 van rechtswege te worden opgeheven. Later opgekomen wijzigingen doen daar niet aan af. </antwoord>
      <antwoord nummer="8">Nee, zie antwoord op vraag 7. Wel kan hierbij opgemerkt worden dat de bestuurscommissie inmiddels beroep heeft ingesteld tegen mijn beslissing op een ingediend bezwaarschrift waarbij ik het bezwaar ongegrond heb verklaard. Slechts indien de Afdeling bestuursrechtspraak van de Raad van State tot het oordeel zou komen dat ik het verzoek tot instandhouding van de Bello-school ten onrechte heb afgewezen kan de school weer voor bekostiging in aanmerking komen. </antwoord>
      <noten afkomstig="antwoord"/>
   </antwoorden>
</kvr>
