<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Dijsselbloem (beiden PvdA) aan de ministers van Volkhuisvesting, Ruimtelijke Ordening en Milieubeheer en van Verkeer en Waterstaat over een geluidsscherm langs de A1. (Ingezonden 9 augustus 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14308
</item>
         <item attribuut="Inhoud">Vragen over een bericht in De Telegraaf van 31 juli 2001, waarin vermeld wordt dat inwoners van Laren zelf betalen voor een geluidsscherm langs hun woningen aan de snelweg A1. De rijksoverheid zou hieraan bijdragen met een subsidie van 1,1 miljoen gulden.</item>
         <item attribuut="Rubriek">Milieu (Geluidhinder) Verkeer, vervoer en waterstaat (Wegen)</item>
         <item attribuut="Trefwoorden">Geluidhinder Wegen</item>
         <item attribuut="Vindplaats">Kamervragen met antwoord 2001-2002, nr. 2, Tweede Kamer</item>
         <item attribuut="Vraagnr_bij_indiening">2000114260</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2001-09-18</item>
         <item attribuut="Datum_indiening">2001-08-09</item>
         <item attribuut="Document-id">KVR14308</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3" allpagenumbers="3 4" vetnummer="2000114260" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14308" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="2" onderwerp="" indiendatum="2001-08-9">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Volkhuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="18 september 2001), zie ook Aanhangsel nr. 1720, vergaderjaar 2000–2001">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met het bericht «Inwoners Laren betalen zelf geluidsscherm»? <voetnoot nummer="1"/>
      </vraag>
      <vraag nummer="2">Is het waar dat inwoners van Laren een geluidsscherm langs hun woningen aan de snelweg A1 deels zelf financieren? </vraag>
      <vraag nummer="3">Is het waar dat deze wijk in de gemeente Laren, op basis van de geldende regels voor geluidhinder en de verwachte geluidhinder, slechts in aanmerking kwam voor twee kleinere geluidsschermen? </vraag>
      <vraag nummer="4">Wat zouden de kosten zijn geweest van deze twee kleinere geluidsschermen? </vraag>
      <vraag nummer="5">Levert de rijksoverheid een bijdrage van 1,1 miljoen gulden aan het veel grotere geluidsscherm waartoe nu is besloten? Zo nee, hoe hoog ligt deze bijdrage dan wel? </vraag>
      <vraag nummer="6">Is de bijdrage die de rijksoverheid nu levert aan het grotere geluidsscherm hoger dan de kosten voor het aanleggen van de aanvankelijk geplande twee kleinere schermen? </vraag>
      <vraag nummer="7">Zo ja, kunt u toelichten waarom deze wijk deze extra bijdrage ontvangt? </vraag>
      <vraag nummer="8">Kunt u motiveren dat inwoners met hogere inkomens meer subsidie krijgen voor de bestrijding van geluidsoverlast, omdat zij er ook zelf financieel aan kunnen bijdragen, dan inwoners met lagere inkomens, die deze bijdrage niet kunnen opbrengen? </vraag>
      <vraag nummer="9">Bent u van plan in de toekomst de geluidsoverlast vaker op te lossen met een dergelijke vorm van publiek-private financiering? </vraag>
      <noten afkomstig="vraag">
         <noot nummer="1" datum="2001-07-31" bron="De Telegraaf">De Telegraaf, 31 juli 2001</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ja. De bepalende factoren voor de maximale hoogte van de subsidie hangen af van het aantal betrokken woningen, de geluidbelasting per woning en het effect van het geluidscherm. Het verzoek om subsidie voor een bepaald scherm wordt getoetst aan het resultaat van de berekening van de maximale schermkosten. Op grond van de vigerende regelgeving zou een aanvraag voor de twee «kleinere» schermen worden gehonoreerd. De gemeente heeft echter alleen een aanvraag voor twee «langere» schermen gedaan, mede om minder zwaar geluidbelaste woningen ook enige bescherming te geven. De geraamde uitvoeringskosten van de geluidschermen waren hoger dan de maximale schermkosten overeenkomstig de saneringsregeling. De realisatie van deze lange schermen kon derhalve niet volledig door het Rijk gefinancierd worden. </antwoord>
      <antwoord nummer="4">De kosten van de kleinere schermen zouden voor het Rijk gelijk zijn aan de maximale schermkosten overeenkomstig de saneringsregeling. Voor het geluidscherm aan de westzijde is dit berekend op f 1 119 300,–. Uitgaande van een vergelijkbare situatie aan de oostzijde zouden kosten van het geluidscherm aan de oostzijde van dezelfde orde van grootte kunnen zijn. </antwoord>
      <antwoord nummer="5">Bij beschikking van 29 november 2000 heeft de minister van VROM een subsidie toegezegd voor de bouw van het geluidscherm aan de westzijde van f 1 119 300,–. Deze toezegging is gedaan op basis van de maximale schermkosten. De geraamde bouwkosten voor het geluidscherm aan de westzijde bedragen f 1 550 000,–. Het verschil tussen de subsidie en de werkelijke bouwkosten wordt gedragen door de bewoners aan de westzijde van de A1. Tevens is, zoals gebruikelijk, een subsidie van 15% van de maximale schermkosten voor de voorbereiding en begeleiding van en het toezicht op de bouw van het geluidscherm toegezegd aan de gemeente Laren, een bedrag van f 167 895,–. </antwoord>
      <antwoord nummer="6">De twee kleinere schermen zijn nooit officieel gepland geweest. De subsidie komt overeen met de maximale schermkosten op basis van de gegevens zoals opgenomen in de aanvraag van de gemeente. </antwoord>
      <antwoord nummer="7">Er is geen extra bijdrage gegeven. De subsidie is op grond van de regelgeving berekend en toegekend. </antwoord>
      <antwoord nummer="8">Bewoners met hogere inkomens krijgen niet meer subsidie dan bewoners met lagere inkomens (in een zelfde geluidgehinderde situatie). Het is binnen de saneringsregeling niet mogelijk om een hogere financiële bijdrage te verstrekken aan een geluidscherm dan de maximale schermkosten. In de onderhavige situatie wordt een subsidie toegezegd tot ten hoogste de maximale schermkosten. De mogelijkheid bestaat echter dat naast de minister van VROM door anderen financieel wordt bijgedragen aan de totstandkoming van een geluidscherm, bijvoorbeeld om het scherm hoger te maken of het ontwerp aan de speciale wensen van de omgeving te laten voldoen. Op die manier kan het verschil tussen maximale schermkosten en geraamde uitvoeringskosten worden bijgepast en zijn toch lokaal specifiek gewenste schermen te realiseren. Een dergelijke bijdrage kan bijvoorbeeld van de gemeente of, zoals in de onderhavige situatie, van particulieren afkomstig zijn. Omdat de gemeente hiertoe niet bereid is gebleken hebben de bewoners aan de Westzijde van de A1 extra financiering geregeld. </antwoord>
      <antwoord nummer="9">Als een soortgelijke situatie zich in de toekomst weer voordoet is er voor mij geen aanleiding om van de hierboven aangegeven werkwijze af te stappen. </antwoord>
      <noten afkomstig="antwoord"/>
   </antwoorden>
</kvr>
