<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over werving van Zuid-Afrikaanse specialisten. (Ingezonden 24 augustus 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14407
</item>
         <item attribuut="Inhoud">Vragen naar aanleiding van berichten over werving van specialisten in Zuid-Afrika door bemiddelingsbureau Care Providers (Telegraaf resp. De Gelderlander, 23 augustus 2001)</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Medische specialisten Zuid-Afrika</item>
         <item attribuut="Vindplaats">Kamervragen met antwoord 2001-2002, nr. 86, Tweede Kamer</item>
         <item attribuut="Vraagnr_bij_indiening">2000114710</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-10-09</item>
         <item attribuut="Datum_indiening">2001-08-24</item>
         <item attribuut="Document-id">KVR14407</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="173" allpagenumbers="173 174" vetnummer="2000114710" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14407" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="86" onderwerp="" indiendatum="2001-08-24">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="9 oktober 2001), zie ook Aanhangsel nr. 4, vergaderjaar 2001–2002">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Zijn de berichten over werving van Zuid-Afrikaanse specialisten door het bemiddelingsbureau Care Providers waar? 1,2 </vraag>
      <vraag nummer="2">Zijn er meer van dit soort of vergelijkbare initiatieven? </vraag>
      <vraag nummer="3">Wat is uw mening over deze werving? </vraag>
      <vraag nummer="4">Deelt u de mening dat hier dezelfde argumenten gelden als bij de verpleegkundigen, namelijk dat werving ongewenst is als ze in het land van herkomst nodig zijn? zo neen, waarom niet? </vraag>
      <vraag nummer="5">Staat dit initiatief niet haaks op uw dringende beroep op werkgeversorganisaties om niet te werven onder werkenden in de zorgsector in het buitenland? </vraag>
      <vraag nummer="6">Is ook hier niet sprake van een «brain drain» waar Nederland niet aan mee zou moeten werken? </vraag>
      <vraag nummer="7">Wat gaat u tegen deze werving ondernemen? </vraag>
      <vraag nummer="8">Bent u bereid, in navolging van de Zuid-Afrikaanse verpleegkundigen, ook voor Zuid-Afrikaanse specialisten geen werkvergunning af te geven? Zo neen, waarom niet, en is dit niet inconsequent? </vraag>
      <noten afkomstig="vraag">
         <noot nummer="1" datum="2001-08-23" bron="Telegraaf">Telegraaf, 23 augustus 2001</noot>
         <noot nummer="2" datum="2001-08-23" bron="Gelderlander">Gelderlander, 23 augustus 2001</noot>
      </noten>
   </vragen>
   <antwoorden aantal="7">
      <antwoord nummer="1">Ja, tot op zekere hoogte. Het betreffende bureau heeft mij laten weten dat er tot nu toe, door hun bemiddeling, één Zuid-Afrikaanse tandarts in Nederland een praktijk is begonnen en dat er wordt gewerkt aan de vervulling van de formaliteiten voor de komst van twee Zuid-Afrikaanse neurologen. De betreffende neurologen waren al voornemens buiten Zuid-Afrika praktijk uit te gaan oefenen en er waren al afspraken voor de vervulling van de werkplekken die zij zouden verlaten. De werving van de neurologen is gebeurd op verzoek van een ziekenhuis, dat al in Nederland en de rest van de Europese Economische Ruimte (EER) vruchteloos had geworven om in de bestaande behoefte te kunnen voorzien. </antwoord>
      <antwoord nummer="2">Ja. Deze zijn echter van zeer beperkte omvang en borduren voort op individuele pogingen van Zuid-Afrikaanse specialisten, in het verleden, om hier in Nederland hun praktijk uit te kunnen gaan oefenen. Die individuele acties zijn soms gericht op langdurig verblijf in Nederland, maar ook vaak op het verwerven van buitenlandse praktijkervaring die dan na enige tijd weer in Zuid-Afrika kan worden benut. </antwoord>
      <antwoord nummer="3">De Minister van Volksgezondheid, Welzijn en Sport let bij de beoordeling van de vraag of een in het buitenland opgeleide arts wel of niet in het BIG-register voor artsen mag worden ingeschreven, met name op het niveau van de opleiding tot basisarts die betrokkene heeft gevolgd. De vraag of betrokkene voor Nederland een verblijfs- en een tewerkstellingsvergunning kan krijgen is een aangelegenheid voor respectievelijk de staatssecretaris van Justitie en van Arbeidsbureau Nederland. Wel is het zo dat de minister van VWS toetst of met de toelating van de arts een wezenlijk Nederlands belang wordt gediend (wat een toets op aanwezigheid van prioriteit genietend aanbod impliceert) en of voldoende wervingsinspanningen binnen Nederland en de rest van de EER zijn verricht door de werkgever. Het resultaat van deze toets dient als advies aan Arbeidsbureau Nederland. </antwoord>
      <antwoord nummer="4">Ja, deze argumenten gelden ook hier. </antwoord>
      <antwoord nummer="5">Mijn dringende beroep op werkgeversorganisaties had betrekking op de werving van verplegenden en verzorgenden en niet zozeer op medisch specialisten. Voor deze «vrije beroepsbeoefenaren» geldt het bepaalde in de «Circulaire verklaring omtrent de vakbekwaamheid van buitenslands gediplomeerden volksgezondheid», 29 juli 1998. In die circulaire heb ik in paragraaf 6 aangegeven dat een gezondheidsinstelling moet aantonen dat er behoefte bestaat aan een bepaalde buitenlandse beroepsbeoefenaar vanwege een wezenlijk Nederlands volksgezondheidsbelang en dat daarin niet kon worden voorzien door een beroepsbeoefenaar van uit de EER. «Bewijzen van dit laatste moeten bij de aanvraag worden meegestuurd. Indien het wezenlijke Nederlandse volksgezondheidsbelang betrekking heeft op een specialisatie, is geclausuleerde inschrijving in het BIG-register pas mogelijk nadat de desbetreffende specialisten-registratiecommissie een uitspraak heeft gedaan dat de buitenlandse beroepsbeoefenaar in aanmerking kan komen voor een beoordelingsstage binnen het desbetreffende specialisme. Als een beoordelingsstage een gelijkwaardige vakbekwaamheid vaststelt, kan de buitenlandse beroepsbeoefenaar in aanmerking komen voor ongeclausuleerde inschrijving.» Dit betekent inschrijving als basisarts met daarbij de aantekening van het specialisme. </antwoord>
      <antwoord nummer="6 en 7">Zie ook mijn antwoord op vraag 4 en 5. De Zuid-Afrikaanse regering heeft mij laten weten het eens te zijn met het Nederlandse beleid in dezen en dat er geen aanleiding is voor aanvullende maatregelen. </antwoord>
      <antwoord nummer="8">Neen. In de eerste plaats omdat de Zuid-Afrikaanse regering het eens is met het Nederlandse beleid in dezen. In de tweede plaats geldt dat de voorwaarden waaronder tewerkstellingsvergunningen worden verleend ten behoeve van de tewerkstelling van vreemdelingen zijn neergelegd in de Wet arbeid vreemdelingen (Wav) en onderliggende regelgeving. Zoals aangegeven in mijn brief aan de Tweede Kamer van 2 februari jl. biedt de Wav geen juridische basis voor het stellen van de voorwaarde dat niet geworven mag worden onder werkenden of voor een verbod op afgifte van een tewerkstellingsvergunning voor een werkende arbeidskracht vanwege het risico dat tewerkstelling in Nederland leidt tot een tekort aan personeel in het land van herkomst. Zoals aangegeven onder 1 gaat het in het onderhavige geval om zeer kleine aantallen en is het niet aannemelijk dat er een probleem in Zuid-Afrika ontstaat. De situatie ten aanzien van de tewerkstelling van verplegenden en verzorgenden is anders, omdat met betrekking tot de tewerkstelling van deze beroepsbeoefenaars afspraken zijn gemaakt in het kader van het Convenant Arbeidsmarkt Zorgsector (CAZ). In die afspraken is opgenomen dat, in beginsel, geen tewerkstellingsvergunning wordt verleend indien het een land van herkomst betreft dat een tekort op de arbeidsmarkt voor verplegend of verzorgend personeel kent. Deze afspraak geeft Arbeidsbureau Nederland een basis om geen tewerkstellingsvergunningen af te geven voor verplegend en verzorgend personeel uit Zuid-Afrika en Suriname. U bent daarover geïnformeerd met de brief die de minister van Sociale Zaken en Werkgelegenheid mede namens mij op 29 mei jl. heeft doen toekomen. Ten aanzien van de werving van ander medisch personeel bestaat een dergelijke afspraak niet. </antwoord>
      <noten afkomstig="antwoord"/>
   </antwoorden>
</kvr>
