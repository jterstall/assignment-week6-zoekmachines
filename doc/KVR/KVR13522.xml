<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over een te hoge dosis straling bij CT-scans voor kinderen. (Ingezonden 22 maart 2001); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13522
</item>
         <item attribuut="Inhoud">Vragen over richtlijnen die een te hoge dosis straling bij kinderen voorkomen.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Jeugdgezondheidszorg Kanker Radioactiviteit</item>
         <item attribuut="Vindplaats">Kamervragen met antwoord 2000-2001, nr. 1047, Tweede Kamer</item>
         <item attribuut="Vraagnr_bij_indiening">2000108320</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2001-04-17</item>
         <item attribuut="Datum_indiening">2001-03-22</item>
         <item attribuut="Document-id">KVR13522</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2177" allpagenumbers="2177 2178 2179" vetnummer="2000108320" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13522" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1047" onderwerp="" indiendatum="2001-03-22">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-04-17">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u berichten bevestigen dat kinderen die een CT-scan ondergaan routinematig een dosis straling ontvangen die bedoeld is voor volwassenen? <voetnoot nummer="1"/>
      </vraag>
      <vraag nummer="2">Zijn kinderen meer gevoelig voor radioactiviteit dan volwassenen en zijn delende cellen meer kwetsbaar bij blootstelling daaraan? </vraag>
      <vraag nummer="3">Is uit studies gebleken dat in ziekenhuizen in Ohio en Carolina kinderen te vaak aan een te hoge dosis straling worden blootgesteld? </vraag>
      <vraag nummer="4">Is uit studies, zoals gepubliceerd in het februarinummer van American Journal of Roentgenology, gebleken dat als gevolg daarvan zowel de kinderen als volwassenen sterk het risico lopen te sterven aan kanker? </vraag>
      <vraag nummer="5">Is er in Nederland onderzoek gedaan naar de dosis straling die kinderen in ziekenhuizen ontvangen wanneer zij een CT-scan moeten ondergaan en, zo ja, wat waren daarvan de uitkomsten? </vraag>
      <vraag nummer="6">Bestaan er praktische richtlijnen voor de maximaal toegelaten dosis straling, variërend naar de leeftijd van kinderen, in geval van een CT-scan? </vraag>
      <vraag nummer="7">Zo neen, bent u bereid het daarheen te leiden dat op korte termijn bedoelde richtlijnen worden opgesteld en geïmplementeerd? </vraag>
      <noten afkomstig="vraag">
         <noot nummer="1" datum="2001-02-5" bron="Time-magazine">Time-magazine, 5 februari 2001, blz. 51</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="1">In de Europese uitgave van Time werden in een bericht met de kop «Kids, CAT <voetnoot nummer="1"/>scans, cancer: thousands couId die decades down the road» [i] enkele artikelen aangehaald uit het februari-nummer van het American Journal of Roentgenology [ii, iii, iv] die begeleid werden door een redactioneel commentaar in datzelfde tijdschrift [v]. Een artikel op de website TIME.com over hetzelfde onderwerp draagt de meer relativerende titel «No need to panic over kid CAT scans» [vi]. Eén van de aangehaalde artikelen betrof een studie in een kinderziekenhuis in de VS, waar CT-scans van kinderen, gemaakt in andere ziekenhuizen, werden aangeboden ter beoordeling. De apparaat-instellingen waarmee deze CT-scans waren gemaakt zijn met elkaar vergeleken. Het resultaat van de studie was dat in deze 58 CT-scans (bij 32 kinderen) in het algemeen de instellingen van de CT-scanner niet varieerden tussen de leeftijdsgroepen van de patiënten (0–4 jaar, 5–8 jaar, 9–12 jaar, 13–16 jaar). De auteurs concluderen daaruit dat in het algemeen de instelling van de CT-scanner niet wordt aangepast aan de leeftijd van de kinderen, dat de gebruikte instellingen in de buurt komen van de aanbevolen waarden voor volwassenen en dat derhalve kinderen bij een lichaams-CT onderzoek mogelijk een onnodig hoge dosis ontvangen. Daarbij moet worden aangetekend dat (1) deze studie alleen de lokale situatie in de omgeving van een kinderziekenhuis in de VS weergeeft, (2) de patiëntdosis niet is gemeten, noch is afgeleid uit de gebruikte parameters en (3) in de studie niet is gekeken naar de instellingen die werkelijk worden gebruikt voor CT-scans voor volwassenen in die regio. Voor informatie over de situatie in Nederland wordt verwezen naar de antwoorden op vragen 5 tot 7. </antwoord>
      <antwoord nummer="2">Verschillende studies laten zien dat eenzelfde stralingsdosis bij kinderen een grotere kans heeft kanker te veroorzaken dan bij volwassenen: het risico neemt af met de leeftijd. Schattingen van het leeftijdsafhankelijke risico van ioniserende straling zijn voornamelijk gebaseerd op incidentie van kanker bij overlevenden van de atoombom-explosies in Japan. Volgens de ICRP («International Commission on Radiological Protection») is het sterfterisico door ioniserende straling voor 0–9 jarigen ongeveer 5x hoger dan voor 40–49 jarigen [vii]. Dit zou (gedeeltelijk) kunnen komen door de hogere celdelingactiviteit bij kinderen, maar heeft zeker ook te maken met het feit dat naarmate er meer tijd verstrijkt na blootstelling, de kans op kanker toeneemt. Blootgestelde kinderen hebben een langere tijd voor de boeg waarin een tumor tot ontwikkeling kan komen dan blootgestelde volwassenen. </antwoord>
      <antwoord nummer="3">Uit het onder punt 1) besproken artikel [iii] is niet duidelijk in welk van de kinderziekenhuizen waar de auteurs werkzaam zijn (Durham in North Carolina, of Cincinnati in Ohio), de studie is uitgevoerd. In het artikel staat dat de bekeken CT-scans werden gemaakt in ziekenhuizen in het zuidoosten van de VS, waarschijnlijk dus rond het ziekenhuis in North Carolina. Zoals gesteld onder 1) werden in die ziekenhuizen de instellingen van de CT-scanner niet aangepast aan de leeftijd (het postuur) van de kinderen. Om kleinere (dunnere) patiënten even goed te af te beelden als mensen met een groter (dikker) postuur is minder straling nodig. Dat de gebruikte instellingen van de CT-scanners bij kinderen onafhankelijk bleken van de leeftijd suggereert dus dat tenminste een aantal van de 32 kinderen waarvan de CT-scans bekeken zijn een hogere stralingsdosis zouden hebben ontvangen dan strikt noodzakelijk. Daarbij dient te worden aangetekend dat er voor medische blootstellingen geen limieten gelden. De grootte van de gezondheidswinst is bepalend voor de mate waarin eventuele neveneffecten worden geaccepteerd. Deze afweging wordt per patiënt gemaakt. Omdat er geen limiet wordt overtreden kan dus in principe niet worden gesproken van een «te hoge dosis». Dit laat onverlet dat vaak maatregelen mogelijk en nodig zijn om de dosis zo veel als redelijkerwijs mogelijk te reduceren, zoals gesteld in artikel [ii] uit het Am. J. Roentgenology. </antwoord>
      <antwoord nummer="4" voetnoot="2">In één van de onder 1) aangehaalde artikelen [iv] wordt de gemiddelde sterftekans aan kanker door straling berekend uit de dosis die patiënten ontvangen bij een CT-scan. Daarbij wordt uitgegaan van een Brits veldonderzoek naar patiëntdosis bij CT-scans van volwassenen uit 1989. De auteurs nemen aan dat bij kinderen dezelfde instellingen van de CT-scanners worden gebruikt als bij volwassenen. Hiermee wordt de gemiddelde effectieve dosis per CT-scan voor kinderen berekend. Deze wordt gecombineerd met het leeftijdsafhankelijke sterfterisico (zie onder 2). De auteurs berekenen op deze manier dat in de VS het jaarlijkse aantal van 24 miljoen CT-scans, waarvan 600 000 <voetnoot nummer="2"/>bij kinderen onder de 15 jaar, uiteindelijk zou kunnen leiden tot 2500 doden, waaronder 480 personen die als kind onder de 15 jaar werden blootgesteld. Daarbij tekenen de auteurs aan dat van de 600 000 kinderen die jaarlijks worden blootgesteld, er sowieso uiteindelijk 140 000 aan kanker zullen overlijden. Theoretisch zouden bijna 500 hiervan dus kunnen toegeschreven worden aan CT-scans op jeugdige leeftijd. Naast het feit dat de onzekerheden in deze schatting groot zijn, zowel voor de gemiddelde effectieve patiëntdosis als voor het sterfterisico, is hierbij van belang dat een CT-scan wordt gemaakt op medische indicatie. Doorgaans bevordert een CT-scan de gezondheid van een patiënt: een juiste diagnose en daarop gebaseerde behandeling kan direct levensreddend zijn, het kleine toegevoegde risico op kanker op latere leeftijd is een bijwerking waarmee rekening gehouden dient te worden. De stralingsdosis voor de patiënt (en het daaraan verbonden risico) is dus één van de aspecten die in de rechtvaardiging van het medisch onderzoek moet worden meegenomen. De auteurs van het artikel [iv] stellen expliciet dat voor de CT-scans bij kinderen de kosten-baten balans zonder meer doorslaat naar de baten, ofwel dat er geen reden is vraagtekens te zetten bij de rechtvaardiging van CT-scans bij kinderen. De studies maken wel duidelijk dat bij CT-onderzoeken bij kinderen in de VS ruimte is voor optimalisatie: de patiëntdosis zou mogelijk verlaagd kunnen worden zonder verlies van beeldkwaliteit of diagnostische waarde. Merk op dat optimalisatie leidt tot een minimalisatie van het risico, maar niet tot het verdwijnen ervan. </antwoord>
      <antwoord nummer="5">In Nederland werden in 1998 in totaal naar schatting 485 000 CT-onderzoeken gedaan [viii]. Van één representatief ziekenhuis is bekend dat van de CT-onderzoeken ongeveer 2,5% worden gedaan bij patiënten van 0 tot 9 jaar en 6,8% bij patiënten van 10–24 jaar. Indien wordt aangenomen dat deze verdeling van toepassing is op alle CT-scans in Nederland, volgt daaruit een jaarlijks totaal van 12 000 CT-scans bij kinderen van 0–9 jaar en 33 000 onderzoeken bij patiënten van 10–24 jaar. Met nadruk wordt gesteld dat dit grove schattingen zijn aangezien de aantallen CT-scans bij kinderen niet gelijkelijk verdeeld zijn over de ziekenhuizen. Overigens bestaat de indruk dat in Nederland minder snel een CT-scan van kinderen wordt gedaan dan in de VS omdat in Nederland voor diagnostische beeIdvorming van kinderen vaker gebruik gemaakt wordt van echografie [ix]. In 1998 is in een vergelijkend onderzoek in 9 Nederlandse ziekenhuizen de patiëntdosis voor drie röntgenonderzoeken bij kinderen bepaald [x]. Hoewel per onderzoek de effectieve doses tot een factor 10 uiteen liepen tussen de verschillende ziekenhuizen, werden nergens de referentiewaarden van de Europese Commissie, voor de intreedosis bij deze onderzoeken bij kinderen, overschreden: de intreedoses lagen gemiddeld een factor 2,5 tot 4,5 onder de aanbevolen waarden. Naar de dosis voor CT-scans bij kinderen is in Nederland geen onderzoek gedaan. Halverwege de jaren ’90 is in Nederland een vergelijkend onderzoek naar de patiëntdosis bij CT-scans (bij volwassenen) gedaan in 18 ziekenhuizen [xi]. Daarbij werd gevonden dat de gemiddelde effectieve patiëntdosis voor eenzelfde CT-onderzoek een factor 6 kan verschillen tussen ziekenhuizen. Er is niet gekeken in hoeverre de instellingen van de CT-scanner werden aangepast aan het postuur van de patiënt. </antwoord>
      <antwoord nummer="6">Voor medische blootstellingen van patiënten worden (internationaal en nationaal) geen dosislimieten toegepast. Op dit ogenblik worden op Europees niveau «referentieniveaus» voor de dosis ontwikkeld voor standaard uitgevoerde diagnostische verrichtingen bij groepen patiënten met een standaard postuur [xii]. Vanwege de grote verschillen in anatomie en ziektebeelden zijn referentieniveaus niet van toepassing op individuele patiënten. In [xii] wordt gesteld dat referentieniveaus voor onderzoeken bij kinderen zeer nuttig zouden zijn, maar dat ze (o.a. door de lage frequentie van voorkomen) moeilijk vast te stellen zijn en dat daarom prioriteit moet worden gegeven aan het ontwikkelen van referentieniveaus bij veel voorkomende diagnostische verrichtingen bij volwassenen. Wel zijn Europese richtlijnen voor verwijzingscriteria voor diagnostische beeldvorming gepubliceerd [xiii], met daarin o.a. aanbevelingen voor diagnostische onderzoeken bij kinderen bij verschillende indicaties. Slechts voor een zeer klein aantal indicaties bij kinderen wordt CT aanbevolen als onderzoek. Verder zijn er Europese richtlijnen voor kwaliteitscriteria voor röntgenonderzoeken (geen CT) bij kinderen [xiv] en Europese richtlijnen voor kwaliteitscriteria voor computertomografie [xv]. Dr. J. Geleijns van het LUMC in Leiden is voorzitter van de Europese CT werkgroep die publicatie [xv] heeft samengesteld. Deze werkgroep heeft als doel ook kwaliteitscriteria voor CT scans van kinderen te publiceren [xvi]. De sectie Kinderradiologie van de Nederlandse Vereniging voor Radiologie werkt aan een advies over de dosis bij CT-scans bij kinderen in Nederland [xvii]. Er zijn ziekenhuizen in Nederland waar reeds gewerkt wordt met een protocol voor kinder-CT-scans. </antwoord>
      <antwoord nummer="7" voetnoot="1 2">Zoals bIijkt uit de antwoorden op vraag 6 wordt zowel op het niveau van de EU als in Nederland gewerkt aan praktische richtlijnen voor CT-onderzoek bij kinderen. Daarnaast wordt met het in voorbereiding zijnde nieuwe Besluit Stralingsbescherming (BS) ook een juridisch kader ontwikkeld om bescherming van de patiënt tegen blootstelling aan ioniserende straling te waarborgen. Een van de artikelen in het ontwerp BS heeft expliciet betrekking op de bescherming van kinderen. Hierin wordt onder andere gesteld dat de ondernemer onder wiens verantwoordeIijkheid een medische blootstelling plaatsvindt ervoor zorg dient te dragen dat passende radiologische apparatuur, technieken en randapparatuur worden gebruikt voor radiologische verrichtingen bij kinderen. Naar verwachting zal het nieuwe BS in de zomer van 2001 in werking treden. <voetnoot nummer="1"/>De Nederlandse afkorting van Computertomografie is CT. Ook de Engelse afkorting is CT (Computed Tomography). In het Amerikaans-Engels wordt vaak de term Computed Axial Tomography of Computer-Assisted Tomography gebruikt. afgekort tot CAT. <voetnoot nummer="2"/>Het artikel in Time [i] meldt 1.6 mi]ioen CT-opnamen bij kinderen per jaar in de VS, terwijl de oorspronkelijke publikatie [iv] spreekt van 600 000 opnamen. Referenties i Lemonick MD. Kids, CAT scans. cancer: thousands could die decades down the road. i Time, February 5, 2001, p. 51. ii DonneIly LF, Emery KH, Brody AS, Laor T, Gylys-Morin VM, Anton CG, Thomas SR, Frush DP. Minimizing radiation dose for pediatric body applications of single-detector helical CT: strategies at a large Children’s Hospital. Am J Roentgenol. 176 (2), 303–6 (2001). iii Paterson A, Frush DP, Donnelly LF. Helical CT of the body: are settings adjusted for pediatric patients? Am J Roentgenol. 176 (2), 297–301 (2001). iv Brenner D, Elliston C, Hall E, Berdon W. Estimated risks of radiation-induced fatal cancer from pediatric CT. Am J Roentgenol. 176 (2), 289-96 (2001). v Rogers LF. Taking Care of Children: Check Out the Parameters Used for Helical CT. Am J Roentgenol. 176 (2), 287 (2001). vi Bjerklie D. No need to panic over kid CAT scans. Time.com, January 24, 2001: http://www.time.com/time/nation/ article/0,8599,96536,00.html, (geraadpleegd op 23 maart 2001). vii International Commission on Radiological Protection. 1990 Recommendations of the International Commission on Radiological Protection. Annals of the ICRP 21 (1–3); Oxford: Pergamon Press; 1991 . viii Brugmans MJP, Lembrechts J. Informatiesysteem medische stralingstoepassingen: een pilotstudie. RIVM rapport 610059008, Bilthoven, concept ix Dr. HM Zonderland, radioloog LUMC, persoonlijke mededeling 28 maart 2001 . x Geleijns J, van Vliet M. Stralenbelasting bij kinderradiologie (verslag van een vergelijkend onderzoek in 9 Nederlandse ziekenhuizen) IRS rapport 98–01A, 1998. xi van Unnik JG, Broerse JJ, Geleijns J, Jansen JT, Zoetelief J, and Zweers D. Survey of CT techniques and absorbed dose in various Dutch hospitals. Br. J. Radiol. 70:367–371; 1997. xii European Commission. Directorate-General Environment, Nuclear Safety and Civil Protection. Guidance on diagnostic reference levels (DRLs) for medical exposures. Radiation Protection 109, 1999. (http://europa.eu.int/comm/ environment/radprot/109/ rp109-en.pdf). xiii European Commission. Directorate-General for the Environment. Referral guidelines for imaging. Radiation Protection 118, 2001. (http://europa.eu.int/comm/ environment/radprot/118/ rp -118-en.pdf). xiv Kohn MM et al. European guidelines on quality criteria for diagnostic radiographic images in pediatrics. European Commission. EUR 16261 (1999). xv Menzel HG, Schibilla H, Teunen D. (eds.). European guidelines on quality criteria for computed tomography. European Commission. EUR 16262 (1999). (http://www.drs.dk/guidelines/ct/quality/). xvi Dr. J Geleijns, LUMC, persoonlijke mededeling 28 maart 2001. xvii Dr. FJA Beek, radioloog UMCU, lid Sectie Kinderradiologie NVvR, persoonlijke mededeling 29 maart 2001. </antwoord>
      <noten afkomstig="antwoord"/>
   </antwoorden>
</kvr>
