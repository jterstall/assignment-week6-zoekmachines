<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over buslijn 95 van streekvervoer ZWN. (Ingezonden 11 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4868
</item>
         <item attribuut="Rubriek">Verkeer, vervoer en waterstaat (Openbaar vervoer)</item>
         <item attribuut="Trefwoorden">Openbaar vervoer</item>
         <item attribuut="Vindplaats">Kamervragen met antwoord 1996-1997, nr. 1148, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1997-05-02</item>
         <item attribuut="Datum_indiening">1997-04-11</item>
         <item attribuut="Document-id">KVR4868</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1 2345" allpagenumbers="1 2345 2346" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1148" onderwerp="" indiendatum="1997-04-11">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1997-05-2">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u de vorig jaar verleende toestemming aan streekvervoer ZWN om buslijn 95 te vervangen door een Interlinerdienst ingetrokken? <voetnoot nummer="1"/>Zo ja, welke maatregelen heeft u exact genomen? </vraag>
      <vraag nummer="2">Bent u bekend met de reactie van ZWN die aangeeft vooralsnog niet van plan te zijn om de dienstregeling aan te passen? </vraag>
      <vraag nummer="3">Op welke wijze gaat u ervoor zorgen dat de reizigers in Valkenburg en Noordwijk weer op zo kort mogelijke termijn over een vervoersvoorziening kunnen beschikken vergelijkbaar met de situatie voorafgaande aan de vervanging van lijn 95 door de Interliner? </vraag>
      <vraag nummer="4">Bent u bereid de Kamer te informeren over de resultaten van uw inspanningen? </vraag>
      <vraag nummer="5">In hoeverre doen zich op andere plaatsen in het land problemen met Interlinerverbindingen voor? Kunt u hiervan een overzicht verstrekken en aangeven welke problemen dit zijn? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Bij besluit van 2 april 1997 is de regeling vaststelling trajectgebonden tarieven gewijzigd (nr DGV/WJZ/V-720400), waarbij het Interlinertarief dat met ingang van 3 november 1996 gold voor het traject Noordwijk–Den Haag, is ingetrokken. Voor dit trajectgedeelte was het Interlinertarief per 3 november 1996 vastgesteld. Gelijktijdig met de introductie van Interliner 391 kwam in hetzelfde dienstregelingsvoorstel van de ZWN-groep de oorspronkelijke buslijn 95 te vervallen. </antwoord>
      <antwoord nummer="2">De reactie van de ZWN-groep, dat zij vooralsnog niet van plan zijn het hanteren van de Interlinertarieven te staken, heb ik via de pers vernomen. Op 22 april jl. heeft een gesprek met ZWN over deze problematiek plaatsgevonden, waarbij ZWN heeft aangegeven dat het Nationaal tariefsysteem op die lijn zal worden ingevoerd en het teveel betaalde ten opzichte van het niveau van Nationaal tariefsysteem op vertoon van het Interlinervervoerbewijs zal worden gerestitueerd. </antwoord>
      <antwoord nummer="3">Intrekking van het Interlinertarief staat formeel los van de procedure, waarbij de dienstregeling voor deze Interliner is goedgekeurd. Vervoerder is, ingevolge de geldende wet- en regelgeving, gehouden de dienstregeling onverkort uit te voeren; dat betekent in concreto dat de Interlinerdienstregeling tegen het Nationaal tariefsysteem wordt uitgevoerd. Wel staat het vervoerder vrij om een wijzigingsvoorstel voor de thans vigerende dienstregeling in te dienen. Bij de beoordeling van dat eventuele voorstel zullen de belangen van de betreffende reizigers worden meegewogen. </antwoord>
      <antwoord nummer="4">Vanzelfsprekend ben ik bereid de Kamer te informeren over de resultaten van de thans voorliggende problematiek. </antwoord>
      <antwoord nummer="5" voetnoot="1">In mijn brief van 28 augustus 1996 <voetnoot nummer="1"/>met als onderwerp Evaluatie Interliners heb ik u reeds bericht over een aantal probleempunten die zich rond de Interliner hebben voorgedaan. Samenvattend gaat het thans om de volgende zaken: – over de tarieven voor scholieren op de verbindingen Nijmegen–Eindhoven en Tiel–Nijmegen zijn enkele bezwarenprocedures gevoerd, die ertoe hebben geleid dat ik een tijdelijke tariefmaatregel voor scholieren van 12 tot en met 18 jaar heb genomen, die neerkomt op een tariefniveau vergelijkbaar met het Nationale tariefsysteem voor deze specifieke groep. Dit tijdelijke tarief geldt voor scholieren, voorzover zij reeds vóór introductie van de Interliner op deze verbindingen met de vervangen sneldienst reisden. – voor de verbinding Haarlem–Schiphol geldt dat het Interlinertarief juni vorig jaar is ingetrokken. Desondanks heeft de vervoerder NZH het Interlinertarief gehandhaafd. Om die reden stelt de Rijksverkeersinspectie op dit moment een proces-verbaal tegen de NZH op. – de verbinding Alphen–Den Haag is gestart zonder dat daarvoor een Interlinertarief is vastgesteld. In dit geval zijn er geen bezwaren van reizigers geweest, terwijl bovendien een aantal wegbeheerders (Rijkswaterstaat en gemeenten) bezig zijn beduidende verbeteringen in de infrastructuur te realiseren, die tot gevolg kunnen hebben dat de verbinding alsnog aan de snelheidscriteria voor het Interlinertarief voldoet. In overleg met betrokkenen zal ik mij beraden over het gevolg hiervan. – voor de Interlinerverbinding over de Afsluitdijk wordt als uitzondering op de regel een onderliggend net niet verplicht gesteld. Daartegen is door onder andere Rover beroep aangetekend. Op 14 mei aanstaande is de behandeling ter zitting van dit beroep. Voor scholieren van 12 tot en met 18 jaar geldt voor deze verbinding structureel een gereduceerd Interlinertarief. Ik vertrouw erop u hiermee afdoende geïnformeerd te hebben. </antwoord>
      <noten afkomstig="antwoord">
         <noot nummer="1">VW-96-625</noot>
      </noten>
   </antwoorden>
</kvr>
