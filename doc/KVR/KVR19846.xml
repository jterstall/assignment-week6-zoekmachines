<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de minister van Justitie over controle op zelfmelders. (Ingezonden 23 januari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19846
</item>
         <item attribuut="Inhoud">Vragen over de regels rond weekendverlof voor gedetineerden.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gevangeniswezen</item>
         <item attribuut="Vindplaats">Kamervragen met antwoord 2003-2004, nr. 1150, Tweede Kamer</item>
         <item attribuut="Vraagnr_bij_indiening">2030406800</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2004-03-25</item>
         <item attribuut="Datum_indiening">2004-01-23</item>
         <item attribuut="Document-id">KVR19846</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2441" allpagenumbers="2441 2442" vetnummer="2030406800" code="0304tkkvr1150" lopendefooter="Tweede Kamer, vergaderjaar 2003–2004, Aanhangsel" filenaam="KVR19846" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1150" onderwerp="" indiendatum="2004-01-23">
         <vrager partij="VVD" oorsprong="parlement">Griffith</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="25 maart 2004), zie ook Aanhangsel Handelingen nr. 874, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met de zaak H. O.? <voetnoot nummer="1"/>
      </vraag>
      <vraag nummer="2">Verblijft H. O. in het regime van een half open inrichting en is hij een zogenaamde zelfmelder? Meldt hij zichzelf na afloop van zijn verlof of heeft de politie hem moeten oppakken? Indien hij is opgepakt, welke gevolgen heeft dit gehad voor zijn recht op verlof? </vraag>
      <vraag nummer="3">Heeft betrokkene zich gedurende zijn verlof schuldig gemaakt aan strafbare feiten, intimidatie en/of bedreiging? Welke controle vond hierop plaats? </vraag>
      <vraag nummer="4">Kunt u precies aangeven op welke grond iemand recht op weekendverlof krijgt, welke voorwaarden hierbij worden gesteld, wie toezicht houdt op naleving van die voorwaarden en welke sancties worden toegepast bij het niet naleven daarvan? Worden deze beleidsregels in alle gevallen strikt nageleefd? </vraag>
      <vraag nummer="5">Op welke wijze wordt rekening gehouden met de leefbaarheid van de buurt waar de veroordeelde in terugkeert? </vraag>
      <vraag nummer="6">Hoe luidt het beleid indien zich incidenten voordoen gedurende respectievelijk het verlof, de vervroegde invrijheidstelling, de proeftijd, enzovoort? In hoeveel gevallen hebben zich incidenten voorgedaan gedurende respectievelijk het verlof, de vervroegde invrijheidstelling, de proeftijd, enzovoort? In hoeveel gevallen is het beleid niet nageleefd en wat was hiervoor de reden? </vraag>
      <vraag nummer="7">Wat is de stand van zaken met betrekking tot het ontwikkelen van wetgeving om de vervroegde invrijheidstelling weer voorwaardelijk te maken? </vraag>
      <noten afkomstig="vraag">
         <noot nummer="1">Haagse Courant, 21januari 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3" voetnoot="1">Alvorens nader op uw vragen in te gaan, merk ik het volgende op. Naam en toenaam van betrokkene zijn uitvoerig in de media geopenbaard, evenals de aankondiging dat u mij over betrokkene vragen zou gaan stellen. Ik zal u in het licht van het bovenstaande in algemene termen informeren met het oog op de bescherming van de persoonlijke levenssfeer van betrokkene. Indien u dat wenst, ben ik bereid u in vertrouwen nader te informeren over de persoonlijke situatie van betrokkene. Zelfmelders Een zelfmelder verblijft na diens veroordeling in de vrije samenleving in afwachting van een oproep voor het ondergaan van een onherroepelijke vrijheidsstraf. De zelfmelder wordt geplaatst in een beperkt beveiligde inrichting (een zogenaamde half open inrichting) en dient zich dan ook na te zijn opgeroepen bij die inrichting in persoon te melden. Verlof Het recht op verlof voor gedetineerden is neergelegd in artikel 26, eerste en derde lid, van de Penitentiaire beginselenwet en is geregeld in de Regeling tijdelijk verlaten van de inrichting <voetnoot nummer="1"/>(bijgevoegd). Deze regeling kent drie soorten van verlof, te weten algemeen verlof, regimesgebonden verlof en incidenteel verlof. Daarnaast geeft deze regeling criteria voor het verlenen van strafonderbreking. Inrichtingen met een beperkt beveiligingsniveau kennen een regimesgebonden verlof, de frequentie daarvan is eenmaal in de vier weken. Regimesgebonden verlof De directeur stelt na binnenkomst in een beperkt beveiligde inrichting in overleg met de gedetineerde een verlofschema op, aan de hand waarvan het vierwekelijks verlof wordt verleend. Het regimesgebonden verlof heeft het karakter van een onbegeleid verlof. Er vindt door justitie of politie dan ook geen specifieke controle plaats op de wijze waarop een gedetineerde uit een beperkt beveiligde inrichting zijn verlof doorbrengt. Incidenten tijdens verlof Indien zich tijdens het verlof incidenten voordoen, dan kan de directeur de maatregelen treffen als genoemd in artikel 10, eerste lid, van de Regeling tijdelijk verlaten van de inrichting. Daarnaast kunnen politie en openbaar ministerie optreden in het kader van hun taakuitoefening. Onttrekking aan detentie Indien een zelfmelder verwijtbaar niet tijdig van verlof terugkeert, wordt de politie verzocht hem aan te houden. Na aanhouding wordt hij als arrestant in een normaal beveiligde inrichting geplaatst, in de regel in een huis van bewaring. Er is dan sprake van een nieuwe detentiesituatie. Dit heeft ondermeer tot gevolg dat de gedetineerde zijn status van zelfmelder verliest. </antwoord>
      <antwoord nummer="4">Het weekendverlof komt toe aan een gedetineerde die een onherroepelijke vrijheidsstraf ondergaat in een zeer beperkt beveiligde inrichting (een zogenaamde open inrichting). Het weekendverlof is geregeld in artikel 19 van de Regeling tijdelijk verlaten van de inrichting. Overigens is de term weekendverlof geen wettelijke term, maar deze is ontleend aan het spraakgebruik: de regeling spreekt van regimesgebonden verlof in het weekend. Evenals algemeen verlof wordt regimesgebonden verlof toegekend tenzij er sprake is van een of meer weigeringsgronden zoals vermeld in artikel 4 van de Regeling tijdelijk verlaten van de inrichting. Aan het toekennen van verlof wordt krachtens artikel 5, eerste lid, van de Regeling (tijdelijk verlaten van de inrichting) als algemene voorwaarde gesteld, dat het Nederlands grondgebied niet mag worden verlaten tenzij het verlofadres redelijkerwijs alleen over buitenlands grondgebied kan worden bereikt. Verder kunnen bijzondere voorwaarden worden gesteld die het gedrag van de gedetineerde betreffen. Het kan daarbij gaan om het gedrag van de gedetineerde in de inrichting, voorafgaand aan het verlof, als ook om zijn gedrag tijdens het verlof. Daarbij kan bijvoorbeeld worden gedacht aan het mijden van bepaalde plaatsen, het vermijden van contact met het slachtoffer of het zich onthouden van alcoholgebruik. Voor wat betreft de justitiële reactie naar aanleiding van een incident verwijs ik naar hetgeen ik daarover heb gemeld in het antwoord naar aanleiding van vraag 3. Mij is niet gebleken dat de Regeling tijdelijk verlaten van de inrichting in de praktijk niet zou worden nageleefd. </antwoord>
      <antwoord nummer="5">Tijdens de tenuitvoerlegging van de vrijheidsstraf zien verschillende van de weigeringsgronden inzake verlof, genoemd in artikel 4 van de Regeling tijdelijk verlaten van de inrichting, op de belangen van de samenleving in het algemeen en de buurt waar betrokkene woont in het bijzonder. Ik wijs u in dat verband op de gronden, genoemd onder b, f, g, h en i van het genoemde artikel. </antwoord>
      <antwoord nummer="6">Voor wat het eerste deel van de vraag betreft zij verwezen naar het antwoord op de vragen 2 en 3. De artikelen 15 tot en met 15c van het Wetboek van Strafrecht bevatten bepalingen met betrekking tot de vervroegde invrijheidstelling. De voor het Openbaar Ministerie geldende Aanwijzing vordering uitstel of achterwege laten van vervroegde invrijheidstelling (nr. 2003A004) regelt nader wanneer een vordering tot uitstel of achterwege laten van vervroegde invrijheidstelling op grond van artikel 15a van het Wetboek van Strafrecht wordt ingediend. Vervroegde invrijheidstelling betekent voor een veroordeelde dat zijn invrijheidstelling definitief is. Er is derhalve geen bijzonder beleid met betrekking tot incidenten gedurende de vervroegde invrijheidstelling. Bij veroordeling tot een (deels) voorwaardelijke straf met de daarbij vastgestelde proeftijd en voorwaarden kan de rechter, indien binnen de proeftijd enige gestelde voorwaarde niet wordt nageleefd, op vordering van het Openbaar Ministerie gelasten dat (een gedeelte van) de niet tenuitvoergelegde straf alsnog zal worden tenuitvoergelegd (conform het bepaalde in de artikelen 14g en volgende van het Wetboek van Strafrecht). Het Openbaar Ministerie gaat in geval sprake is van niet naleving van enige opgelegde voorwaarde in de regel over tot indiening van genoemde vordering. In 2003 hebben 337 personen (1,5% van het totaal aantal verlofbewegingen) die verbleven in penitentiaire inrichtingen met een beperkt beveiligingsniveau zich onttrokken aan de detentie. Het ging daarbij niet om ontvluchtingen uit inrichtingen maar om onttrekking op andere wijze, zoals het niet terugkeren van verlof. Incidenten tijdens het verlof meldt de politie in de regel aan de directeur van de desbetreffende inrichting. Registratie van deze incidenten vindt alleen plaats op persoonsniveau, zodat landelijke of cumulatieve cijfers daarover niet beschikbaar zijn. </antwoord>
      <antwoord nummer="7" voetnoot="1">Momenteel wordt op het departement een wetsvoorstel voor de herziening van de vervroegde invrijheidstelling in een invrijheidstelling onder voorwaarden opgesteld. Nadat dit wetsvoorstel is afgestemd met de betrokken ketenpartners zal het in consultatie worden gegeven volgens de geldende procedures. Vervolgens wordt het wetsvoorstel besproken in de ministerraad en, na akkoord, voor advies voorgelegd aan de Raad van State. Gelet op de gebruikelijke termijnen kan het advies van de Raad van State worden verwacht eind van dit jaar. Dit betekent dat het wetsvoorstel begin volgend jaar aan de Tweede Kamer kan worden aangeboden <voetnoot nummer="1"/>. </antwoord>
      <noten afkomstig="antwoord">
         <noot nummer="1">Staatscourant 1998, 247</noot>
      </noten>
   </antwoorden>
</kvr>
