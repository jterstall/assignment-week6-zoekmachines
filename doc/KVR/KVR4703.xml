<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over de groep Tamils die begin maart op Schiphol is aangekomen. (Ingezonden 7 maart 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4703
</item>
         <item attribuut="Inhoud">Inzake de vraag of 15 Tamils die begin maart 1997 op Schiphol zijn aangekomen momenteel een gesloten OC-procedure doorlopen. OC is Onderzoeks- en Opvangcentrum</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Schiphol Vluchtelingen</item>
         <item attribuut="Vindplaats">Kamervragen met antwoord 1996-1997, nr. 1012, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-04-08</item>
         <item attribuut="Datum_indiening">1997-03-07</item>
         <item attribuut="Document-id">KVR4703</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2069" allpagenumbers="2069 2070" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1012" onderwerp="" indiendatum="1997-03-7">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1997-04-8">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Doorlopen 15 Tamils uit Sri Lanka, die begin maart 1997 op Schiphol zijn aangekomen, momenteel een gesloten OC-procedure? </vraag>
      <vraag nummer="2">Bent u ook op de hoogte van de reden die de Immigratie en Naturalisatiedienst opgeeft voor deze detentie, namelijk het feit dat een percentage van de groep Tamils die enige weken eerder is aangekomen, met onbekende bestemming is vertrokken? </vraag>
      <vraag nummer="3">Vindt u het feit, dat een groep landgenoten van deze asielzoekers uit de opvangcentra is verdwenen, een sterk argument voor de toepassing van een dergelijk ingrijpende maatregel? </vraag>
      <vraag nummer="4">Acht u deze maatregel ex artikel 7a Vw niet prematuur, nu men nog in afwachting is van de uitspraak van de Rechtseenheidskamer met betrekking tot uw standpunt ten aanzien van verantwoorde verwijdering naar Sri Lanka? OC = Onderzoeks- en Opvangcentrum. </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De vijftien Tamils die op 2 maart 1996 op Schiphol bij de Koninklijke Marechaussee te kennen gaven een asielverzoek te willen indienen, zijn diezelfde dag overgebracht naar het Aanmeldcentrum Schiphol. Daar zijn zij voorbereid op de asielprocedure en heeft een eerste gehoor plaatsgevonden met behulp van een tolk. Conform het op dat moment geldende beleid, dat in afwachting van de uitspraak van de Rechtseenheidkamer geen personen worden teruggestuurd naar Sri Lanka, is besloten de asielverzoeken niet binnen de 24-uurs termijn in het Aanmeldcentrum af te doen. In verband met de bijzondere omstandigheden van het geval (zie het antwoord op de vragen 2 en 3) is ervoor gekozen betrokkenen niet door te plaatsen naar een OC, maar hen op grond van artikel 7a tweede jo. derde lid te plaatsen in het Grenshospitium. Nadat in eerste aanleg een afwijzende beschikking was uitgereikt, is de vrijheidsontneming voortgezet op grond van artikel 18b Vw. Inmiddels heeft de rechter op 21 maart jl. de door betrokkenen ingestelde beroepen tegen de vrijheidsontnemende maatregel gegrond verklaard en de opheffing van de maatregel bevolen. </antwoord>
      <antwoord nummer="2 en 3">De beslissing om betrokkenen niet door te plaatsen naar een OC, maar onder te brengen in het Grenshospitium, is pas genomen nadat was gebleken dat een aantal wél doorgeplaatste personen die tot dezelfde groep behoorden, reeds na korte tijd met onbekende bestemming uit het OC was vertrokken. Het gegeven dat deze met onbekende bestemming vertrokken vreemdelingen op exact dezelfde wijze, samen met de 15 Tamils waar het thans om gaat, groepsgewijs naar Nederland zijn gereisd, met gebruikmaking van dezelfde reisagent, dezelfde soort documenten en via dezelfde reisroute, vormde op dat moment voldoende aanleiding om het vermoeden te rechtvaardigen dat betrokkenen zich eveneens aan maatregelen van toezicht zouden onttrekken door met onbekende bestemming te vertrekken, indien zij zouden worden doorgeplaatst naar een OC. Daarbij is tevens de bijzondere positie van Schiphol als Schengen-buitengrens in aanmerking genomen, en de internationale verplichting van Nederland richting andere Schengenpartners om illegale toegangsverschaffing tot het Schengengebied tegen te gaan. Wellicht ten overvloede wijs ik er op dat een en ander geenszins van invloed is geweest op de zorgvuldigheid waarmee de individuele asielverzoeken zijn beoordeeld. </antwoord>
      <antwoord nummer="4">Ten tijde van het opleggen van de vrijheidsontnemende maatregel van artikel 7a tweede jo. derde lid werden de mogelijkheden nagegaan om de Tamils in Bulgarije de asielprocedure te laten doorlopen. De vraag naar een eventuele terugzending naar Sri Lanka was op dat moment niet aan de orde en derhalve was de noodzaak niet aanwezig om met het opleggen van de maatregel te wachten op de uitspraak van de Rechtseenheidkamer. </antwoord>
      <noten afkomstig="antwoord"/>
   </antwoorden>
</kvr>
