<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders en Agema (beiden PVV) aan de ministers van Volksgezondheid, Welzijn en Sport en van Justitie over discriminatie van medisch specialisten. (Ingezonden 27 juli 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29409
</item>
         <item attribuut="Inhoud">Vragen naar aanleiding van een artikel in Medisch Contact van 20 juli 2007 over artsen in ziekenhuizen die steeds meer te maken zouden krijgen met moslimmannen die - onder bedreiging van de arts - voor hun vrouw een vrouwelijke arts eisen. Vragensteller vindt het onacceptabel om hieraan toe te geven en verzoekt om een standpunt van de Inspectie voor de Gezondheidszorg (IGZ).</item>
         <item attribuut="Rubriek">Cultuur en taal (Overig) Gezondheidszorg (Medische beroepen) Staats- en bestuursrecht (Grondrechten) Welzijn (Vrouwen)</item>
         <item attribuut="Trefwoorden">Discriminatie Godsdiensten Medische specialisten Vrouwen</item>
         <item attribuut="Vindplaats">Kamervragen met antwoord 2007-2008, nr. 5, Tweede Kamer</item>
         <item attribuut="Vraagnr_bij_indiening">2060722090</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PVV">Wilders</persoon>
            <persoon partij="PVV">Agema</persoon>
         </item>
         <item attribuut="Datum_reaktie">2007-09-18</item>
         <item attribuut="Datum_indiening">2007-07-27</item>
         <item attribuut="Document-id">KVR29409</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="15" allpagenumbers="15 16" vetnummer="2060722090" code="0708tkkvr5" lopendefooter="Tweede Kamer, vergaderjaar 2007–2008, Aanhangsel" filenaam="KVR29409" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="5" onderwerp="" indiendatum="2007-07-27">
         <vrager partij="PVV" oorsprong="parlement">Wilders</vrager>
         <vrager partij="PVV" oorsprong="parlement">Agema</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="18 september 2007), zie ook Aanhangsel Handelingen nr. 2419, vergaderjaar 2006–2007">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de berichten <voetnoot nummer="1"/>dat artsen in ziekenhuizen steeds vaker te maken krijgen met moslimmannen die onder bedreiging een vrouwelijke specialist voor hun echtgenote eisen? </vraag>
      <vraag nummer="2">Deelt u de mening dat dit soort middeleeuwse, barbaarse taferelen volstrekt onacceptabel zijn? Zo neen, waarom niet? </vraag>
      <vraag nummer="3">Is het waar dat patiënten op basis van hun geloof – zelfs in acute situaties – mogen eisen dat zij beslist niet worden geholpen door een man, neger, homo, oudere of jood? Zo ja, deelt u de mening dat aan deze discriminatie per direct een einde moet komen? Zo ja, hoe gaat u dat bewerkstelligen? Zo neen, waarom niet? </vraag>
      <vraag nummer="4">Wie bekostigde in het gegeven voorbeeld het vervoeren van een bevallende moslimvrouw naar een ander ziekenhuis omdat haar man de mannelijke gynaecoloog onder bedreiging de toegang tot de verloskamer ontzegde? Is de man strafrechtelijk vervolgd? Zo neen, waarom niet? </vraag>
      <vraag nummer="5">Deelt u de mening dat het buitengewoon laf is dat de Inspectie voor de Gezondheidszorg (IGZ) in reactie op bovenstaand voorval melde dat de beroepsgroep eerst zelf met een standpunt moet komen? </vraag>
      <noten afkomstig="vraag">
         <noot nummer="1" datum="2007-07-20" bron="Medisch Contact">Medisch Contact, 20 juli 2007, pag. 1243/1269</noot>
      </noten>
   </vragen>
   <antwoorden aantal="5">
      <antwoord nummer="1">Ik ben bekend met de berichten dat het voorkomt dat moslima’s – in sommige gevallen via hun echtgenoot – weigeren om door een mannelijke arts te worden behandeld. Afgezien van het bericht van de heer Crul in Medisch Contact (20 juli 2007) hebben mij geen concrete berichten bereikt dat dit onder bedreiging gebeurt. </antwoord>
      <antwoord nummer="2">Het spreekt voor zich dat bedreiging (fysiek en non-verbaal) niet de geëigende weg is om je doel te bereiken. Om geweld in de zorg tegen te gaan is in 2004 al het programma «Veilige zorg» gestart. Op basis hiervan hebben ziekenhuizen convenanten met politie en/of justitie gesloten om geweld in de zorg tegen te gaan. </antwoord>
      <antwoord nummer="3">Op basis van de Wet op de geneeskundige behandelingsovereenkomst (WGBO) mag een wilsbekwame patiënt in beginsel een behandeling of onderzoek, te allen tijde – ook in acute situaties – weigeren. De achterliggende redenen van een patiënt om een arts te weigeren zijn voor die weigering irrelevant. De patiënt dient er echter van doordrongen te zijn dat weigeren niet altijd in diens belang is en dat een op kennelijk onredelijke gronden gebaseerd verzoek om hulpverlening van een andere persoon te ontvangen, niet ten laste van het ziekenhuis of derden mag komen. Het ligt voorts op de weg van de hulpverlener zich ervan te vergewissen dat de patiënt op basis van toereikende informatie tot zijn of haar beslissing is gekomen. Indien de weigering van de patiënt negatieve gevolgen heeft voor een derde (bijvoorbeeld een ongeboren kind), kan de hulpverlener bewerkstelligen dat deze beslissing wordt doorbroken, via de jeugdzorg of via de voorzieningen op het terrein van de kinderbescherming. </antwoord>
      <antwoord nummer="4">Het is mij niet bekend, wie in het door de heer Crul aangehaalde voorbeeld het vervoer van de bevallende vrouw naar het andere ziekenhuis heeft bekostigd. Het voorval heeft voor zover thans bekend geen strafrechtelijk vervolg gekregen, nu geen aangifte is gedaan door de betrokken gynaecoloog, dan wel door het bewuste ziekenhuis. </antwoord>
      <antwoord nummer="5">Nee, die mening deel ik niet. De IGZ heeft tot taak om toezicht te houden op de kwaliteit van zorg op grond van wettelijke regels en veldnormen. De inspectie is niet aangewezen als toezichthouder op de uitvoering van de WGBO. De WGBO is verder uitgewerkt in de Modelregeling arts-patiënt die tussen de Koninklijke Nederlandsche Maatschappij tot bevordering der Geneeskunst (KNMG) en de Nederlandse Patiënten Consumenten Federatie (NPCF) is overeengekomen. De inspectie beschouwt die regeling als een veldnorm en handhaaft die. Daarbij kijkt de inspectie ook of de rechten van de patiënt voldoende in acht worden genomen. Het is echter ook aan de patiënt zelf om zijn rechten te realiseren op grond van de WGBO. De inspectie stelt zelf geen normen. Wel kan zij het veld stimuleren normen op te stellen als deze ontbreken of hierover mij adviseren. Bij gebrek aan specifieke wettelijke regels is het zeer gebruikelijk dat de KNMG als beroepsgroep een standpunt vormt over een casus als deze, daar deze zich specifiek concentreert op de relatie tussen arts en patiënt. De inspectie kan dit standpunt hanteren als uitgangspunt voor haar handhaving. </antwoord>
      <noten afkomstig="antwoord"/>
   </antwoorden>
</kvr>
