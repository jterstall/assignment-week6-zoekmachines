<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Aanvullende vragen van het lid Rabbae (GroenLinks) over onderzoeksgegevens omtrent het ziekteverzuim. (Ingezonden 21 juni 1995); Antwoord</item>
         <item attribuut="Bestand">154Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1647
</item>
         <item attribuut="Inhoud">Met notitie over onderzoeksresultaten inzake ziekteverzuim van onderwijsgevenden het basis- en speciaal onderwijs, naar aanleiding van een aantal Kamervragen over dit onderwerp.</item>
         <item attribuut="Rubriek">Basisonderwijs (Onderwijspersoneel) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Speciaal onderwijs (Onderwijspersoneel)</item>
         <item attribuut="Trefwoorden">Basisonderwijs Onderwijsgevenden Speciaal onderwijs Ziekteverzuim</item>
         <item attribuut="Vindplaats">Kamervragen met antwoord 1994-1995, nr. 998, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1995-07-06</item>
         <item attribuut="Datum_indiening">1995-06-21</item>
         <item attribuut="Document-id">KVR1647</item>
         <item attribuut="Omvang">7 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2051" allpagenumbers="2051 2052 2053 2054 2055 2056 2057" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="998" onderwerp="" indiendatum="1995-06-21">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1995-07-6">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u voornemens, voor verder onderzoek inzake het ziekteverzuim geen gebruik meer te maken van het Liswo? Zo ja, wat zijn daarvoor de argumenten? </vraag>
      <vraag nummer="2">Was de enige andere serieuze offerte, die van B&amp;A/NIA, veel duurder dan de offerte van Liswo? </vraag>
      <vraag nummer="3">Welke criteria worden gehanteerd bij de beoordeling van de offertes? Welke onderzoeksopdracht is precies voorgelegd? </vraag>
      <vraag nummer="4">In hoeverre is de keuze voor een extern onderzoeksinstituut aan de minister van OCW? Welke rol heeft hierin de andere opdrachtgever, het bestuur van het Vervangingsfonds? </vraag>
      <vraag nummer="5">Is aan Liswo gevraagd op ieder door de opdrachtgevers aan te geven moment een kopie van de bestanden te leveren aan een ander onderzoeksinstituut? </vraag>
      <vraag nummer="6">Op grond van welke regeling kan een extern onderzoeksinstituut worden verplicht zijn bestanden af te staan aan een concurrerend bedrijf? In hoeverre wordt daarmee de privacy van scholen en werknemers geschaad? </vraag>
      <vraag nummer="7">Hoe beoordeelt u de handelwijze, zoals beschreven in Het Schoolblad van 17 juni jongstleden? </vraag>
      <vraag nummer="8">Bent u bereid volledig opening van zaken te geven, zowel over uw handelwijze ten opzichte van het Liswo en het bestuur van het Vergangingsfonds, als over de gegevens die u en dit instituut verdeeld houden? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op de eerder gestelde vragen ter zake van het lid Lambrechts, ingezonden 20 juni 1995 en van de leden Van der Hoeven en Van de Camp, ingezonden 21 juni 1995. </toelichting>
   <antwoorden aantal="8">
      <antwoord nummer="1">Ik ben inderdaad voornemens het ziekteverzuimonderzoek met ingang van het schooljaar 1995/1996 niet langer door het LISWO te laten uitvoeren. De argumenten daarvoor zijn gebaseerd op een zorgvuldige beoordeling van de offertes van het LISWO en de combinatie NIA/B&amp;A. Die beoordeling leidt tot een voorkeur voor de offerte van NIA/B&amp;A. Overigens wijs ik er op dat Professor Leune in een, op verzoek van het bestuur van de Stichting Vervangingsfonds en mij opgestelde beoordeling van beide offertes, tot een zelfde conclusie komt. </antwoord>
      <antwoord nummer="2">De offerte van NIA/B&amp;A is in vergelijking met die van het LISWO inderdaad duurder, maar biedt mijns inziens een betere prijs-kwaliteit verhouding. Bovendien voorziet de offerte van NIA/B&amp;A erin dat de prijs van het onderzoek na twee jaar daalt en in het derde jaar naar een niveau dat lager ligt dan het prijsniveau van het LISWO. </antwoord>
      <antwoord nummer="3">Samen met het Vervangingsfonds heb ik een Programma van Eisen opgesteld op basis waarvan LISWO, NIA en B&amp;A-Groep een offerte hebben uitgebracht. </antwoord>
      <antwoord nummer="4">Tot en met het schooljaar 1993/1994 ben ik als enige opdrachtgever opgetreden voor het ziekteverzuimonderzoek. In september 1994 zijn, op mijn initiatief, het bestuur van de Stichting het Vervangingsfonds en ik tot de conclusie gekomen, dat, juist vanwege het grote belang van een zo betrouwbaar mogelijk ziekteverzuimpercentage voor het fonds en voor de Rijksbegroting, met ingang van het schooljaar 1994/1995 gezamenlijke opdrachtverlening gewenst is. Daarbij zouden Vervangingsfonds en ik als gelijkwaardige partners optreden wat onder meer tot uiting komt in het op fifty-fifty basis financieren van de kosten van het onderzoek. </antwoord>
      <antwoord nummer="5">Ja, die vraag is aan het LISWO door vertegenwoordigers van het Vervangingsfonds samen met mijn ambtenaren, zo gesteld, mondeling en schriftelijk. In de mondelinge toelichting bij deze voorwaarde om het onderzoek door het LISWO te laten uitvoeren, is nadrukkelijk aangegeven dat zo’n doorlevering van bestanden slechts onder strikte voorwaarden dient plaats te vinden en uiteraard pas nadat de oorspronkelijke onderzoeksopdracht door het LISWO is afgerond en door beide opdrachtgevers geaccordeerd. (Zie ook paragraaf 3 van de bijgevoegde toelichting). </antwoord>
      <antwoord nummer="6">Op grond van een standaardcontract dat ik bij opdrachtverlening van beleidsonderzoek met onderzoekinstituten gewend ben af te sluiten. Onderdeel van deze handelwijze is het opstellen van een privacy-reglement dat past binnen het kader van de Wet Persoonsregistraties (WPR). Essentieel voor deze procedure is dat de respondenten (in dit geval schoolbesturen) van te voren op de hoogte worden gesteld van doel en gebruik van de door hen te leveren informatie. Aldus is het voor de respondenten mogelijk aan te geven geen medewerking aan het onderzoek te verstrekken. Bij privacygevoelig onderzoek, en daar gaat het hier om, wordt ter maximale bescherming met een zogenaamde positieve wilsbeschikking gewerkt. Tenslotte zijn de bestanden die aan een concurrerend bedrijf beschikbaar worden gesteld niet het eigendom van LISWO. Het gaat om bestanden die het LISWO in opdracht van, en tegen betaling door en ten behoeve van de opdrachtgever, aanlegt. Overigens verwijs ik u voor een uitvoeriger beschrijving van deze procedure, naar paragraaf 3 van de bijgevoegde toelichting. </antwoord>
      <antwoord nummer="7">De schets die in het bewuste artikel van het Schoolblad van 17 juni jl. wordt gegeven, is onjuist. Voor nadere informatie verwijs ik u naar de bijgevoegde notitie. </antwoord>
      <antwoord nummer="8">Uiteraard ben ik daartoe bereid. De bijgevoegde notitie geeft die opening van zaken. Een oordeel geven over een handelwijze die mij en mijn ambtenaren wordt toegedicht in een onjuist artikel, lijkt mij niet zinvol. Toelichting bij de antwoorden op de vragen van de leden der Tweede Kamer Lambrechts (D66) – 2949508810, Van der Hoeven en Van der Camp (CDA) – 2949508930 en Rabbae (GroenLinks) – 2949509000 Inleiding Reeds vanaf het schooljaar 1975/1976 wordt er in opdracht van mijn ministerie jaarlijks onderzoek gedaan naar het ziekteverzuim in het onderwijs. Vanaf 1975 heeft het LISWO daartoe de opdracht. Met ingang van 1 augustus 1992 is het Vervangingsfonds voor het VO en PO ingevoerd. Doel daarvan was verevening van het risico van (ziekte)vervanging per school. Bij de totstandkoming van de Stichting Vervangingsfonds is overeengekomen dat de voeding van het fonds zou plaatsvinden (indirect) vanuit de rijksbegroting op basis van het voortschrijdend gemiddelde van de ziekteverzuimcijfers van de laatste twaalf jaren op basis van de methode van ’exponential smoothing’. Daartoe werden tot nu toe de ziekteverzuimcijfers gehanteerd die in opdracht van het departement door het LISWO werden gegenereerd. 1. Het ziekteverzuimonderzoek 1993/1994 De onderzoeksopdracht aan het LISWO voor het vaststellen van het ziekteverzuimpercentage voorziet in een oplevering van het concept-rapport in november van het schooljaar volgend op het schooljaar waarover wordt gerapporteerd. In november 1994 bleek het LISWO niet in staat te zijn aan haar verplichting tot levering van het concept-rapport ’Ziekteverzuim in het onderwijs 1993/1994’ te voldoen. Pas in februari 1995, bijna drie maanden te laat, werd het concept-rapport opgeleverd. Bij de beoordeling van onderzoeksrapporten hanteer ik een aantal kwaliteitscriteria. Een daarvan is de aanwezigheid van een toets op de representativiteit van de uitkomsten van het onderzoek. Een dergelijke representativiteitstoets ontbrak in het in februari 1995 uitgebrachte concept-rapport van het LISWO. Hoewel ik van mening ben dat een dergelijke toets tot de standaardlevering behoort, bleek het LISWO pas bereid tot het uitvoeren van zo’n toets, nadat ik een aanvullende opdracht daartoe verstrekt had. Als gevolg van de tijdsdruk die was ontstaan - de scholen dienden tijdig te kunnen beschikken over de juiste opslagpercentages heb ik begin maart 1995 moeten besluiten de ziekteverzuimpercentages zoals door het LISWO in concept gerapporteerd, te hanteren voor de voeding van het Vervangingsfonds. Middels een circulaire, gedateerd 30 maart 1995 en gepubliceerd in Uitleg nr. 12 van 12 april jl., zijn de scholen daarvan in kennis gesteld. Tijdens het bestuurlijk overleg, dat ik maandelijks met de stichting het Vervangingsfonds voer, is op 3 april jl. een en ander aan het Vervangingsfonds formeel medegedeeld. De door het LISWO inmiddels alsnog uitgevoerde representativiteitstoets wees uit dat op de achtergrondkenmerken urbanisatiegraad en denominatie de uitkomsten van het (steekproef-) onderzoek niet representatief voor de gehele populatie waren. Ik was met het LISWO van mening dat de eventuele gevolgen voor het ziekteverzuimpercentage zich slechts volledig betrouwbaar zouden laten achterhalen door middel van een multivariate analyse. Daartoe bleek het LISWO niet uit eigen beweging bereid. Ik heb het LISWO daartoe dan ook geen opdracht gegeven. Ik heb het LISWO wel verzocht een inschatting te geven van de gevolgen van het niet representatief zijn van de uitkomsten. Uit door het LISWO gemaakte univariate analyses bleek vervolgens, volgens het LISWO, dat die gevolgen waren te verwaarlozen. Echter, uit op mijn departement uitgevoerde univariate analyses kwam een ander beeld naar voren, dat wijst op een mogelijke overschatting van circa 0,5% van het ziekteverzuim in het basisonderwijs in 1993/1994. Deze analyses werden uitgevoerd op basis van door het LISWO schriftelijk aangeleverde onderzoeksbevindingen. De verschillen tussen de univariate LISWO analyse en de univariate OCenW analyse zijn te verklaren uit door het LISWO rekenkundig anders opgezette analyses, waarbij niet de mogelijke afwijking wordt berekend, maar waarbij de mogelijke afwijking zoveel als mogelijk wordt geminimaliseerd. Mijn bevindingen heb ik schriftelijk aan het LISWO laten weten waarbij ik mijn teleurstelling heb uitgesproken over het kwaliteitsniveau van de uitvoering van de aanvullende opdracht. Ter afronding van de opdracht aan het LISWO voor het vaststellen van het ziekteverzuimpercentage in het onderwijs 1993/1994 heb ik het LISWO verzocht aan het concept-rapport alleen een paragraaf toe te voegen waarin verslag wordt gedaan van de representativiteitstoetsing van de uitkomsten. Tot op heden is het LISWO daartoe niet bereid. 2. De offerte-procedure voor het Ziekteverzuimonderzoek 1994/1995 en volgende jaren Bij de totstandkoming van het Vervangingsfonds is overeengekomen dat de registratie van het ziekteverzuim op de scholen de verantwoordelijkheid zou moeten worden van het Vervangingsfonds en dat het Vervangingsfonds zelf de verzameling van die cijfers ter hand zou nemen (het Vervangingsfonds als collectie-organisatie voor de ZV cijfers). Met ingang van het schooljaar 1991/1992 dient iedere school een eigen ziekteverzuimregistratie te voeren. Toen reeds is het LISWO gemeld dat deze verplichte registratie op de scholen en verzameling van gegevens door het Vervangingsfonds, ingrijpende gevolgen zou hebben voor het ziekteverzuimonderzoek zoals dat tot op dat moment door LISWO traditioneel werd uitgevoerd. Essentie van het LISWO-onderzoek was nl. dat op een steekproef van scholen speciaal ten behoeve van het LISWO een afzonderlijke ziekteverzuimregistratie werd bijgehouden die gedurende het schooljaar door het LISWO werd verzameld op basis waarvan in november van het volgende schooljaar in concept aan mij, in mijn rol van opdrachtgever, werd gerapporteerd. Tot op heden is het Vervangingsfonds nog niet goed toegekomen aan haar gegevens verzamelende functie. Om die reden werd, tot en met het schooljaar 1993/1994 gebruik gemaakt van het door het LISWO, in mijn opdracht uitgevoerde onderzoek, zoals dat voorheen ook plaatsvond (nl. een steekproef van scholen met behulp van een ziekteverzuimregistratie speciaal ten behoeve van dit onderzoek). Begin 1994 bleek dat circa 70% van de scholen de verplichte ziekteverzuimregistratie uitvoert in de Afwezigheid-en-Vervanging-Registratie- module (AVR) van CASO (het salarisbetalingssysteem waarbij 99% van de scholen in het PO en het VO zijn aangesloten). (In AVR-CASO registrerende scholen kunnen geen deel uit maken van de LISWO-steekproef omdat scholen niet bereid zijn dubbel te registreren: in AVR-CASO en t.b.v. LISWO). Het LISWO meldde mij in het voorjaar van 1994 dit probleem. Een probleem omdat het aandeel van de scholen dat niet in AVR-CASO registreert te klein was geworden om een representatieve steekproef te trekken. Om voorgaande redenen heb ik mij vanaf het voorjaar van 1994 diepgaand bezonnen over het doel waartoe en de wijze waarop de ziekteverzuimgegevens van het personeel in het onderwijs de komende jaren zouden moeten worden vastgesteld. Daarbij heb ik het Vervangingsfonds, als belangrijkste gebruiker (naast mijn departement) van deze gegevens, maar ook diverse andere betrokken actoren geraadpleegd, waaronder CASO Informatiesystemen (bv. in haar functie van eigenaar van het registratie-medium waarmee het ziekteverzuim door inmiddels ruim driekwart van de scholen wordt geregistreerd) alsmede het LISWO. Een en ander heeft in oktober 1994 geresulteerd in een ’Programma van Eisen’ (PvE) voor een vernieuwd ziekteverzuimonderzoek, op basis waarvan drie onderzoeksinstituten is gevraagd een offerte uit te brengen: het LISWO van de Rijksuniversiteit te Leiden, het NIA, Nederlands Instituut voor Arbeidsomstandigheden te Amsterdam, en de B&amp;A Groep, Beleidsonderzoek &amp; -Advies te Den Haag. Het ’Programma van Eisen’ is door OC&amp;W tezamen met het Vervangingsfonds opgesteld opdat voor het eerst met ingang van het schooljaar 1994/1995 gezamenlijke opdrachtverlening door OC&amp;W en Vervangingsfonds zou kunnen plaatsvinden. Doel van deze gezamenlijke aanpak was te komen tot een zo betrouwbaar mogelijk ziekteverzuimcijfer waarover tussen OC&amp;W en Vervangingsfonds geen discussie meer zou hoeven te worden gevoerd. In het PvE werd onder andere voorgeschreven dat het vernieuwde ziekteverzuimonderzoek gebruik zou moeten maken van bestaande ziekteverzuimregistraties. Vervangingsfonds en OCenW achtten het nl. onaanvaardbaar dat scholen een dubbele registratie zouden moeten bijhouden t.b.v. een ziekteverzuimonderzoek. De offerte-procedure heeft met volledige instemming van het bestuur van het Vervangingsfonds plaatsgevonden. Medio december lagen er uiteindelijk, na verschillende rondes, twee offertes: van het LISWO en een – inmiddels gezamenlijke – offerte van NIA/B&amp;A. Na een zorgvuldige inhoudelijke beoordeling en afweging van risico’s werd door de ambtelijke vertegenwoordigers van het Vervangingsfonds en de vertegenwoordigers van mijn departement unaniem gekozen voor de NIA/B&amp;A offerte, op grond van een betere prijs-/kwaliteit-verhouding. Bij de beoordeling van de offertes werd een aantal randvoorwaarden en criteria gehanteerd. De twee belangrijkste: 1. De last voor de scholen dient tot een minimum te worden beperkt door de basisgegevens voor het onderzoek zo veel mogelijk ’af te tappen’ van bestaande registratiesystemen. De LISWO offerte hield hier op hoofdlijnen vast aan een door het LISWO eerder ontwikkelde methodiek uit de tijd dat CASO nog niet gebruikt werd voor de ziekteverzuimregistratie. LISWO ging onvoldoende in op de suggestie uit het PvE waarin werd gesteld gebruik te maken van Afwezigheid en Vervangingsregistratie module van CASO (AVR-CASO). NIA/B&amp;A namen het PvE op dit onderdeel volledig over en werkten dit verder uit. Als aanvulling voorzag NIA/B&amp;A in het verzamelen van verzuimgegevens bij een 5% steekproef onder personeelsleden. Doel hiervan was de betrouwbaarheid van de data te monitoren en te verbeteren. 2. Het onderzoek moet betrouwbare verzuimgegevens opleveren. Het LISWO besteedde veel aandacht aan de opschoning van de data, maar dit vond plaats in een voor de opdrachtgevers niet inzichtelijke manier. NIA/B&amp;A presenteerden een apart kwaliteitstraject waarbij activiteiten zouden plaatsvinden, gericht op bewaking en verbetering van de validiteit. De NIA/B&amp;A aanpak getuigde hier van een grotere mate van creativiteit. In zijn vergadering van 12 januari 1995 heeft het bestuur van het Vervangingsfonds uitgesproken wel bereid te zijn tot een gezamenlijke opdrachtverlening met het departement, echter uitsluitend aan het LISWO, en wel voor de komende 1 a` 2 jaar. De argumenten die door het bestuur van het Vervangingsfonds werden aangevoerd, hadden vooral betrekking op het bekende en vertrouwde LISWO versus de onzekerheid van de onbekendheid met het NIA/B&amp;A. (Uiteraard waren deze aspecten ook door mij en de voorbereidende ambtenaren van mijn departement en het Vervangingsfonds meegewogen, maar zij werden niet zwaar genoeg bevonden om het LISWO te verkiezen boven NIA/B&amp;A; zie hiervoor). De keuze van het bestuur van het Vervangingsfonds werd overigens mede ingegeven door de wens de voeding van het fonds op enige termijn niet langer te baseren op het ziekteverzuim, maar op de feitelijk gedeclareerde vervangingskosten. Naar mijn mening waren (en zijn) er geen argumenten om terug te komen op mijn oordeel over beide offertes. Dat betekende dat de NIA/B&amp;A-offerte mijn sterke voorkeur had (en heeft). Dit leidde tot een bestuurlijk gesprek met het Vervangingsfonds. Op 2 februari 1995 heb ik daarin voorgesteld Prof.dr. J.M.G. Leune om een advies in deze kwestie te vragen. Daarbij is door mij met het bestuur van het Vervangingsfonds overeengekomen dat het uit te bindend zou zijn. Bovendien heb ik mij bereid verklaard nader overleg te voeren met het Vervangingsfonds over verandering van de voedingssystematiek van het fonds in de toekomst. Op 7 maart jl. bracht Prof. Leune advies uit. Samengevat kwam dit op het volgende neer: a. Gelet op de nog slechts beperkt beschikbare tijd werd geadviseerd om voor het schooljaar 1994/1995 het LISWO opdracht te geven het onderzoek uit te voeren conform het PvE. b. Over de opzet van het ziekteverzuimonderzoek leek een nadere gedachtenbepaling wenselijk gegeven de door het bestuur van het Vervangingsfonds kenbaar gemaakte behoefte aan een hernieuwde discussie over de voedingssystematiek van het fonds. c. Mocht nu reeds een beslissing moeten worden genomen over het onderzoek voor 1995/1996 dan was opdrachtverlening aan NIA/B&amp;A goed verdedigbaar. 3. Het ziekteverzuimonderzoek 1994/1995, uit te voeren door het LISWO Terstond nadat Prof. Leune zijn advies had uitgebracht, traden mijn ambtenaren, samen met de ambtelijke vertegenwoordigers van het Vervangingsfonds, in overleg met het LISWO om op zo kort mogelijke termijn te komen tot een plan van aanpak voor de uitvoering van het ziekteverzuimonderzoek 1994/1995. De onderhandelingen met het LISWO over de opdrachtverlening 1994/1995 zijn tot op heden helaas echter nog niet afgerond. Het LISWO blijkt n.l. niet bereid in te gaan op mijn wensen met betrekking tot de eigendomsrechten van het onderzoeksmateriaal. Het is bij beleidsonderzoek zoals dat in mijn opdracht wordt uitgevoerd, gebruikelijk dat het eigendomsrecht van de verzamelde gegevens bij de opdrachtgever ligt. Ik citeer op dit punt het standaardcontract zoals dat door mij met vele onderzoeksinstituten (waaronder ook het LISWO, dat onlangs in het kader van een ander, in mijn opdracht uit te voeren, onderzoek wel bereid bleek deze standaardvoorwaarden te accepteren) pleegt te worden afgesloten: Artikel 6 1. De opdrachtgever krijgt het eigendom van de adviezen, rapporten en andere schriftelijke stukken alsmede databestanden of andere produkten die in het kader van de onderzoeksopdracht dienen te worden geleverd. De opdrachtgever krijgt het recht om deze adviezen, rapporten, databestanden en andere produkten te publiceren en te gebruiken. Modellen, methoden en technieken die speciaal in het kader van de onderzoeksopdracht worden ontwikkeld worden eveneens eigendom van de opdrachtgever. De opdrachtnemer is gerechtigd gebruik te maken van die modellen, methoden en technieken. 2. De opdrachtnemer dient ingevulde vragenlijsten en andere essentie¨le onderzoeksgegevens – ook bestanden voor geautomatiseerde verwerking – gedurende twee jaar na bee¨indiging van het project ordelijk te bewaren. Daarna kunnen databestanden worden overgedragen aan een openbaar archief met inachtneming van artikel 7. Overig materiaal dient na twee jaar te worden vernietigd tenzij de opdrachtgever voordien hiertegen bezwaar maakt. Doel van dit eigendomsrecht is om, zeker waarbij het om jaarlijks te herhalen onderzoek gaat, een eventuele monopolie-positie van een onderzoeksinstituut te voorkomen. Veelal is het noodzakelijk om bij jaarlijks terugkerend onderzoek de gegevens van het voorgaande jaar te betrekken. Het eigendomsrecht van de gegevens bij de opdrachtgever maakt het mogelijk dat door instituut A uitgevoerd onderzoek in jaar t, wordt voortgezet door instituut B in jaar t+1. Overigens krijgt de opdrachtgever niet fysiek de beschikking over tot op de persoon of instelling herleidbare gegevens. De opdrachtgever krijgt het recht doorlevering van de gegevens van instituut A naar B op te dragen. Zo’n overdracht van gegevens, bijzondere omstandigheden daargelaten, kan niet plaatsvinden voordat de oorspronkelijke opdracht is afgerond. Het genoemde standaardcontract wordt zo nodig uitgebreid met een privacy-reglement dat binnen het kader van de Wet Persoonsregistraties (WPR) past. Essentieel onderdeel van zo’n privacy-reglement is dat de respondenten van te voren op de hoogte worden gebracht van het doel van de verzameling en het mogelijk gebruik van de gegevens en dat hen de gelegenheid wordt geboden niet aan het onderzoek deel te nemen (principe van vrijwilligheid). Tenslotte zijn de bestanden die aan een concurrerend bedrijf beschikbaar worden gesteld, niet het ’eigendom’ van LISWO. Het gaat om bestanden die het LISWO in opdracht van, tegen betaling door en ten behoeve van de opdrachtgever aanlegt. Omdat met het LISWO tot op heden geen overeenstemming kan worden verkregen op dit punt, hebben het bestuur van het Vervangingsfonds en ik het LISWO nog geen formele onderzoeksopdracht m.b.t. het ziekteverzuimpercentage 1994/1995 kunnen verstrekken. 4. Verandering van de voedingssystematiek van het Vervangingsfonds Het door mij in februari jl. toegezegde gesprek over verandering van de voedingssystematiek van het Vervangingsfonds is thans in volle gang. Op de uitkomsten van dat gesprek kan ik niet vooruit lopen. Mocht de uitkomst van het overleg ertoe leiden dat de rol van het ziekteverzuimpercentage in de voeding van het Vervangingsfonds verandert, dan zal ik mij opnieuw bezinnen op het onderzoek. Dit mede in het licht van de andere functies die het onderzoek vervult in de beleidsvoorbereiding van mijn departement. Ministerie van Onderwijs, Cultuur en Wetenschappen Aan het LISWO t.a.v. drs. H. Tromp Zoetermeer, 11 april 1995 Hierbij deel ik u mede dat ik uw Concept-rapport ’Populatie-onderzoek naar kenmerken van het onderwijzend personeel in het IPTO-bestand (CBS) in vergelijking tot de steekproeven van het LISWO in de schooljaren 1992/’93 en 1993/’94, alsmede een aanvulling daarop, ’Globale herberekening van het verzuim (quick scan) in de steekproeven schooljaar 1992/’93 en resp. 1993/’94 op basis van de populatieverdeling op een aantal kenmerken’ in goede orde heb ontvangen. De bestudering van uw rapportages geeft aanleiding tot de volgende opmerkingen. Uw inleiding op pagina 1 en 2 van het eerste concept (’Populatie-onderzoek ..... enz.’) acht ik grotendeels buiten de orde van de gegeven opdracht. Om die reden zal ik commentaar bij deze paragraaf achterwege laten. In het vervolg van het eerste concept wordt op een weinig overzichtelijke wijze verslag gedaan van de representativiteitstoetsing van de LISWO steekproef aan IPTO. De door u getrokken conclusies zijn niet onderbouwd. Een duidelijke conclusie ten aanzien van de representativiteit wordt niet gegeven. In de op mijn verzoek in tweede instantie opgestelde onderbouwing (door u als ’quick scan’ geı¨nterpreteerd) ontbreekt het eveneens aan een heldere en inzichtelijke presentatie van uw berekeningen. Voor zover daar wel zicht op wordt geboden, lijkt er sprake te zijn van een methdologische vergissing daar waar de berekende (?) effecten per kenmerk worden opgeteld en vervolgens door 4 worden gedeeld. Het aldus verkregen gemiddelde effect geeft geen indicatie over de gevolgen voor het ziekteverzuimpercentage van het gebrek aan representativiteit op personeelsniveau (= uitkomstenniveau) van de steekproef. Ik onderschrijf uw opmerking dat een zorgvuldige multivariate analyse de effecten nauwkeurig op het spoor kan brengen. Thans ontbreekt het echter aan de tijd om een dergelijke analyse te laten uitvoeren. Een bijkomende complicatie is dat een dergelijke analyse tenminste betrekking zou moeten hebben op alle voorgaande jaren die bij de voeding van het Vervangingsfonds zijn betrokken. Uit binnen OCenW gemaakte analyses op basis van ons ter beschikking staande gegevens uit IPTO en uw concept-rapport Ziekteverzuim 1993/1994, blijkt in elk geval dat de effecten vermoedelijk aanzienlijk zijn (voor het basisonderwijs lijkt de afwijking in de steekproef te wijzen op een overschatting van het ziekteverzuimpercentage van ca. 0,5% in 1993/1994). Een en ander overziend moet ik tot mijn spijt constateren dat het resultaat van de aanvullende opdracht die ik u heb verstrekt van een teleurstellend kwaliteitsniveau is. Voor de verdere afwikkeling van deze opdracht stel ik u het volgende voor: Het concept-verslag van uw werkzaamheden en uw ’quick scan’ worden door mij als interne werknotities beschouwd. Dat betekent dat ze niet in een afzonderlijk rapport kunnen worden gepubliceerd. Ten aanzien van het concept-rapport ’Ziekteverzuim in het onderwijs 1993/1994’ acht ik het gewenst dat u een extra paragraaf toevoegt direct na paragraaf 2.3 over de representativiteit van de uitkomsten van de LISWO steekproef op basis van een vergelijking met IPTO 1993/1994. Ik geef u dringend in overweging niet alleen de cijfers in tabelvorm te presenteren, maar ook een grafische presentatie op te nemen (een voorbeeld van zo’n grafische weergave is bijgevoegd). Ten aanzien van de te trekken conclusies lijkt het mij toereikend als u zich beperkt tot een toetsing, en bespreking daarvan, aan de in uw offerte gestelde betrouwbaarheidscriteria voor de steekproef op persoonsniveau (criterium a uit paragraaf 1.1). Een inschatting van de effecten van het gebrek aan representativiteit voor het ziekteverzuimpercentage kan wat OCenW betreft achterwege blijven. lk stem echter wel in met een formulering waarin wordt gesteld dat de gevolgen voor het ziekteverzuimpercentage alleen door middel van een multivariate analyse kunnen worden berekend, maar dat een dergelijke analyse geen deel uitmaakt van de opdracht. Tenslotte verzoek ik u het aldus bijgestelde rapport ’ Ziekteverzuim in het onderwijs 1993/1994’ in vijfvoud als tweede concept uiterlijk 8 mei 1995 te willen aanleveren. Zo spoedig mogelijk daarna zal ik met u in overleg treden over de vaststelling van de definitieve versie en de door OCenW af te nemen oplage. De Minister van Onderwijs, Cultuur en Wetenschappen, namens deze, drs. R. van der Kooy (Onderzoekscoo¨rdinator directie AB) </antwoord>
      <noten afkomstig="antwoord"/>
   </antwoorden>
</kvr>
