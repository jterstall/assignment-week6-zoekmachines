<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister van Onderwijs, Cultuur en Wetenschappen over de studieduur voor de Bachelors-Masters. (Ingezonden 26 juni 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14009
</item>
         <item attribuut="Inhoud">Vragen over de vrees die er in de universitaire wereld zou heersen over de korte studieduur voor de Bachelors-Masters, die ertoe zou kunnen leiden dat er geen opleidingen van vergelijkbare Europese kwaliteit kunnen worden opgezet. Zie ook kamerstuk 27496, nr. 11.</item>
         <item attribuut="Rubriek">Hoger onderwijs (Kwaliteit van het hoger onderwijs)</item>
         <item attribuut="Trefwoorden">Kwaliteit van het hbo Kwaliteit van het wetenschappelijk onderwijs</item>
         <item attribuut="Vindplaats">Kamervragen met antwoord 2000-2001, nr. 1472, Tweede Kamer</item>
         <item attribuut="Vraagnr_bij_indiening">2000112700</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2001-07-09</item>
         <item attribuut="Datum_indiening">2001-06-26</item>
         <item attribuut="Document-id">KVR14009</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3065" allpagenumbers="3065 3066" vetnummer="2000112700" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14009" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1472" onderwerp="" indiendatum="2001-06-26">
         <vrager partij="D66" oorsprong="parlement">Lambrechts</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2001-07-9">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat er op dit moment grote onduidelijkheid en onvrede heerst in de universitaire wereld met betrekking tot de studieduur voor de Bachelors-Mastersstructuur? <voetnoot nummer="1"/>
      </vraag>
      <vraag nummer="2">Waardoor wordt die onduidelijkheid precies veroorzaakt? </vraag>
      <vraag nummer="3">Hoe reëel is de vrees van de universiteiten dat zij binnen de 3 plus 1 formule geen opleidingen van vergelijkbare Europese kwaliteit kunnen neerzetten? </vraag>
      <vraag nummer="4">Is Nederland het enige land met een éénjarige masters van alle 29 landen die zich middels de Bologna/verklaring verplicht hebben een Bachelors-Mastersstructuur in te voeren? Zo neen, welke andere landen hebben eveneens een éénjarige masters of zijn van plan een éénjarige masters in te richten? </vraag>
      <vraag nummer="5" voetnoot="2">Herinnert u zich uw toezegging dat, indien visitatie en kwaliteitsbeoordeling duidelijk maken dat een tweejarige masters noodzakelijk is om een opleiding van Europese kwaliteit neer te kunnen zetten, de studieduur en studiefinanciering daarop aangepast zullen worden? Geldt die toezegging nog steeds? <voetnoot nummer="2"/>
      </vraag>
      <vraag nummer="6">Wie gaat de beoordeling op de kwaliteit en gewenste studieduur doen voor al de opleidingen die in 2002 al met de Bachelors-Mastersstructuur willen starten, nu de accreditatieraad nog niet in werking is getreden? Wanneer gaat die beoordeling plaatsvinden? Wanneer wordt individuele opleidingen duidelijk gemaakt of daar consequenties voor een langere studieduur (3 plus 2 jaar) en een extra jaar studiefinanciering uit voort zullen vloeien? </vraag>
      <noten afkomstig="vraag">
         <noot nummer="1" datum="2001-06-18" bron="Volkskrant">Volkskrant, 18 juni 2001</noot>
         <noot nummer="2" documenttype="Kamerstuk" kamerstuk-id="27 496" documentnummer="11">Kamerstuk 27 496, nr. 11</noot>
      </noten>
   </vragen>
   <antwoorden aantal="6">
      <antwoord nummer="1">Mijn beeld is dat er zeer uiteenlopende opvattingen bestaan in het veld. De voorzitter van het rectorencollege en de VSNU hebben hun onvrede geuit over de toekomstige duur van 1 jaar van de masteropleidingen voor de huidige 4-jarige opleidingen. Verschillende universiteiten zien echter wel ruimte voor een 1-jarige masteropleiding. Met name rechten, economie en sociale wetenschappen worden daarbij genoemd. </antwoord>
      <antwoord nummer="2">De onzekerheid bij de universiteiten komt naar mijn oordeel voort uit het veranderingsproces dat de invoering van een bachelor-masterstructuur met zich meebrengt. Universiteiten zijn bezig met inhoudelijke vernieuwing van curricula, waarbij in veel gevallen wordt gestreefd naar verbreding van opleidingen in de bachelorfase. De universiteiten zijn daarbij onzeker over de haalbaarheid in Europees verband van masteropleidingen met een studielast van één jaar en voelen zich in bepaalde gevallen voor de keuze geplaatst een «verlengde» masteropleiding aan te bieden. </antwoord>
      <antwoord nummer="3">Ik acht deze vrees thans ongegrond. In het nabije verleden is voor de technische en béta-opleidingen gebleken dat verlenging van de wettelijke cursusduur noodzakelijk was voor de internationale context en de arbeidsmarkt. Op dit moment zijn er geen signalen dat dit ook bij andere disciplines aan de orde is. Gegeven de snelle dynamiek in het Europese hoger onderwijs als gevolg van de invoering van een structuur van twee cycli, zal de internationale vergelijkbaarheid en erkenning wel nadrukkelijk gevolgd moeten worden. Afhankelijk van de ontwikkelingen is niet uitgesloten dat ook voor andere opleidingen de discussie gevoerd zal moeten worden, als zou blijken dat de kwaliteit van de opleiding(en) ontoereikend is vanwege de cursusduur. Met name zal moeten aangetoond worden dat de verhoging van de studielast nodig is om aan de nationale en internationale eisen bij accreditatie te voldoen. Er zal dan ook prioriteit worden gegeven aan een internationale inbedding van het accreditatiesysteem. Ik wil daar echter niet op vooruitlopen. </antwoord>
      <antwoord nummer="4">Nederland kent niet alleen 1-jarige masteropleidingen. Nederland heeft ook masteropleidingen die langer zullen duren dan één jaar. Dat zijn masteropleidingen in bijvoorbeeld de technische, béta- en medische sector. Verder zullen er «verlengde» masteropleidingen kunnen worden aangeboden, waarbij de universiteiten zelf verantwoordelijk zijn voor een voorziening in de kosten van levensonderhoud van studenten voor de periode van de verlenging. Daarbij kan gedacht worden aan opleidingen die voorbereiden op de wetenschappelijke promotie. Maar ook is denkbaar dat voor instroom uit opleidingen die niet direct aansluiten op de betreffende masteropleidingen, zoals instroom uit het buitenland of uit andere sectoren, een langer traject nodig is, met een schakelcursus tussen bachelor- en masteropleiding. De meeste landen hebben geen vaste cursusduur voor de masteropleiding. Uit het rapport «Trends in learning structures in higher education II» (een samenvatting heb ik u toegezonden bij brief van 8 juni 2001 over het Praag Communiqué, kenmerk WO/B/2001/22841), gemaakt ter voorbereiding van de bijeenkomst in Praag (vervolg op de Bologna bijeenkomst) blijkt dat de normale duur van een masteropleiding tussen de één en twee jaar is. Bekend is verder dat in Engeland een 1-jarige masteropleiding gebruikelijk is. Een aantal landen waaronder Vlaanderen en Portugal, met een huidige 4-jarige cursusduur, heeft nog geen beslissing genomen over de duur van de masteropleiding. Er zijn echter geen signalen dat deze landen hun cursusduur zullen verlengen. Verder heeft een aantal landen masteropleidingen van een duur van (minimaal) twee jaar: Finland, Italië en Denemarken. </antwoord>
      <antwoord nummer="5">Ja. Ik heb de universiteiten ook uitdrukkelijk uitgenodigd op dit punt te komen met onderbouwde voorstellen. Bovendien ben ik bereid om met het accreditatieorgaan in overleg te treden om te bezien of het mogelijk is dat opleidingen waarvan de universiteiten aangeven dat verlenging van de cursusduur absoluut noodzakelijk is, zo spoedig mogelijk aan de beurt te komen in het nieuwe systeem van accreditatie. </antwoord>
      <antwoord nummer="6">Mijn voornemen is dat bestaande opleidingen met ingang van het studiejaar 2002–2003 – op verzoek van de instelling, dat wil zeggen zonder inhoudelijke beoordeling – zullen kunnen worden omgezet naar de bachelor-masterstructuur. Uitgangspunt daarbij is de huidige cursusduur. Dit zal uitgewerkt worden in het overgangsrecht van het wetsvoorstel ter invoering van de bachelor-masterstructuur dat naar verwachting na de zomer zal worden ingediend bij de Tweede Kamer. Zodra het nieuwe accreditatiesysteem is ingevoerd zal bij de eerste accreditaties van bestaande opleidingen en bij het vormgeven van nieuwe opleidingen beoordeling plaatsvinden van bachelor- en masteropleidingen in het kader van het accreditatieproces. Het accreditatieproces bestaat uit een visitatie van de opleiding door onafhankelijke deskundigen, op basis waarvan het accreditatieorgaan vervolgens beoordeelt of aan bepaalde kwalitatieve maatstaven wordt voldaan. Zoals ik in mijn antwoord op vraag 5 heb aangegeven, ben ik bereid in overleg te treden met het accreditatieorgaan om te bezien of het mogelijk is dat opleidingen waarvan de universiteiten aangeven dat verlenging van de cursusduur absoluut noodzakelijk is, zo spoedig mogelijk aan de beurt komen in het nieuwe systeem van accreditatie. Toekenning van een extra jaar studiefinanciering vergt een aparte beslissing door de overheid. </antwoord>
      <noten afkomstig="antwoord"/>
   </antwoorden>
</kvr>
