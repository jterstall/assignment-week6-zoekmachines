<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Volkshuisvesting, Ruimtelijke Ordening en Milieubeheer over de verkoop van sociale huurwoningen in Friesland. (Ingezonden 10 juni 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18026
</item>
         <item attribuut="Inhoud">Vraag naar aanleiding van een bericht in dat Corporatie Holding Friesland driekwart van haar bezit ter verkoop wil aanbieden aan de bewoners. Dit staat op gespannen voet met de maatschappelijk taak van de corporatie om te voorzien in voldoende passende woonruimte en betaalbare huurwoningen voor mensen met lage en middeninkomens, zeker in tijden van woningnood en stagnatie in de koopsector.</item>
         <item attribuut="Rubriek">Volkshuisvesting (Huurwoningen) Volkshuisvesting (Koopwoningen)</item>
         <item attribuut="Trefwoorden">Huurwoningen Koopwoningen</item>
         <item attribuut="Vindplaats">Kamervragen met antwoord 2002-2003, nr. 1500, Tweede Kamer</item>
         <item attribuut="Vraagnr_bij_indiening">2020312950</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2003-06-25</item>
         <item attribuut="Datum_indiening">2003-06-10</item>
         <item attribuut="Document-id">KVR18026</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3137" allpagenumbers="3137 3138" vetnummer="2020312950" code="0203tkkvr1500" lopendefooter="Tweede Kamer, vergaderjaar 2002–2003, Aanhangsel" filenaam="KVR18026" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1500" onderwerp="" indiendatum="2003-06-10">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-06-25">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw oordeel over het bericht «Friesland vreest tekort huurwoningen»? <voetnoot nummer="1"/>
      </vraag>
      <vraag nummer="2">Vindt u het als eerst verantwoordelijke voor de Volkshuisvesting acceptabel dat met gemeenschapsgeld gebouwde huurwoningen op zo’n grote schaal ter verkoop worden aangeboden in een tijd van woningnood en stagnatie in de koopsector? </vraag>
      <vraag nummer="3">Deelt u de mening dat het huidige beleid van Corporatie Holding Friesland om driekwart van haar totale bezit, 20 233 woningen, ter verkoop aan te bieden aan de bewoners op gespannen voet staat met de maatschappelijke taak van de corporatie om te voorzien in voldoende passende woonruimte en betaalbare huurwoningen voor mensen met lage en middeninkomens? Zo neen, waarom niet? </vraag>
      <vraag nummer="4">Kunt u toelichten binnen welke tijdspanne Corporatie Holding Friesland driekwart van haar totale bezit, 20 233 woningen, zal verkopen en hoe die zich verhoudt tot de ambitie van het Nationaal Akkoord Wonen om jaarlijks 50 000 woningen te verkopen? </vraag>
      <vraag nummer="5">Bent u bereid te onderzoeken hoe groot het aantal goedkope huurwoningen in het werkgebied van Corporatie Holding Friesland is en hoeveel goedkope huurwoningen er nog overblijven indien Corporatie Holding Friesland daadwerkelijk driekwart van haar totale bezit zou verkopen? Zo neen, waarom niet? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-06-2" bron="Bron: Zibb.nl">Bron: Zibb.nl, 2 juni 2003</noot>
         <noot nummer="2" documenttype="Kamervragen" documentnummer="565" documentjaargang="2002-2003">Aanhangsel Handelingen, nr. 565, vergaderjaar 2002–2003.</noot>
      </noten>
   </vragen>
   <antwoorden aantal="5">
      <antwoord nummer="1">Het voornemen van Corporatieholding Friesland (CHF) om driekwart van haar totale bezit «te woon» aan te bieden, betekent niet dat deze woningen ook daadwerkelijk zullen worden verkocht. Uitgangspunt bij dit concept is de keuzevrijheid van de bewoners, die kunnen kiezen tussen huur, koop of enkele tussenvarianten. De verwachting is dat circa 10% van de bewoners de woning daadwerkelijk zal kopen, hetgeen neerkomt op ongeveer 300 woningen per jaar (1,5% van het totale woningbezit van CHF op jaarbasis). Het verkoopbeleid leidt derhalve niet tot scheefgroei, en past in het rijksbeleid om het eigen woningbezit te stimuleren en de keuzevrijheid voor de burger te vergroten. Het signaal dat er in delen van de provincie Friesland behoefte is aan meer huurwoningen is bekend. Het bezit van CHF is echter voornamelijk geconcentreerd in de stedelijke centra van Friesland, waar de verhouding huur:koop meer in overeenstemming is met het landelijke beeld. Naast CHF zijn er in Friesland 25 corporaties actief – voornamelijk op het platteland – met een gezamenlijk bezit van circa 40 000 woningen. Inmiddels is CHF in overleg getreden met de gemeenten waarin pilotprojecten van het concept keuzewoning spelen, waarbij huurders de mogelijkheid krijgen de woning te huren of te kopen. De afspraken zullen in een convenant worden vastgelegd. Tevens zijn er initiatieven genomen om op provinciaal niveau afspraken te maken over de voorraadontwikkeling. Het is primair de taak van gemeenten in samenspraak met de corporaties om de voorraad huurwoningen te bepalen die nodig is om de doelgroep te huisvesten. De meldingsplicht voor corporaties bij verkoop van huurwoningen aan natuurlijke personen voor eigen bewoning is per 1 januari 2003 vervallen. </antwoord>
      <antwoord nummer="2">Ja. De verwachting is dat circa 10% van de aangeboden woningen ook daadwerkelijk zullen worden verkocht. De te verkopen huurwoningen worden niet aan de woningvoorraad onttrokken. Binnen de doelstelling van het kabinet het eigen woningbezit te bevorderen vormt de verkoop van huurwoningen een belangrijk onderdeel, omdat daarmee een eigen woning ook voor lagere inkomens bereikbaar wordt. </antwoord>
      <antwoord nummer="3" voetnoot="1">Neen. Het beleid van CHF is er op gericht de huurders meer keuzevrijheid tussen huren en kopen te bieden en biedt die mogelijkheid aan voor ca. 75% van haar woningen. Woningen voor specifieke doelgroepen en woningen in herstructureringsgebieden komen niet voor verkoop in aanmerking. Ook de te verkopen woningen dragen bij aan de maatschappelijke taak van de corporatie om te voorzien in passende woonruimte voor mensen met lage en middeninkomens. Bij brief van 16 december 2002 <voetnoot nummer="1"/>, heeft mijn ambtsvoorganger de Tweede Kamer der Staten-Generaal reeds medegedeeld, dat in het BBSH een zevende prestatieveld zal worden opgenomen ter bevordering van het eigen woningbezit. Het prestatieveld zal inhouden dat de woningcorporaties hun beleidsvoornemens op dit punt moeten concretiseren in prestatieplannen. Aangegeven zal dienen te worden welke woningen (al dan niet onder voorwaarden) ter verkoop zullen worden aangeboden en welke woningen worden beschouwd als «kernvoorraad» en derhalve in ieder geval niet zullen worden verkocht. Het door een corporatie daadwerkelijk verkochte aantal woningen is mede afhankelijk van de volkshuisvestelijke beleidsvoornemens van de betrokken gemeenten en van de uiteindelijke keuze die burgers maken. </antwoord>
      <antwoord nummer="4">De inschatting is dat er circa 300 woningen per jaar zullen worden verkocht. De woningvoorraad van CHF is dynamisch. Naast onttrekkingen door sloop en verkoop worden ook woningen toegevoegd door nieuwbouw en aankoop. </antwoord>
      <antwoord nummer="5">Neen. Over de ontwikkeling van de woningvoorraad, inclusief het aandeel goedkope huurwoningen, wordt jaarlijks gerapporteerd in het volkshuisvestingsverslag en de cijfermatige kerngegevens per gemeente waarin de corporatie bezit heeft. Een nader onderzoek is derhalve niet nodig. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="28 691" documentnummer="3">Kamerstuk 28 691, nr. 3</noot>
      </noten>
   </antwoorden>
</kvr>
