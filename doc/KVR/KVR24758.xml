<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Depla (PvdA) aan de minister van Volkshuisvesting, Ruimtelijke Ordening en Milieubeheer over het niet aanpassen van de maximale huurprijzen van particuliere huurders bij huursubsidie. (Ingezonden 9 december 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24758
</item>
         <item attribuut="Inhoud">Vragen over het feit dat bij VROM de hoogte van de huursubsidie, indien de contractuele huur hoger is dan de maximale huurprijs, wordt vastgesteld op deze maximale huurprijs, In de particuliere sector is de huur vaak hoger dan genoemde maximale huurprijs, vaak als gevolg van het afbouwen van de 'verouderingsaftrek'.</item>
         <item attribuut="Rubriek">Volkshuisvesting (Subsidies)</item>
         <item attribuut="Trefwoorden">Huurtoeslag Huursubsidies</item>
         <item attribuut="Vindplaats">Kamervragen met antwoord 2005-2006, nr. 748, Tweede Kamer</item>
         <item attribuut="Vraagnr_bij_indiening">2050604690</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Depla</persoon>
         </item>
         <item attribuut="Datum_reaktie">2006-01-20</item>
         <item attribuut="Datum_indiening">2005-12-09</item>
         <item attribuut="Document-id">KVR24758</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1587" allpagenumbers="1587 1588" vetnummer="2050604690" code="0506tkkvr748" lopendefooter="Tweede Kamer, vergaderjaar 2005–2006, Aanhangsel" filenaam="KVR24758" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="748" onderwerp="" indiendatum="2005-12-9">
         <vrager partij="PvdA" oorsprong="parlement">Depla</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="20 januari 2006), zie ook Aanhangsel Handelingen nr.671, vergaderjaar 2005–2006">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het feit dat bij VROM de hoogte van de huursubsidie, indien de contractuele huur hoger is dan de maximale huurprijs, wordt vastgesteld op basis van deze maximale huurprijs? Is het u bekend dat met name bij huurders in de particuliere sector de contractuele huur regelmatig hoger is dan de maximale huurprijs van de woning? </vraag>
      <vraag nummer="2">Bent u op de hoogte van het feit dat de maximale huurprijzen als gevolg van het afbouwen van de verouderingsaftrek per 1 juli 2002 met maximaal 10 punten, per 1 juli 2003 met maximaal 20 en per 1 juli 2004 met maximaal 30 punten zijn verhoogd? Kunt u aangeven of de maximale huurprijzen van huurders met een bovenmaximale contractuele huur zijn aangepast in verband met het afschaffen van de verouderingsaftrek? </vraag>
      <vraag nummer="3">Bent u op de hoogte van signalen van huurders in de particuliere sector waarbij de maximale huurprijs niet is aangepast in verband met het afschaffen van de verouderingsaftrek? Deelt u de mening dat deze huurders vanaf juli 2002 minder huursubsidie hebben ontvangen dan waar zij recht op hadden? Is het u bekend dat het niet ontvangen bedrag aan huursubsidie kan oplopen tot honderden euro‘s per jaar? </vraag>
      <vraag nummer="4">Heeft u huurders in de particuliere sector geïnformeerd over het afschaffen van de verouderingsaftrek en de mogelijke gevolgen voor de hoogte van de huursubsidie? Zo neen, waarom niet? Kunt u aangeven op welke wijze huurders zelf konden nagaan welke maximale huur VROM hanteerde voor het vaststellen van de hoogte van de huursubsidie? </vraag>
      <vraag nummer="5">Kunt u aangeven bij hoeveel huurders in de particuliere sector de huursubsidie is vastgesteld op basis van de maximale huurprijs in plaats van op basis van de contractuele huur? Kunt u aan de hand van de aan u verstrekte Huurcommissie-onderzoeken aangeven bij hoeveel huurders in de particuliere sector een verouderingsaftrek is verwerkt in deze maximale huurprijs? </vraag>
      <vraag nummer="6">Bent u bereid om bij deze huursubsidieontvangers alsnog de hogere maximale huur toe te passen en hun over voorgaande huursubsidie tijdvakken met terugwerkende kracht en ambtshalve een hogere huursubsidie toe te kennen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, dat is bepaald in artikel 5, eerste lid, van de Huursubsidiewet (inmiddels Wet op de huurtoeslag). Het is mij bekend dat het met name bij particuliere verhuurders kan voorkomen dat de overeengekomen huur hoger is dan de maximale huurprijsgrens ingevolge het Besluit huurprijzen woonruimte.Juist om deze reden is genoemde bepaling in de wet opgenomen. </antwoord>
      <antwoord nummer="2 en 3">Ja, ik ben op de hoogte van deze door de voormalig staatssecretaris van VROM getroffen maatregel. De daadwerkelijke verhoging van de maximale huurprijsgrens door het stapsgewijs afschaffen van de verouderingsaftrek is afhankelijk van de ouderdom van een woning gecorrigeerd voor kosten verbonden aan renovatie, modernisering of verbetering. In de verklaring dan wel het advies van (de voorzitter van) de huurcommissie, dat ingevolge artikel 5, tweede lid, van de Huursubsidiewet dient te worden uitgebracht alvorens voor het berekenen van de huursubsidie kan worden uitgegaan van de maximale huurprijsgrens in plaats van de hogere overeengekomen huur, wordt rekening gehouden met de afschaffing van de verouderingsaftrek. Slechts wanneer het huurcommissieadvies dateert van een tijdstip voorafgaande aan het (volledig) afschaffen van de verouderingsaftrek, kan het voorkomen dat de voor de huursubsidie gehanteerde maximale huurprijsgrens niet is aangepast aan de afgebouwde c.q. afgeschafte verouderingsaftrek.Indien een huurder zich hierover tot mijn departement wendt, wordt op basis van een nieuw advies van de huurcommissie de hoogte van de maximale huurprijsgrens aangepast aan de gewijzigde verouderingsaftrek.Vervolgens wordt, waar nodig, de hoogte van de huursubsidie aangepast. Huurders op wie de hiervoor geschetste situatie wel toepassing is, maar die zich daarover niet tot mijn departement hebben gewend, kunnen inderdaad minder huursubsidie hebben ontvangen dan waarop in feite recht bestaat.De hoogte van de eventueel te weinig ontvangen huursubsidie hangt af van de hoogte van de voorheen toegepaste verouderingsaftrek (na correctie voor verbeteringen etc.) en van de vraag of door de stijging van de maximale huurprijsgrens deze weer uitkomt boven de overeengekomen huur.In dat laatste geval wordt uiteraard de overeengekomen huur gehanteerd als basis voor de berekening van huursubsidie. Overigens is in artikel 11 Uitvoeringswet huurprijzen woonruimte bepaald, dat een zogenaamde haalplichtverklaring van de voorzitter van de huurcommissie direct kan leiden tot een procedure bij de huurcommissie tot verlaging van de overeengekomen herziene huurprijs. De huurder zelf heeft daarnaast diverse andere mogelijkheden om zich te wenden tot de huurcommissie ter verlaging van de overeengekomen huurprijs.Als van een van deze mogelijkheden met succes gebruik is gemaakt, wordt de huursubsidie naar aanleiding van de uitspraak van de huurcommissie gebaseerd op de overeengekomen huur en is dus geen sprake van te weinig huursubsidie. </antwoord>
      <antwoord nummer="4">In zijn algemeenheid zijn huurders over het afschaffen van de verouderingsaftrek geïnformeerd door middel van de diverse brochures die elk jaar worden uitgegeven door VROM in verband met de reguliere huurprijsverhoging per 1 juli.Hierin staat aangegeven dat de verouderingsaftrek wordt afgebouwd vanaf 1 juli 2002 en vervalt per 1 juli 2004.Voorts is aan de huurders informatie beschikbaar gesteld door middel van de website van VROM.Specifieke voorlichting over de mogelijke gevolgen voor de huursubsidie aan huurders in de particuliere sector heeft niet plaatsgevonden, omdat voor het overgrote deel van de huurders het afschaffen van de verouderingsaftrek geen directe gevolgen heeft voor de huur of de huursubsidie.Huurders kunnen op het (tot en met 2005) aan hen verstrekte huursubsidiebericht en op de beschikking huursubsidie zien welke rekenhuur is aangehouden voor het vaststellen van de huursubsidie.Dit geldt dus ook wanneer de rekenhuur is gebaseerd op de maximale huurprijsgrens in plaats van op de overeengekomen huurprijs. </antwoord>
      <antwoord nummer="5">Het aantal gevallen waarbij de hoogte van huurprijs voor de verstrekking van huursubsidie is afgeleid van een verklaring of uitspraak van de (voorzitter van de) huurcommissie bedraagt ongeveer 3400 in 2004. Hierin zijn ca.1300 gevallen vervat, waarin de gehanteerde maximale huurprijsgrens is gebaseerd op een verklaring van de voorzitter van de Huurcommissie die dateert van 2004 of later.In deze recentere berekeningen van de maximale huurprijsgrens is uiteraard al rekening gehouden met de afschaffing van de verouderingsaftrek.Ook zijn in dit aantal gevallen vervat, waarin door een uitspraak van de Huurcommissie de overeengekomen huur is verlaagd, bijvoorbeeld na een procedure over huurverlaging in verband met gebreken aan de woning of in verband met een procedure op grond van artikel 11 van de Uitvoeringswet huurprijzen (automatische toetsing aanvangshuurprijs naar aanleiding van een haalplichtverklaring). Naar globale schatting resteren ca. 1500 tot 2000 gevallen per jaar waarin de rekenhuur is gebaseerd op een maximale huurprijsgrens die is vastgesteld voordat de verouderingsaftrek was afgeschaft.In hoeveel van deze gevallen er voor 1 juli 2004 daadwerkelijk sprake was van verouderingsaftrek, is op basis van de thans beschikbare gegevens niet aan te geven.Alleen door dossieronderzoek per geval is dit na te gaan. Voorts is noch bij VROM noch bij de huurcommissies bekend in hoeveel van deze gevallen, waarin de overeengekomen huur aanvankelijk hoger was dan de maximale huurprijsgrens, inmiddels tussen huurder en verhuurder op vrijwillige basis een lagere huurprijs (bijvoorbeeld tot op het niveau van de maximale huurprijsgrens) is overeengekomen.Ook deze gevallen behoeft geen herziening van de toegekende huursubsidie plaats te vinden.Zonder nader onderzoek is dus niet aan te geven in hoeveel gevallen wel sprake is van een eventueel te weinig ontvangen huursubsidie door het afschaffen van de verouderingsaftrek. </antwoord>
      <antwoord nummer="6">In principe hadden huurders tegen de hoogte van de hen toegekende huursubsidie bezwaar kunnen aantekenen, als deze subsidie gebaseerd was op een te lage maximale huurprijsgrens.Ik heb er echter begrip voor dat huurders zich – onder meer door het ontbreken van specifieke voorlichting daarover – mogelijk niet bewust waren van het feit dat de voor de huursubsidie gehanteerde maximale huurprijsgrens te laag was.Ik zal nader onderzoek laten uitvoeren naar de omvang van deze problematiek. Zoals bij het antwoord op vraag 5 al is aangegeven, ontbreekt thans immers nog goed inzicht in het concrete aantal gevallen waarin deze problematiek speelt, in de verschillen tussen de overeengekomen huurprijs en de door VROM gehanteerde huurprijs en hiermee gemoeide subsidiebedragen. Ook zal gekeken worden naar uitvoeringsconsequenties van een ambtshalve herziening van de bijdragen met terugwerkende kracht. Over de uitkomsten van dit onderzoek en mijn beslissing naar aanleiding daarvan zal ik u zo spoedig mogelijk nader berichten. </antwoord>
      <noten afkomstig="antwoord"/>
   </antwoorden>
</kvr>
