<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het terugvorderen door de gemeentelijke sociale diensten. (Ingezonden 12 april 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3023
</item>
         <item attribuut="Inhoud">Betreft de ervaringen van rechtshulpverleners dat GSD's vaak geld terugvorderen van cliënten, terwijl de wettelijke termijn is verstreken.</item>
         <item attribuut="Rubriek">Sociale zekerheid (Algemeen)</item>
         <item attribuut="Trefwoorden">Gemeentelijke Sociale Diensten</item>
         <item attribuut="Vindplaats">Kamervragen met antwoord 1995-1996, nr. 1068, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-05-03</item>
         <item attribuut="Datum_indiening">1996-04-12</item>
         <item attribuut="Document-id">KVR3023</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2173" allpagenumbers="2173 2174" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1068" onderwerp="" indiendatum="1996-04-12">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-05-3">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van ervaringen van rechtshulpverleners uit verschillende steden, dat gemeentelijke sociale diensten in veel gevallen geld terugvorderen van clie¨nten, terwijl de wettelijke terugvorderingstermijn is verstreken? <voetnoot nummer="1"/>
      </vraag>
      <vraag nummer="2">Wat is uw mening over deze handelswijze van de sociale diensten? </vraag>
      <vraag nummer="3">Bent u bereid in overleg met DIVOSA te onderzoeken of hier bij de sociale diensten sprake is van een standaardprocedure? </vraag>
      <vraag nummer="4">Bent u bereid in overleg met de VNG een schrijven te doen uitgaan naar alle sociale diensten om aan deze praktijken een einde te maken? </vraag>
      <vraag nummer="5">Kunt u bevorderen dat clie¨nten die de vordering hebben voldaan, terwijl de terugvorderingstermijn reeds was verstreken, het ten onrechte betaalde terugontvangen? </vraag>
      <vraag nummer="6">Deelt u de opvatting dat clie¨nten die gebruik hebben moeten maken van een rechtshulpverlener de eigen bijdrage op grond van de Wet op de Rechtsbijstand vergoed moeten krijgen van de sociale dienst? Kunt u bevorderen dat deze eigen bijdrage wordt vergoed? </vraag>
      <noten afkomstig="vraag">
         <noot nummer="1">Volkskrant, 10 april 1996. DIVOSA = Vereniging van Directeuren van Overheidsorganen voor Sociale Arbeid VNG = Vereniging van Nederlandse Gemeenten</noot>
      </noten>
   </vragen>
   <antwoorden aantal="3">
      <antwoord nummer="1">Ja, ik heb kennisgenomen van het desbetreffende artikel in «De Volkskrant». </antwoord>
      <antwoord nummer="2, 3, 4 en 5">Volgens de Algemene bijstandswet worden kosten van bijstand die meer dan vijf jaar vo´o´r de datum van verzending van het besluit tot terugvordering zijn gemaakt, niet teruggevorderd. Het is dan ook niet de bedoeling dat gemeenten, wanneer zij nu nog ontdekken een vordering op een clie¨nt te hebben die reeds vervallen is, zij alsnog een terugvorderingsbeschikking naar deze clie¨nt versturen. Anders is het wanneer de beschikking binnen de vervaltermijn is verzonden. In dat geval is de vervaltermijn doorbroken en is betaling op de vordering afdwingbaar. Een specifieke situatie doet zich echter voor bij gevallen waarin de kosten van bijstand zijn gemaakt vo´o´r 1 augustus 1992 (Wet van 15 april 1992, Stb. 1992, 193) en waarbij een beschikking is genomen na´ 1 augustus 1992. De Hoge Raad heeft ten aanzien van deze gevallen bij haar arrest van 3 maart 1995 namelijk bepaald dat de vervaltermijn van artikel 70 ABW (oud) van toepassing is. Dit betekent dat de gemeenten in dergelijke gevallen naar de kantonrechter dienen te gaan, willen zij de vervaltermijn doorbreken. Zij kunnen, ook in de situaties waarin al een beschikking was genomen, in deze gevallen niet volstaan met een beschikking. Door het arrest van de Hoge Raad zijn er (rest)vorderingen waarbij de rechtsvordering (dit is de mogelijkheid om via de rechter betaling af te dwingen) achteraf bleek te zijn vervallen. Door het verstrijken van de vervaltermijn van de rechtsvordering vervalt echter niet de vordering zelf. Wanneer een debiteur door blijft betalen op deze vordering wordt verschuldigd en niet «ten oprechte» betaald. In mijn circulaire van 22 december 1995, BZ/AV/95/4528 heb ik dit standpunt aan de gemeenten kenbaar gemaakt. Dit impliceert dat er dan ook geen reden voor gemeenten is betalingen van clie¨nten te restitueren. Naar aanleiding van het artikel in «De Volkskrant» is op basis van de ter beschikking staande toezichtsinformatie nagegaan of gemeenten conform het bovenstaande handelen. Hierbij is gebleken dat het weleens voorkomt, dat er beschikkingen de deur uitgaan waarvan de vordering al vervallen is. Voor het merendeel betreft dit administratieve vergissingen, waarbij de totale vordering niet wordt uitgesplitst naar de datum waarop de vordering is ontstaan. Daar ik geen contra-indicatie heb dat het probleem zich slechts incidenteel in enkele gemeenten voordoet, heb ik besloten de desbetreffende gemeenten op het voorgaande te wijzen via de gebruikelijke kanalen van beleidsoverdracht vanuit mijn departement. Ik acht het dan ook niet noodzakelijk dit verder te onderzoeken in overleg met DIVOSA of in overleg met de VNG een schrijven te doen uitgaan naar alle sociale diensten. </antwoord>
      <antwoord nummer="6">Zoals ik reeds heb aangegeven heeft slechts in een incidenteel geval terugvordering van kosten van bijstand plaatsgevonden nadat de vordering (gedeeltelijk) al was vervallen. Voor het merendeel betreft dit administratieve vergissingen waarbij snel en op eenvoudige wijze kan worden vastgesteld dat de beschikking niet (geheel) correct is. Hier behoeven dan ook geen kosten aan verbonden te zijn. In deze situatie zal de beschikking door de gemeente worden aangepast. In die gevallen dat dit leidt tot een gerechtelijke procedure waarbij de gemeente vervolgens in het ongelijk wordt gesteld, kan de clie¨nt aan de rechter om vergoeding van de gemaakte kosten verzoeken. Indien de gemeente hierin wordt veroordeeld, worden deze kosten uiteraard voldaan. Een vergoeding van de eigen bijdrage op grond van de Wet op de rechtsbijstand door de Gemeentelijke Sociale Dienst is dan ook niet aan de orde. </antwoord>
      <noten afkomstig="antwoord"/>
   </antwoorden>
</kvr>
