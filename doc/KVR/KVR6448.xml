<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hillen (CDA) en B. M. de Vries (VVD) over clickfondsen. (Ingezonden 23 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6448
</item>
         <item attribuut="Inhoud">Aanvulling op eerdere vragen over clickfondsen.</item>
         <item attribuut="Rubriek">Belastingen (Belastingfraude)</item>
         <item attribuut="Trefwoorden">Belastingfraude</item>
         <item attribuut="Vindplaats">Kamervragen met antwoord 1997-1998, nr. 663, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Hillen</persoon>
            <persoon partij="VVD">B. M. de Vries</persoon>
         </item>
         <item attribuut="Datum_reaktie">1998-02-06</item>
         <item attribuut="Datum_indiening">1997-12-23</item>
         <item attribuut="Document-id">KVR6448</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1351" allpagenumbers="1351 1352" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6448" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="663" onderwerp="" indiendatum="1997-12-23">
         <vrager partij="CDA" oorsprong="parlement">Hillen</vrager>
         <vrager partij="VVD" oorsprong="parlement">B. M. de Vries</vrager>
         <vraagt-aan/>
      </vraagdata>
      <antwoorddata antwoorddatum="1998-02-6">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hoeveel clickfondsen opereren er thans in Nederland? Kunt u (bij benadering) mededelen hoe groot het totale bedrag is dat in deze clickfondsen is belegd en hoe groot het bedrag van de waardestijging is van deze fondsen? </vraag>
      <vraag nummer="2">Rust op dit bedrag thans geheel of gedeeltelijk een fiscale claim op basis van het standpunt dat is ingenomen in het Besluit van 28 juni 1996 of is deze claim in feite vervallen door de regelingen die de clickfondsen inmiddels met de fiscus hebben getroffen? </vraag>
      <vraag nummer="3">Welke regelingen heeft de fiscus thans met de clickfondsen getroffen? Indien verschillende regelingen zijn getroffen, kunt u dan mededelen welke die verschillen zijn en welke redenen er zijn (geweest) voor die verschillen? </vraag>
      <vraag nummer="4">Zijn er clickfondsen die geen regeling met de fiscus hebben getroffen? Zo ja, hoe stelt de fiscus zich daar dan tegenover op? Geldt daarvoor nog steeds het beleid dat is neergelegd in het Besluit van 28 juni 1997? Zo ja, hoe denkt u dat standpunt dan in rechte vol te houden voor de belastingrechter in het licht van het gelijkheidsbeginsel indien met de meeste andere clickfondsen regelingen zijn getroffen waardoor die waardestijging onbelast wordt gelaten? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Vanaf medio 1996 worden in Nederland aan particuliere beleggers door verschillende financiële instellingen zogenoemde garantieproducten aangeboden. Kenmerk van garantieproducten is dat wordt belegd in vermogensbestanddelen, veelal aandelen en/of een combinatie van opties, terwijl het risico van waardedaling – deels – is afgedekt. Een deel van deze garantieproducten, zogenoemde clickfondsen, heeft als bijzonder kenmerk dat waardestijgingen van de beleggingen van een zekere omvang worden vastgelegd met behulp van specifieke putopties, ook wel aangeduid als «click’s». In Nederland opereren op dit moment ten minste 19 clickfondsen. Het ingelegde vermogen bedraagt circa 5 miljard gulden. Het bedrag van de waardestijging is niet goed te benaderen. Dit verschilt immers per fonds en is afhankelijk van de stand van de gekozen index ten tijde van de start van het fonds, het verloop van die index sedertdien en de vraag of tussentijds bepaalde click’s zijn behaald op een hogere stand van die index dan de huidige. </antwoord>
      <antwoord nummer="2 en 3">De beleggingen in een «clickfonds» worden voor rekening van de participanten aangehouden. Voor zover het beleggingen betreft van particulieren die één en ander tot hun privévermogen rekenen en voor wie de beleggingen evenmin tot een aanmerkelijk belang behoren, rust op de waardestijging van deze aandelen en/of opties geen inkomstenbelastingclaim. Dit is inherent aan het aan de Wet op de inkomstenbelasting 1964 ten grondslag liggende inkomensbegrip. In het Besluit van 28 juni 1996, nr. DB96/2554M, (besluit inzake nieuwe beleggingsvormen, waaronder de Escape) is neergelegd dat een belegging in – bijvoorbeeld – een combinatie van opties voor de toepassing van het belastingrecht wordt ge(her)kwalificeerd als een overeenkomst van geldlening indien de inleg voor de belegger geheel of nagenoeg geheel is gegarandeerd. Indien deze garantie ontbreekt en de belegger een reëel risico loopt, wordt de combinatie van beleggingen niet geherkwalificeerd. Van regelingen met de fiscus, waar de vragenstellers naar verwijzen, is geen sprake. Op verzoek van de aanbieders is voor diverse «clickfondsen» bevestigd dat in die gevallen niet wordt voldaan aan het genoemde criterium. </antwoord>
      <antwoord nummer="4">Er zijn inderdaad diverse aanbieders van «clickfondsen» die niet vooraf hebben verzocht te bevestigen dat geen sprake zal zijn van herkwalificatie als bedoeld in het hiervóór bedoelde besluit. Indien een belegging in een dergelijk «clickfonds» voor de belegger in voldoende mate risicovol is – getoetst aan het eerder genoemde besluit – bestaat geen reden de waardestijging van de belegging bij particulieren in de heffing van de inkomstenbelasting te betrekken. Indien van het bestaan van een «clickfonds» blijkt dat niet voldoet aan het genoemde risicocriterium, dient de waardestijging van de beleggingen die de beleggers bij de afwikkeling of eerdere vervreemding van de beleggingen ten goede komt, in de heffing van de inkomstenbelasting te worden betrokken. Van een verschil in behandeling dat zou kunnen leiden tot strijd met het gelijkheidsbeginsel is dan ook geen sprake. </antwoord>
      <noten afkomstig="antwoord"/>
   </antwoorden>
</kvr>
