<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Binnenlandse Zaken en Koninkrijksrelaties en de minister van Onderwijs, Cultuur en Wetenschappen over het betrekken van scholen bij rampenoefeningen. (Ingezonden 11 september 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16471
</item>
         <item attribuut="Inhoud">Het Nederlands Instituut voor Brandweer en Rampenbestrijding in Arnhem (Nibra) heeft de suggestie gedaan om scholen bij rampenoefeningen te betrekken, in een reactie op de gedeeltelijk mislukte rampenoefening op 8 september 2002 in Best.</item>
         <item attribuut="Rubriek">Basisonderwijs (Leerlingen) Criminaliteit en openbare orde (Brandpreventie en brandbestrijding) Criminaliteit en openbare orde (Rampenpreventie en -bestrijding)</item>
         <item attribuut="Trefwoorden">Branden Leerlingen Rampenbestrijding</item>
         <item attribuut="Vindplaats">Kamervragen met antwoord 2002-2003, nr. 170, Tweede Kamer</item>
         <item attribuut="Vraagnr_bij_indiening">2010215350</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2002-10-16</item>
         <item attribuut="Datum_indiening">2002-09-11</item>
         <item attribuut="Document-id">KVR16471</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="357" allpagenumbers="357 358" vetnummer="2010215350" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16471" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="170" onderwerp="" indiendatum="2002-09-11">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Binnenlandse Zaken en Koninkrijksrelaties en de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-10-16">
         <antwoorder functie="staatssecretaris" ministerie="Binnenlandse Zaken en Koninkrijksrelaties">Hessing</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hoe beoordeelt u de suggestie van het Nederlands Instituut voor Brandweer en Rampenbestrijding om scholen meer te betrekken bij rampenoefeningen? <voetnoot nummer="1"/>
      </vraag>
      <vraag nummer="2">Bent u van plan om deze suggestie over te nemen? Zo ja, welke acties wilt u ondernemen om scholen en brandweer met elkaar in contact te brengen? </vraag>
      <vraag nummer="3">Bent u bereid om geld vrij te maken om deze preventiemaatregelen mogelijk te maken daar het toekomstig letselschade kan voorkomen? </vraag>
      <noten afkomstig="vraag">
         <noot nummer="1">Bron ANP 9-9-2002. Het Instituut voor Brandweer en Rampenbestrijding in Arnhem (Nibra) zegt dit in een reactie op de gedeeltelijke mislukte rampenoefening op 8 september 2002 in Best. Het Nibra stelt dat in de VS goede ervaringen zijn opgedaan met kinderen al op jonge leeftijd kennis laten hebben van hoe te handelen bij een evacuatie</noot>
      </noten>
   </vragen>
   <antwoorden aantal="3">
      <antwoord nummer="1">Het is een goede suggestie van het Nederlands Instituut voor Brandweer en Rampenbestrijding om scholen en schoolkinderen te betrekken bij ontruimingsoefeningen. Op die manier wordt ervoor gezorgd dat de schoolleiding beter is voorbereid op een calamiteit op school en leren kinderen al op jonge leeftijd hoe een ontruiming in zijn werk gaat. Daarmee zijn deze kinderen beter voorbereid en beter in staat adequaat te handelen als ze bij een ramp betrokken raken. </antwoord>
      <antwoord nummer="2">Het voorstel is niet nieuw. In de Nationale Brandpreventieweek, die in de tweede week van oktober heeft plaatsgevonden, stond het thema Vluchtplan centraal. Speciale aandacht is daarbij gegeven aan het beschikbaar hebben en oefenen van een vluchtplan/ontruimingsplan op basisscholen. Ongeveer 300 brandweerkorpsen hebben in de Nationale Brandpreventieweek basisscholen gewezen op het belang van een ontruimingsplan en van regelmatige ontruimingsoefeningen. Het ministerie van Onderwijs, Cultuur en Wetenschappen is in oktober vorig jaar gestart met een veiligheidscampagne voor basisscholen gericht op een vermindering van het aantal ongelukken op school. Ook de jaarlijkse ontruimingsoefening komt aan bod in deze driejarige campagne. Brandweerkorpsen worden benaderd (door de stichting Consument en Veiligheid) en van voorlichtingsmateriaal voorzien om deze campagne actief te ondersteunen. Hun bijdrage zal moeten bestaan uit het bezoeken, informeren en inspecteren van scholen op lokaal niveau. In breder verband is een Nationaal Voorlichtingsprogramma Brandveiligheid uitgewerkt, waarin de aandacht wordt gevestigd op brandveiligheid. Dit voorlichtingsprogramma is erop gericht mensen bewust te maken van brandveiligheidsrisico’s en daarmee een brandveilig gedrag te bevorderen. In het voorlichtingsprogramma wordt specifiek aandacht besteed aan voorlichting over brandveiligheid en preventie op scholen en aan de rol van de brandweer daarbij. Daarmee wordt aangesloten bij (onder andere) de eerder genoemde trajecten. De coördinatie van het voorlichtingsprogramma berust bij het ministerie van Binnenlandse Zaken en Koninkrijksrelaties. </antwoord>
      <antwoord nummer="3">De lopende trajecten en de daarbij behorende budgetten omvatten reeds, onder andere, de in het antwoord bij vraag 2 genoemde preventiemaatregelen. Het voorkomen van toekomstige letselschade is deze investering dan ook zeker waard. Voor de veiligheidscampagne voor scholen in het basisonderwijs door het ministerie van Onderwijs, Cultuur en Wetenschappen zijn voldoende middelen tot en met het schooljaar 2003–2004 beschikbaar. Daarnaast zal in de komende jaren worden geïnvesteerd in het Nationaal Voorlichtingsprogramma Brandveiligheid. Tegelijkertijd wordt door het ministerie van Sociale Zaken en Werkgelegenheid gewerkt aan het vastleggen van een algemene verplichting tot het periodiek uitvoeren van ontruimingsoefeningen in alle gebouwen waar een groot aantal mensen aanwezig kan zijn. Deze verplichting zal worden opgenomen in de nieuwe regelgeving inzake bedrijfshulpverlening. </antwoord>
      <noten afkomstig="antwoord"/>
   </antwoorden>
</kvr>
