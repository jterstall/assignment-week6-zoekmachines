<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gijlswijk (SP) aan de staatssecretaris van Volksgezondheid, Welzijn en Sport over de bestemmingsverandering van het terrein van zorginstelling Sherpa. (Ingezonden 21 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28888
</item>
         <item attribuut="Inhoud">Is de staatssecretaris bereid onderzoek te laten doen naar de handelwijze, motivatie en de besluitvorming door de directie van Sherpa op het gebied van (nieuw)bouwbeleid in deze AWBZ-gefinancierde instelling. De cliënten zijn bezorgd over het bouwen van een gewone woonwijk op beschermd terrein.</item>
         <item attribuut="Rubriek">Gezondheidszorg (Zorginstellingen) Welzijn (Lichamelijk gehandicapten) Welzijn (Verstandelijk gehandicapten)</item>
         <item attribuut="Trefwoorden">Gehandicapten Intramurale gezondheidszorg</item>
         <item attribuut="Vindplaats">Kamervragen met antwoord 2006-2007, nr. 2249, Tweede Kamer</item>
         <item attribuut="Vraagnr_bij_indiening">2060718890</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gijlswijk</persoon>
         </item>
         <item attribuut="Datum_reaktie">2007-07-18</item>
         <item attribuut="Datum_indiening">2007-06-21</item>
         <item attribuut="Document-id">KVR28888</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4765" allpagenumbers="4765 4766" vetnummer="2060718890" code="0607tkkvr2249" lopendefooter="Tweede Kamer, vergaderjaar 2006–2007, Aanhangsel" filenaam="KVR28888" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2249" onderwerp="" indiendatum="2007-06-21">
         <vrager partij="SP" oorsprong="parlement">Van Gijlswijk</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-07-18">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw reactie op de problemen die bestaan bij de cliënten en hun vertegenwoordigers van de gehandicapteninstelling Sherpa? <voetnoot nummer="1"/>
      </vraag>
      <vraag nummer="2">Bent u bereid onderzoek te laten doen naar de handelwijze, motivatie en de besluitvorming door de directie van Sherpa op het gebied van (nieuw)bouwbeleid in deze AWBZ-gefinancierde instelling? Zo ja, op welke termijn? Zo neen, waarom niet? </vraag>
      <vraag nummer="3">Wat is uw reactie op de werkwijze van Sherpa? Deelt u de mening dat door het bouwen van een «gewone» woonwijk op beschermd terrein een meer gevarieerd woonaanbod wordt gestimuleerd voor gehandicapten? Zo ja, acht u dit een goede ontwikkeling? Zo neen, hoe gaat u er voor zorgen dat een gevarieerde woonaanbod, waaronder de mogelijkheid van het wonen in een beschermde omgeving voor gehandicapten, in deze regio wordt gewaarborgd? </vraag>
      <vraag nummer="4">Wat is uw reactie op het signaal dat er geen onderzoek is gedaan door Sherpa naar de woonwensen van de cliënten? </vraag>
      <vraag nummer="5">Bent u bereid onafhankelijk onderzoek te laten doen naar de inspraakmogelijkheden van de cliënten van Sherpa? Zo ja, op welke termijn? Zo neen, waarom niet? </vraag>
      <vraag nummer="6">Wat is uw mening over het (inspraak)klimaat binnen deze instelling gelet op het gegeven dat de cliënten of hun vertegenwoordigers van Sherpa vragen om anonimiteit, omdat zij bang zijn voor represailles als zij aangeven wat de wens van de cliënten is? Bent u bereid dit signaal nader te onderzoeken? Zo ja, op welke termijn? Zo neen, waarom niet? </vraag>
      <vraag nummer="7">Deelt u de mening dat het hier om een incident gaat? Zo ja, waarom? Zo neen, bent u bereid landelijk te onderzoeken hoe instellingen omgaan met de (beschikbare) woonvormen op de instellingsterreinen, in de wijken en het bouwen (en financieren) van nieuwe woonvormen? </vraag>
      <vraag nummer="8">Hoe gaat u de invloed en inspraak van bewoners, cliënten en hun vertegenwoordigers op (nieuw)bouwplannen verbeteren, nu de Wet medezeggenschap cliëntenraden is uitgesteld en de cliëntenraden nog geen gebruik kunnen maken van een eventueel verzwaard adviesrecht? </vraag>
      <noten afkomstig="vraag">
         <noot nummer="1" datum="2007-06-20" bron="Open brief van Initiatiefgroep Beschermd Terrein Sherpa">Open brief van Initiatiefgroep Beschermd Terrein Sherpa, 20 juni 2007</noot>
      </noten>
   </vragen>
   <antwoorden aantal="7">
      <antwoord nummer="1">Ik acht het primair een taak van het bestuur om in te grijpen bij dergelijke communicatie-problemen. Daar waar het bestuur uiteindelijk niet adequaat optreedt, ligt nadrukkelijk een verantwoordelijkheid voor de Raad van Toezicht. Ik verwijs hierbij naar de zorgbrede governancecode waarin de brancheorganisaties een bepaling hebben opgenomen over de taak van de Raden van Toezicht (art. 3.1.1.). </antwoord>
      <antwoord nummer="2">Nee. In de wet- en regelgeving is vastgelegd hoe cliënten (of hun wettelijk vertegenwoordigers) betrokken dienen te worden bij nieuw- en verbouwplannen. De wet- en regelgeving voorziet in woon/leefwensenonderzoek en inspraakmogelijkheden. Voor de herinrichting van het instellingsterrein heeft Sherpa een begeleidingscommissie ingesteld. In deze commissie participeren zowel cliëntvertegenwoordigers als medewerkers. Ik zie nu ook geen aanleiding om hiernaar onderzoek te laten doen. </antwoord>
      <antwoord nummer="3">Door de omgekeerde integratie wordt de samenleving dichterbij de cliënten van Sherpa gebracht. Uit de open brief maak ik op dat niet iedereen daarmee gelukkig is. Bij dergelijke grootschalige herhuisvestingsplannen is dit onvermijdelijk. De ideale woonsituatie is voor iedereen uniek; het is onmogelijk om iedereen geheel tevreden te stellen. Ik hecht er dan ook aan dat de inspraakprocedures, zoals vastgelegd in wet- en regelgeving, worden gevolgd. Deze hebben tot doel te bereiken dat cliënten hun stem kunnen laten horen. De betrokken instellingen hebben daarbij de taak, als cliënten dat willen, een redelijk alternatief aan te reiken. </antwoord>
      <antwoord nummer="4 en 5">Nee, ik ben niet van plan een onderzoek te laten verrichten. Ik vind het zeer belangrijk dat cliënten in hun woon/leefwensen gehoord worden. Dit is dan ook in wet- en regelgeving vastgelegd. Instellingen zijn verplicht zich hieraan te houden. Op grond van de Wet klachtrecht cliënten zorgsector kunnen cliënten een klacht indienen over de handelswijze van Sherpa bij de klachtencommissie. </antwoord>
      <antwoord nummer="6">Goede communicatie is nodig om te komen tot een prettige en goede woonomgeving voor cliënten. Uit de open brief maak ik op, dat de communicatie tussen een aantal cliënten en/of hun vertegenwoordigers en het bestuur van Sherpa moeizaam verloopt. Ik acht het wel primair een taak van het bestuur om dergelijke communicatieproblemen op te lossen. </antwoord>
      <antwoord nummer="7">Ik neem aan dat u hier doelt op de omgekeerde integratie. Ook bij deze beweging is de wet- en regelgeving van kracht. Bij grote huisvestingsplannen is het verplicht om een woon/leefwensenonderzoek onder individuele cliënten te houden. Cliënten kunnen aangeven waar en hoe zij willen wonen; uiteraard passend bij hun mogelijkheden en binnen de randvoorwaarden die zijn gesteld (normeringen College Bouw). De voorwaarden voor het bouwen en financieren van woningen zijn vastgelegd in regelgeving. Instellingen zijn verplicht zich hieraan te houden. Ik ben niet van plan nader onderzoek uit te laten voeren. </antwoord>
      <antwoord nummer="8">De Wet medezeggenschap cliënten zorginstellingen (Wmcz) is er al enkele jaren (1996). In deze wet zijn inspraakmogelijkheden van de cliënten vastgelegd. In 2000 is de wet geëvalueerd. In vervolg op de evaluatie is een wetsvoorstel bij de Tweede Kamer ingediend. De behandeling van de wetswijziging Wmcz is op verzoek van de minister van VWS aangehouden. De reden is dat de minister de herbeziening van de Wmcz wil plaatsen in het perspectief van het programma voor de versterking van de positie van de cliënt. De verwachting is dat de minister de Tweede Kamer hierover in het komende najaar nader zal informeren. </antwoord>
      <noten afkomstig="antwoord"/>
   </antwoorden>
</kvr>
