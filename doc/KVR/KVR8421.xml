<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Poppe (SP) en Klein Molekamp (VVD) aan de minister van Volkshuisvesting, Ruimtelijke Ordening en Milieubeheer over de sanering van ondergrondse olietanks. (Ingezonden 3 december 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8421
</item>
         <item attribuut="Inhoud">Vragen over het aantal aanvragen voor subsidie en de hoogte van de saneringskosten over 1998, in het kader van de bijdrageregeling sanering ondergrondse olietanks.</item>
         <item attribuut="Rubriek">Milieu (Bodemsanering)</item>
         <item attribuut="Trefwoorden">Bodemsanering</item>
         <item attribuut="Vindplaats">Kamervragen met antwoord 1998-1999, nr. 534, Tweede Kamer</item>
         <item attribuut="Vraagnr_bij_indiening">2989904020</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
            <persoon partij="VVD">Klein Molekamp</persoon>
         </item>
         <item attribuut="Datum_reaktie">1998-12-24</item>
         <item attribuut="Datum_indiening">1998-12-03</item>
         <item attribuut="Document-id">KVR8421</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1089" allpagenumbers="1089 1090" vetnummer="2989904020" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8421" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="534" onderwerp="" indiendatum="1998-12-3">
         <vrager partij="SP" oorsprong="parlement">Poppe</vrager>
         <vrager partij="VVD" oorsprong="parlement">Klein Molekamp</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1998-12-24">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kunt u een overzicht geven van het aantal aanvragen dat gemeenten in 1998 gedaan hebben in het kader van de bijdrageregeling sanering ondergrondse olietanks? Op hoeveel woningen hebben deze aanvragen betrekking? </vraag>
      <vraag nummer="2" voetnoot="1">Hebt u inzicht hoe de werkelijke hersaneringskosten zich verhouden tot het geschatte gemiddelde bedrag van minder dan f 5000,– waarover gesproken is in het algemeen overleg met de Kamer? <voetnoot nummer="1"/>
      </vraag>
      <vraag nummer="3">Hoe hoog is bij de tot dusver ingediende aanvragen de gemiddelde eigen bijdrage van gemeenten aan de saneringskosten? Hoe hoog zijn de resterende kosten voor de bewoner? Is er sprake van een grote spreiding? </vraag>
      <vraag nummer="4" voetnoot="2">Zijn de eigen bijdragen van de gemeenten in verhouding tot de resterende kosten die voor rekening van de bewoners komen in overeenstemming met de uitspraak van uw voorgangster dat: «... ook de gemeenten, die betrokken waren bij de operatie tankslag, een verantwoordelijkheid voor de kosten hebben.»? <voetnoot nummer="2"/>
      </vraag>
      <vraag nummer="5">Hebt u aanwijzingen dat het aantal aanvragen voor 1999 substantieel hoger zal zijn dan in 1998? Zo neen, ziet u aanleiding om nadere maatregelen te nemen om te bevorderen dat, bij het aflopen van de subsidieregeling medio 2000, werkelijk alle 5000 tot 8000 resterende ondergrondse olietanks gesaneerd zijn? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="25 411" documentnummer="3">Kamerstuk 25 411, nr. 3/nr. 4</noot>
         <noot nummer="2" documenttype="Kamerstuk" kamerstuk-id="25 441" documentnummer="4" documentpagina="3">Kamerstuk 25 441, nr. 4, blz. 3</noot>
      </noten>
   </vragen>
   <antwoorden aantal="5">
      <antwoord nummer="1">Bij brief van 8 oktober 1997 werden de gemeenten op de hoogte gesteld van de éénmalige bijdrageregeling voor particuliere huisbrandolietanks die voor 1 maart 1993 (de datum van inwerkingtreding van het Besluit opslaan in ondergrondse tanks) reeds gesaneerd waren en waarvan de gemeente tot het oordeel komt dat aanvullende maatregelen noodzakelijk zijn. De regeling heeft betrekking op tanks die bij de vroegere sanering gevuld waren met schuim of zand. De kosten voor het treffen van aanvullende maatregelen bij dergelijk tanks kunnen naar verwachting oplopen tot respectievelijk f 2000,– en f 5000,–. Voor deze tanks kunnen gemeenten tot 1 juni 2000 declaraties indienen, zonder dat hieraan een aanvraag vooraf hoeft te gaan. Bij brief van 18 augustus 1998 zijn gemeenten geïnformeerd over twee aanvullingen op de regeling (hardheidsclausule). De eerste aanvulling heeft betrekking op het terugleggen van de ingangsdatum van de regeling van 8-10-1997 naar 18-06-1997. De tweede aanvulling heeft betrekking op tanks die anderszins gesaneerd waren dan door het vullen met schuim of zand, doch waarvan de gemeente tot het oordeel komt dat de kosten van aanvullende maatregelen redelijkerwijs niet geheel ten laste van de tankeigenaar kunnen worden gelegd. De gemeenten worden in de gelegenheid gesteld voor 1 augustus 1999 een verzoek bij mij in te dienen of de betreffende tanks voor een bijdrage in aanmerking kunnen komen. Bij een positieve beschikking op zo’n verzoek kan ook voor deze tanks tot 1 juni 2000 een declaratie worden ingediend. Aan te nemen valt dat de gemeenten hebben gewacht op de brief van 18 augustus jl. alvorens uitvoering aan de regeling te geven. Daarenboven ligt het, in verband met de data die binnen de regeling gehanteerd worden, voor de hand dat nog slechts van een enkele gemeente een daadwerkelijk beroep op de regeling binnen is. Tot dusver hebben 3 gemeenten een declaratie ingediend voor tanks die eertijds met schuim of zand waren gevuld. Deze declaraties hebben betrekking op in totaal 8 tanks. Voorts hebben tot nu toe 4 andere gemeenten onder verwijzing naar de hardheidsclausule een verzoek ingediend voor tanks die vroeger op andere wijze gesaneerd zijn. </antwoord>
      <antwoord nummer="2">Het aantal tot dusver binnengekomen declaraties is te klein om algemene uitspraken over de werkelijke hersaneringskosten te doen. Voor zover deze declaraties enig inzicht bieden, komt voorlopig het beeld naar voren dat de gemiddelde hersaneringskosten ca. f 2 900,– bedragen. </antwoord>
      <antwoord nummer="3">In mijn brief aan de gemeenten van 18 augustus 1998 heb ik gesteld dat ik het – uit oogpunt van gedeelde verantwoordelijkheid – redelijk acht dat ook de gemeenten een financiële bijdrage leveren aan de oplossing van de problematiek van het hersaneren van tanks. Anderzijds heb ik in deze brief gesteld dat het feit of een gemeente daadwerkelijk een financiële bijdrage levert, niet een noodzakelijke voorwaarde is voor een gemeentelijk beroep op de regeling. De overweging hierbij is geweest om voor gemeenten zo min mogelijk drempels op te werpen om van de regeling gebruik te maken. De regeling is er immers voor bedoeld om op zo kort mogelijke termijn de problematiek van het hersaneren van tanks tot een oplossing te brengen. Van de drie gemeenten die tot dusver een declaratie hebben ingediend, heeft 1 gemeente aangegeven een eigen bijdrage te hebben verstrekt van gemiddeld f 2 000,– per tank. De twee andere gemeenten zal nog om aanvullende informatie ter zake worden verzocht. Derhalve zijn nog geen uitspraken te doen over de hoogte van de werkelijk resterende kosten voor de bewoners en over de spreiding hierin. </antwoord>
      <antwoord nummer="4">Onder verwijzing naar mijn antwoord op vraag 3, is het – gezien de informatie waarover ik thans beschik – niet mogelijk om nu reeds een uitspraak te doen met betrekking tot de eigen bijdragen van gemeenten. </antwoord>
      <antwoord nummer="5">Op grond van het aantal telefonische verzoeken van gemeenten om nadere informatie over de bijdrageregeling, maak ik op dat in 1999 het aantal ingediende declaraties substantieel hoger zal zijn dan in 1998. Ik wijs er evenwel op dat de declaraties tot 1 juni 2000 ingediend kunnen worden en verwacht derhalve dat de meeste declaraties pas in 2000 binnen zullen komen. </antwoord>
      <noten afkomstig="antwoord"/>
   </antwoorden>
</kvr>
