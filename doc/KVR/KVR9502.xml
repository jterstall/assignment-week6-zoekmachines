<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de bestrijding van seksueel misbruik van kinderen. (Ingezonden 17 mei 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9502
</item>
         <item attribuut="Rubriek">Strafrecht en strafprocesrecht (Overig) Welzijn (Jeugdigen)</item>
         <item attribuut="Trefwoorden">Kindermishandeling Zedendelicten</item>
         <item attribuut="Vindplaats">Kamervragen met antwoord 1998-1999, nr. 1495, Tweede Kamer</item>
         <item attribuut="Vraagnr_bij_indiening">2989912980</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1999-06-04</item>
         <item attribuut="Datum_indiening">1999-05-17</item>
         <item attribuut="Document-id">KVR9502</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2985" allpagenumbers="2985 2986" vetnummer="2989912980" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9502" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1495" onderwerp="" indiendatum="1999-05-17">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1999-06-4">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich uw toezegging, gedaan tijdens het algemeen overleg met de vaste Kamercommissie voor Justitie op 30 september 1998 <voetnoot nummer="1"/>, dat u in het eerste kwartaal van 1999 een beleidsnota aan de Tweede Kamer zou toesturen, waarin u het onderwerp kinderporno en seksueel misbruik van kinderen in een bredere context zou plaatsen? Waarom is het uitbrengen van deze beleidsnota vertraagd? Bent u bereid de nota alsnog zo spoedig mogelijk toe te sturen? </vraag>
      <vraag nummer="2">Hoe beoordeelt u het pleidooi van de aktiepgroep tegen seksueel kindermisbruik (SKM) uit Almere, voor een plicht van de overheid om buurtbewoners erover te informeren, dat iemand zich in een bepaalde buurt gaat vestigen, die een gevangenisstraf heeft uitgezeten wegens seksueel misbruik van kinderen of een behandeling in het kader van een TBS-maatregel heeft ondergaan? </vraag>
      <vraag nummer="3">Deelt u de mening dat een dergelijke informatieplicht a. kan leiden tot situaties, waarbij de buurtbewoners tot eigenrichting kunnen overgaan, b. in strijd is met de gedachte dat iemand zich effectief moet kunnen reclasseren en c. de hulpverlening aan de betrokkene kan bemoeilijken? </vraag>
      <vraag nummer="4">Zou u er een voorstander van zijn dat de politie in de woonplaats van degene, die zijn straf wegens seksueel misbruik van kinderen heeft uitgezeten of zijn behandeling in het kader van de TBS-maatregel heeft ondergaan, wordt geïnformeerd over de terugkeer van betrokkene in de samenleving? Welke wettelijke beletselen bestaan daartegen? Indien die er niet zijn, waarom wordt de politie dan niet geïnformeerd? </vraag>
      <vraag nummer="5">Op welke wijze kan voorkomen worden, dat iemand, die kinderen in zijn eigen woonwijk seksueel heeft misbruikt, na ommekomst van de straf of TBS-maatregel weer in diezelfde woonwijk gaat wonen? Deelt u de mening dat een dergelijke situatie leed kan toevoegen aan de slachtoffers en hun verwerkingsproces nadelig kan beïnvloeden? Heeft het Openbaar Ministerie voldoende juridische mogelijkheden om voor de rechter te eisen dat de verdachte zal verhuizen? Zo neen, bent u bereid de wettelijke mogelijkheden daartoe uit te breiden? </vraag>
      <vraag nummer="6">Hoe beoordeelt u de klacht van ouders van seksueel misbruikte kinderen dat het hulpverleningsaanbod voor deze kinderen nauwelijks aanwezig is, terwijl uit ervaring blijkt dat deze kinderen dringend hulp nodig hebben? </vraag>
      <vraag nummer="7">Zijn er voldoende vormen van hulpverlening beschikbaar voor de daders, die kinderen seksueel misbruikt hebben? Is dergelijke hulp ook ambulant voldoende beschikbaar, wanneer de dader zijn straf heeft uitgezeten? Zo neen, welke voorzieningen gaat de regering treffen om dat hulpverleningsaanbod op peil te brengen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="26 200-VI" documentnummer="35">Kamerstuk 26 200-VI, nr. 35</noot>
      </noten>
   </vragen>
   <antwoorden aantal="6">
      <antwoord nummer="1">Ja. De voorbereiding van de integrale kabinetsnota, die zowel de aanpak van commerciële seksuele exploitatie van kinderen omvat als de aanpak van seksueel misbruik van en geweld tegen kinderen in relationele context, is bijna afgerond. De voorbereiding vergt thans nog een laatste afstemming met de betrokken ministeries en uitvoerende organisaties. In week 27 (week 5–9 juli) zal de nota in het kabinet worden besproken en vervolgens de Kamer worden aangeboden. </antwoord>
      <antwoord nummer="2 en 3">Ik heb veel begrip voor de ongerustheid van de ouders van kinderen die seksueel misbruikt zijn. Het pleidooi van de aktiegroep tegen seksueel kindermisbruik (SMK) uit Almere om de overheid te verplichten de buurtbewoners op de hoogte te stellen van het feit dat iemand zich in die buurt gaat vestigen die vanwege seksueel misbruik van kinderen gevangenisstraf of TBS heeft ondergaan, vind ik daarom begrijpelijk. Maar er zijn ook andere aspecten en belangen waarmee rekening moet worden gehouden. Een belangrijk aspect is de door u genoemde effectieve reclassering nadat de sanctie is beëindigd. Effectieve reïntegratie is niet alleen voor de afgestrafte maar ook en vooral voor de maatschappij zelf van groot belang omdat daardoor in het algemeen het recidivegevaar afneemt. Een ander belang is dat voorkomen moet worden dat afgestraften door informatie aan de buurt extra worden gestigmatiseerd en geïsoleerd raken, met alle negatieve gevolgen van dien voor de veiligheid van de bevolking. De in vraag drie genoemde risico’s zouden inderdaad het onbedoelde gevolg van de voorgestelde informatieplicht kunnen zijn. Ik ben daarom van oordeel dat tot een dergelijke informatieplicht niet moet worden overgegaan. </antwoord>
      <antwoord nummer="4">Ik ben op grond van het voorgaande van mening dat het zo nodig beter is de politie op de hoogte te stellen. In de praktijk gebeurt dit in voorkomende gevallen al. In diverse regelingen is voorzien dat bij het verlenen van vrijheden aan tot een tot een vrijheidsbenemende sanctie veroordeelde het Openbaar Ministerie op de hoogte wordt gesteld (bijvoorbeeld op basis van artikel 67 Reglement verpleging ter beschikking gestelden, waarbij aan de orde is een voorwaardelijke invrijheidsstelling, kan het openbaar ministerie stipuleren dat de politie wordt geïnformeerd). Wanneer er sprake is van proefverlof, TBS met voorwaarden of een voorwaardelijke beëindiging van de TBS met verpleging zal de Reclassering vanuit haar begeleidende en toezichthoudende taken steeds een steunstructuur trachten op te bouwen waarbij de maatschappij beschermd wordt. Zo nodig wordt ook de politie daarbij betrokken. De vraag hoe aan deze informatieverstrekking (hoe, in welke gevallen, aan wie) in het kader van het vrijhedenbeleid nader vorm gegeven moet worden, wil ik o.a. in overleg met de betrokken organisaties (Politie, Openbaar Ministerie, Reclassering) nader onderzoeken. Ik zal voor het einde van dit jaar mijn standpunt voorleggen aan de Kamer. </antwoord>
      <antwoord nummer="5">Het vermijden van confrontatie tussen de dader en het (jeugdige) slachtoffer kan inderdaad om therapeutische redenen van belang zijn voor het herstel van zowel het slachtoffer als de dader. In het kader van de TBS-behandeling wordt aan de terugkeer in de maatschappij en de positie van het slachtoffer veel aandacht besteed. Zo nodig wordt betrokkene duidelijk gemaakt dat het ongewenst is dat hij weer in zijn oude buurt gaat wonen, ook omdat dit zijn reïntegratie ernstig zou kunnen belemmeren. Bij proefverlof en beëindiging onder voorwaarden van de TBS met bevel tot verpleging, die beide een tijdelijk karakter hebben, is het mogelijk door het stellen van voorwaarden te bewerkstelligen dat iemand niet weer terug gaat naar de buurt waar hij het delict heeft gepleegd. Ook in het kader van het vrijhedenbeleid bij tot gevangenisstraf veroordeelden wordt met de belangen van het slachtoffer rekening gehouden. Een in deze kaders opgelegd verbod zich op te houden in de buurt van het slachtoffer kan er de facto toe leiden dat de betrokkene zich elders zal (moeten) vestigen. Buiten de hierboven genoemde mogelijkheden en het vragen van een straatverbod aan de rechter is er geen juridische basis voor een eis van het Openbaar Ministerie om betrokkene te verplichten elders te gaan wonen. Ik zie gelet op de reeds bestaande mogelijkheden onvoldoende redenen voor een dergelijke wettelijke regeling. </antwoord>
      <antwoord nummer="6">Hulpverlening aan seksueel misbruikte kinderen zal in de meeste gevallen hulpverlening op maat moeten zijn. Daarvoor is een zorgvuldige intake en adequate diagnostiek noodzakelijk. Dat vergt specifieke specialistische kennis. Die kennis is wel aanwezig, maar is een schaars goed. De hulpverlening kan en wordt vervolgens vanuit verschillende invalshoeken geboden: vanuit de geestelijke gezondheidszorg, de jeugdbescherming en/of de jeugdhulpverlening. Vanuit dat beschikbare, brede aanbod aan hulpverleningsmogelijkheden kan niet zonder meer worden afgeleid, dat er nauwelijks een hulpverleningsaanbod aanwezig is. De snelheid van handelen (urgentie) zal steeds per kind door de hulpverlenende instantie afgewogen moeten worden. </antwoord>
      <antwoord nummer="7">Er zijn diverse vormen van klinische en ambulante hulpverlening aan daders van een seksueel misdrijf tegen kinderen. Wat betreft de ambulante interventies zijn er verschillende mogelijkheden in een vrijwillig of in een justitieel kader. Daders van een seksueel delict kunnen bijvoorbeeld naar een Riagg worden verwezen voor therapie. Sinds een dergelijke therapie onder de AWBZ-verstrekkingen is komen te vallen, is een belangrijke voorwaarde vervuld voor het kunnen aanbieden van deze dadergerichte hulpverlening. Ook de forensisch psychiatrische dag- en poliklinieken bieden deze hulpverlening aan. Een onderzoek naar het preventie- en behandelaanbod waarbij bestaande methodieken worden geïnventariseerd is onlangs van start gegaan. Uit dat onderzoek zal blijken of het hulpverleningsaanbod voldoende is. </antwoord>
      <noten afkomstig="antwoord"/>
   </antwoorden>
</kvr>
