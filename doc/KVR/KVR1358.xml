<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over produkten die onder mensonterende omstandigheden zijn vervaardigd (Ingezonden 3 april 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1358
</item>
         <item attribuut="Rubriek">Arbeid (Arbeidsbescherming) Welzijn (Jeugdigen)</item>
         <item attribuut="Trefwoorden">Arbeidsbescherming Jeugdigen</item>
         <item attribuut="Vindplaats">Kamervragen met antwoord 1994-1995, nr. 718, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1995-04-24</item>
         <item attribuut="Datum_indiening">1995-04-03</item>
         <item attribuut="Document-id">KVR1358</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1459" allpagenumbers="1459 1460" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="718" onderwerp="" indiendatum="1995-04-3">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1995-04-24">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft Frankrijk in het halfjaarlijks overleg van de ministers van Sociale Zaken van de EU voorgesteld produkten afkomstig uit landen met kinder- en dwangarbeid van de Europese markt te weren? <voetnoot nummer="1"/>
      </vraag>
      <vraag nummer="2">Heeft Frankrijk ook voorstellen gedaan over hoe de Europese markt gesloten kan worden voor produkten die onder «mensonterende omstandigheden» zijn vervaardigd? </vraag>
      <vraag nummer="3" voetnoot="2">Hoe heeft Nederland op deze voorstellen gereageerd? Stemmen de ideee¨n van Frankrijk overeen met uw opvatting, dat uitwassen op dit gebied direct bestreden moeten worden? <voetnoot nummer="2"/>
      </vraag>
      <vraag nummer="4">Biedt het Franse voorstel een goed aanknopingspunt bij uw voornemen de internationale discussie te bevorderen over het bestrijden van notoire overtreders van de sociale minimumnormen, onder meer op het gebied van de kinderarbeid? Zo neen, welke andere initiatieven zult u nemen om dit voornemen uit te voeren? </vraag>
      <vraag nummer="5">Wat is uw oordeel over het voorstel van de actie «stop kinderarbeid» van de FNV om regels over kinderarbeid op te nemen in de verdragen van de WTO? Wat zal in dit verband uw inzet zijn? </vraag>
      <noten afkomstig="vraag">
         <noot nummer="1" datum="1995-03-27" bron="Het Parool">Het Parool, 27 maart 1995</noot>
         <noot nummer="2">Staatscourant, 10 februari 1995. WTO = Wereldhandelsorganisatie</noot>
      </noten>
   </vragen>
   <antwoorden aantal="4">
      <antwoord nummer="1 en 2">Tijdens de Sociale Raad van 27 maart jl. heeft op initiatief van het Franse Voorzitterschap een algemeen debat plaatsgevonden over de sociale dimensie van het internationale handelsverkeer. Daarbij is de vraag of produkten afkomstig uit landen met kinder- en dwangarbeid, of vervaardigd onder mensonterende omstandigheden, van de Europese markt geweerd moeten worden niet aan de orde geweest. </antwoord>
      <antwoord nummer="3">Het Franse initiatief is door de meeste lidstaten, waaronder Nederland, verwelkomd. Conform de intentie is het debat besloten met een aantal conclusies van het voorzitterschap. In het debat is benadrukt dat de vrije wereldhandel een belangrijke rol heeft in de strijd tegen de armoede. Vele delegaties waren van mening, dat een produktie die gebaseerd is op uitbuiting (vooral in de vorm van kinderarbeid of gedwongen arbeid) niet aanvaardbaar is. Ook de noodzaak van handhaving van fundamentele rechten, zoals met name het recht op collectieve onderhandeling, is mede door Nederland beklemtoond. Waar het gaat om het corrigeren van landen die fundamentele sociale normen niet of onvoldoende naleven zal in eerste instantie gereageerd moeten worden met een beleid van positieve prikkels. Mogelijke bestraffing dient daarbij niet voorop te staan. In het debat werd verder nog gewezen op het risico dat de aandacht voor de sociale dimensie van het handelsverkeer gebruikt zou kunnen worden als dekmantel voor protectionisme. Daar de niet-OESO landen reeds eerder over deze kwestie positie hebben ingenomen en de ontwikkelingen met enige scepsis volgen, dient tevens duidelijk te zijn dat het niet de bedoeling is om de comparatieve voordelen van die landen af te nemen. Daarom is het verheugend, dat vrijwel unaniem de mening gedeeld werd, dat gekozen moet worden voor een kern van universeel toepasbare normen, die in hun toepassing niet afhankelijk zijn van de fase van economische ontwikkeling waarin een land zich bevindt. Van Nederlandse zijde is aanvullend nog gewezen op het belang van ontplooiing van het beschikbare menselijke potentieel als garantie voor een stijging van de arbeidsproduktiviteit. Met betrekking tot het gesignaleerde gevaar van protectionisme is het van belang te konstateren, dat als tegenwicht daartegen de discussie zich zou moeten richten op het hele scala aan mogelijke maatregelen. Daarbij valt te denken aan conditionele financiering, technische assistentie, diplomatieke stappen, internationale stimuleringsmaatregelen en sociale clausules in handelsverdragen. En bij de optie van de inzet van dat soort instrumenten zal vertrekpunt moeten zijn, dat deze in multilateraal kader dienen te worden getoetst, en naar hun aard universeel en op gelijke situaties uniform toepasbaar. De nadere uitwerking van deze opties, inclusief de mogelijke rol van handelsinstrumenten, zal zich mede moeten baseren op de nog lopende analyses in ondermeer ILO en OESO kader. </antwoord>
      <antwoord nummer="4">Het Franse initiatief om de sociale dimensie van het internationale handelsverkeer aan de orde te stellen in de Sociale Raad is een belangrijke bijdrage aan de internationale discussie over dit onderwerp. De ook door Nederland noodzakelijk geachte intensivering van nationale en internationale inspanningen om economische en sociale vooruitgang te laten samengaan wordt daarmee ondersteund. Zowel in ILO als OESO kader staat dit onderwerp thans op de agenda. Bij de ILO gaat het daarbij met name om, de fundamentele sociale normen nader te identificeren. Bij de OESO loopt een vergelijkend empirisch onderzoek in opdracht van de Raad van Ministers, waarover in 1996 zal worden gerapporteerd. Zowel de nog lopende analyse in ILO verband als het OESO onderzoek bieden een goede basis voor het voeren van een constructieve dialoog tussen de Westerse industrielanden en de derde landen, waarmee het risico van een te sterke politisering van de discussie verminderd wordt. Omdat voor een betere naleving van fundamentele sociale normen consensus in internationaal verband van het grootste belang is, wordt door Nederland actief geparticipeerd in dit internationale overleg en onderzoek. Dit om te bezien welke opties er zijn ter versterking van bestaande instrumenten en het ontwikkelen van eventuele nieuwe maatregelen ter verbetering van het naleven van fundamentele arbeidsnormen. </antwoord>
      <antwoord nummer="5">Zoals ik op 10 februari bij de FNV conferentie over een rechtvaardige wereldarbeidsmarkt reeds heb gezegd vind ik dat notoire overtredingen van minimum normen niet mogen worden getolereerd. Het is dan ook legitiem landen die stelselmatig niet optreden tegen het werken van zeer jonge kinderen, werk in gevaarlijke beroepen, gedwongen arbeid en kinderprostitutie op gee¨igende wijze onder indruk te zetten. In het verlengde van de aangegeven discussies binnen ILO resp. OESO-verband zal hieraan ook in het kader van de WTO de nodige aandacht moeten worden gegeven. </antwoord>
      <noten afkomstig="antwoord"/>
   </antwoorden>
</kvr>
