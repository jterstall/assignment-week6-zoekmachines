<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rouvoet (RPF) en Kalsbeek (PvdA) aan de minister van Justitie over criminele burgerinfiltratie. (Ingezonden 23 augustus 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12385
</item>
         <item attribuut="Inhoud">Vragen naar aanleiding van een bericht in NRC Handelsblad van 16 augustus 2000, over een geval waarin een burger ingezet is als 'criminele burgerinfiltrant' (bijstand aan politie, bijvoorbeeld als informant). In de Wet Bijzondere opsporingsbevoegdheden (Wet BOB) wordt deze opsporingsmethode uiterst beperkt toegestaan.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Criminaliteitsbestrijding Opsporingsambtenaren Politie</item>
         <item attribuut="Vindplaats">Kamervragen met antwoord 2000-2001, nr. 58, Tweede Kamer</item>
         <item attribuut="Vraagnr_bij_indiening">2990014910</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="RPF">Rouvoet</persoon>
            <persoon partij="PvdA">Kalsbeek</persoon>
         </item>
         <item attribuut="Datum_reaktie">2000-10-03</item>
         <item attribuut="Datum_indiening">2000-08-23</item>
         <item attribuut="Document-id">KVR12385</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="117" allpagenumbers="117 118" vetnummer="2990014910" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12385" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="58" onderwerp="" indiendatum="2000-08-23">
         <vrager partij="RPF" oorsprong="parlement">Rouvoet</vrager>
         <vrager partij="PvdA" oorsprong="parlement">Kalsbeek</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2000-10-3">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Herinnert u zich de parlementaire behandeling van de Wet Bijzondere opsporingsbevoegdheden en meer in het bijzonder de ondubbelzinnige afwijzing van criminele burgerinfiltratie als opsporingsmethode? </vraag>
      <vraag nummer="2">Deelt u de opvatting dat het Wetboek van Strafvordering, zoals gewijzigd door de Wet BOB, bijstand aan de opsporing door burgers op een beperkt aantal wijzen mogelijk maakt, te weten als informant, als infiltrant of als pseudokoper c.q. -dienstverlener (Titel VA, artt. 126v t/m 126z) en dat inzet van burgers in een politie-onderzoek op andere wijzen niet is toegestaan? </vraag>
      <vraag nummer="3" voetnoot="1">Kunt u in dit licht een nadere toelichting geven op de mededeling van het landelijk parket van het Openbaar Ministerie, dat voor de inzet van een Nieuw-Zeelander in maart 2000 in het onderzoek naar Anthony H. geen toestemming van de minister is gevraagd, want «hij moest toen alleen voor justitie een telefoontje plegen. Dat is geen infiltratie, maar het verlenen van bijstand door derden aan een politieonderzoek»? <voetnoot nummer="1"/>Indien de bedoelde inzet geen infiltratie was, van welke opsporingsmethode uit titel VA is dan gebruik gemaakt? </vraag>
      <vraag nummer="4">Bent u van mening dat uw toestemming niet vereist is voor de inzet van een burger die eerder (oktober 1998) als criminele burgerinfiltrant is ingezet geweest? </vraag>
      <noten afkomstig="vraag">
         <noot nummer="1" datum="2000-08-16" bron="NRC-Handelsblad">NRC-Handelsblad, 16 augustus 2000</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">In de Wet Bijzondere opsporingsbevoegdheden is uitvoering gegeven aan de wens van onder meer uw Kamer om de toepassing van een aantal specifieke opsporingsbevoegdheden en de condities waaronder deze toepassing geoorloofd is expliciet in de wet vast te leggen. Dit betreft onder meer het verlenen van bijstand aan de opsporing door burgers (Wetboek van strafvordering, boek 1, titel VA), zoals door het inzetten van burgerinformanten, -infiltranten en -pseudokopers/-dienstverleners. Zoals aangegeven in de memorie van toelichting op de Wet bijzondere opsporingsbevoegdheden blijft het uitgangspunt dat opsporingsmethoden, die geen inbreuk maken op de persoonlijke levenssfeer en geen bedreiging vormen voor de integriteit van de overheid, geen expliciete nadere wettelijke regeling behoeven, omdat daarvoor al voldoende legitimatie aanwezig is in de artikelen 2 van de Politiewet en 141 van het Wetboek van Strafvordering. Uitsluitend bevoegdheden die een verdergaande inbreuk maken op de grondrechten van burgers – in het bijzonder het recht op bescherming van de persoonlijke levenssfeer – of een bedreiging kunnen vormen voor de integriteit van de overheid dienen expliciet wettelijk vastgelegd te worden, hetgeen met de inwerkingtreding van de Wet bijzondere opsporingsbevoegdheden ook is gebeurd. Naast de bijzondere opsporingsbevoegdheden blijft het verlenen van bijstand aan de opsporing door burgers derhalve mogelijk, indien deze bijstand binnen de hierboven geschetste kaders blijft. </antwoord>
      <antwoord nummer="3 en 4">De inzet van de in deze aangeduide persoon betrof niet het deelnemen of medewerking verlenen aan een groep van personen waarbinnen naar redelijkerwijs kan worden vermoed misdrijven worden beraamd of gepleegd, noch op het stelselmatig inwinnen van informatie omtrent de verdachte of het afnemen van goederen of verlenen van diensten aan de verdachte. De inzet van de in de vragen aangeduide persoon was uitsluitend gericht op het eenmalig (dus niet stelselmatig) verlenen van bijstand aan politie en justitie om tot aanhouding van verdachte Anthony H. te kunnen overgaan. Door deze handelingen wordt geen inbreuk gemaakt op de persoonlijke levenssfeer van de verdachte en wordt de integriteit van de overheid niet bedreigd. Voor het inzetten van deze persoon op deze wijze is de – meer algemene – basis van artikel 2 Politiewet en 141 Wetboek van Strafvordering voldoende. Er is derhalve geen sprake geweest van het toepassen van een bijzondere opsporingsbevoegdheid, noch is sprake geweest van de toepassing van een methode uit titel VA of een andere bijzondere opsporingsbevoegdheid waarvoor mijn toestemming vereist zou zijn. Wel acht ik het juist en zorgvuldig dat, met name gezien de inzet van de desbetreffende persoon in het verleden als burgerinfiltrant, het inzetten van deze persoon vooraf is voorgelegd aan de Centrale toetsingscommissie en het College van procureurs-generaal. </antwoord>
      <noten afkomstig="antwoord"/>
   </antwoorden>
</kvr>
