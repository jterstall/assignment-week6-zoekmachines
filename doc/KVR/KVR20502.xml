<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, welzijn en Sport over de verschuiving van de plaatsing van spiralen door huisartsen naar specialisten. (Ingezonden 29 april 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20502
</item>
         <item attribuut="Inhoud">Vragen naar aanleiding van de brief van ziekenhuisgroep Twente, 22 april 2004 over de groei van de plaatsing van spiraaltjes door gynaecologen, waarschijnlijk als gevolg van het verwijderen van de anticonceptie uit het ziekenfondspakket.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Anticonceptiemiddelen Medische specialisten Ziekenfondsverzekering</item>
         <item attribuut="Vindplaats">Kamervragen met antwoord 2003-2004, nr. 1738, Tweede Kamer</item>
         <item attribuut="Vraagnr_bij_indiening">2030413800</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-06-18</item>
         <item attribuut="Datum_indiening">2004-04-29</item>
         <item attribuut="Document-id">KVR20502</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3683" allpagenumbers="3683 3684" vetnummer="2030413800" code="0304tkkvr1738" lopendefooter="Tweede Kamer, vergaderjaar 2003–2004, Aanhangsel" filenaam="KVR20502" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1738" onderwerp="" indiendatum="2004-04-29">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, welzijn en Sport</vraagt-aan>
      </vraagdata>
      <antwoorddata antwoorddatum="18 juni 2004), zie ook Aanhangsel Handelingen nr. 1621, vergaderjaar 2003–2004">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op de brief van ziekenhuisgroep Twente over de groei van de plaatsing van spiraaltjes door gynaecologen? <voetnoot nummer="1"/>
      </vraag>
      <vraag nummer="2">Is deze verschuiving van het plaatsen van een spiraaltje door de huisartsen naar gynaecologen een plaatselijke of landelijke trend? </vraag>
      <vraag nummer="3">Bent u bereid hier zo nodig onderzoek naar te doen? Zo ja, bent u bereid in dit onderzoek ook andere gevolgen van het verwijderen van de anticonceptie uit het pakket mee te nemen? Zo neen, waarom niet? </vraag>
      <vraag nummer="4">Is deze medicalisering een gevolg van het gevoerde beleid? Zo ja, is dit een gewenst effect? Zo neen, kunt u dit toelichten? </vraag>
      <vraag nummer="5">Wordt door deze verschuiving naar duurdere zorg juist niet het tegengestelde bereikt van wat wordt beoogd; namelijk de kosten in de zorg beteugelen? </vraag>
      <vraag nummer="6">Wanneer blijkt dat door deze verschuiving de zorg juist duurder wordt, bent u dan bereid de maatregel terug te draaien? Zo neen, waarom niet? </vraag>
      <vraag nummer="7">Bent u bereid in gesprek te gaan met de betrokken beroepsgroepen over de oorzaken en mogelijke oplossingen? Zo ja, op welk termijn denkt u dit te doen? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-04-22" bron="Brief Dr D.A. Smit namens vakgroep Gynaecologie ziekenhuisgroep Twente">Brief Dr D.A. Smit namens vakgroep Gynaecologie ziekenhuisgroep Twente, 22 april 2004</noot>
      </noten>
   </vragen>
   <antwoorden aantal="7">
      <antwoord nummer="1">Ik heb de informatie voor kennisgeving aangenomen. De brief van de maatschap gynaecologie uit Enschede was overigens niet aan mij gericht. Ik heb slechts op verzoek een afschrift ontvangen. </antwoord>
      <antwoord nummer="2">De brief van de Twentse gynaecologen is voor mij vooralsnog het enige signaal dat het plaatsen van spiraaltjes verschuift naar het ziekenhuis. Ik acht het niet onmogelijk dat er op meerdere plaatsen een dergelijke ontwikkeling plaatsvindt. </antwoord>
      <antwoord nummer="3">Naar aanleiding van deze informatie vind ik het niet nodig om verder onderzoek te doen. De maatregel om anticonceptie uit het verzekerde pakket te halen is weloverwogen genomen. Indien blijkt dat de zorg rondom anticonceptie in de tweede lijn plaatsvindt, en vergoed wordt, zal ik genoodzaakt zijn ook deze zorg specifiek van vergoeding uit te sluiten. Ik verwacht dat de invoering van de DBC’s voldoende transparantie zal bieden om dit ongewenste effect te voorkomen. </antwoord>
      <antwoord nummer="4">Het plaatsen van een spiraaltje is zorg die normaal gesproken door de huisarts kan worden verleend. Verwijzen naar de tweede lijn kan feitelijk alleen op medische indicatie. Onnodige verschuiving van eerstelijnszorg naar het ziekenhuis is uiteraard niet gewenst. Medicalisering is in dit geval niet aan de orde. Bij verschuiving van deze vorm naar het ziekenhuis vindt namelijk niet meer medische zorg plaats dan voorheen. </antwoord>
      <antwoord nummer="5">Zoals ik in mijn antwoord op vraag 3 al heb toegelicht, zal de beoogde kostenreductie uiteindelijk toch bereikt worden. De invoering van de DBC’s zal een belangrijk instrument zijn om ongewenste afwenteleffecten te voorkomen. </antwoord>
      <antwoord nummer="6">Ik verwijs hiervoor naar mijn antwoord op vraag 3 en vraag 5. </antwoord>
      <antwoord nummer="7">Tussen mijn ministerie en de beroepsgroepen vindt al intensief overleg plaats over de introductie van de DBC’s. Dit onderwerp zal daarbij aan de orde komen. </antwoord>
      <noten afkomstig="antwoord"/>
   </antwoorden>
</kvr>
