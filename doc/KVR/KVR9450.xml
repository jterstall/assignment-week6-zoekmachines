<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Akker (CDA) aan de minister van Economische Zaken over verkoop stroomproducent UNA. (Ingezonden 3 mei 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9450
</item>
         <item attribuut="Inhoud">Vragen betreffen de recente overname van UNA door Reliant Energy, en de gevolgen voor het commerciële aandeel in het landelijk hoogspanningsnet.</item>
         <item attribuut="Rubriek">Bedrijfsleven en industrie (Concentraties) Energie, water en grondstoffen (Elektriciteit)</item>
         <item attribuut="Trefwoorden">Concentraties Elektriciteit</item>
         <item attribuut="Vindplaats">Kamervragen met antwoord 1998-1999, nr. 1449, Tweede Kamer</item>
         <item attribuut="Vraagnr_bij_indiening">2989912520</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Van den Akker</persoon>
         </item>
         <item attribuut="Datum_reaktie">1999-05-31</item>
         <item attribuut="Datum_indiening">1999-05-03</item>
         <item attribuut="Document-id">KVR9450</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2887" allpagenumbers="2887 2888" vetnummer="2989912520" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9450" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1449" onderwerp="" indiendatum="1999-05-3">
         <vrager partij="CDA" oorsprong="parlement">Van den Akker</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="1999-05-31">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het artikel «Una kan verkopers nog half miljard kosten»? <voetnoot nummer="1"/>
      </vraag>
      <vraag nummer="2">Hebt u gevraagd in hoeverre Reliant Energy uit Texas (via de overname van UNA) met hun 12,5% eigendom in het landelijk hoogspanningsnet greep kan krijgen op het stroom transport? Aan wie heeft u opheldering gevraagd? </vraag>
      <vraag nummer="3" voetnoot="2">Zo ja, bent u sinds het debat met de Tweede Kamer over de wijziging van de Elektriciteitswet 1998 <voetnoot nummer="2"/>van mening veranderd, in die zin dat ook u nu het CDA-standpunt deelt dat het landelijk hoogspanningsnet niet in commerciële handen thuis hoort? </vraag>
      <vraag nummer="4">Zo ja, bent u alsnog bereid om het landelijk hoogspanningsnet voor 100% in overheidshanden te krijgen? </vraag>
      <vraag nummer="5">Klopt het dat de verkoop van UNA aan Reliant contractueel moet zijn afgerond op 30 juni a.s.? </vraag>
      <vraag nummer="6">Zo ja, wat betekent dit concreet voor de verkoopprijs van UNA nu de Commissie van Wijzen naar verwachting pas in dit najaar met een rapport komt over de toedeling van de bakstenen, en ook de Eerste Kamer het wetsvoorstel nog moet behandelen? </vraag>
      <vraag nummer="7">Bent u bereid deze vragen gezien de spoedeisendheid zo snel mogelijk te beantwoorden? </vraag>
      <noten afkomstig="vraag">
         <noot nummer="1" datum="1999-04-27" bron="NRC Handelsblad">NRC Handelsblad, 27 april 1999</noot>
         <noot nummer="2">Handelingen 1998–1999, nrs. 60, 62, 63, 65</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Bij brief van 9 maart jl. is mijn instemming verzocht met de privatisering van UNA. Naar aanleiding daarvan heb ik aan de vennootschap en de aandeelhouders een aantal vragen gesteld. Eén van die vragen richt zich op de positionering van het landelijk hoogspanningsnet. Ik stel mij op het standpunt dat, zolang de Staat nog niet krachtens artikel 77d, eerste lid, van de (gewijzigde) Elektriciteitswet 1998 in het bezit is van de meerderheid van de aandelen in het landelijk hoogspanningsnet, de zeggenschap die gekoppeld is aan de meerderheid van de aandelen in dat net niet uitgeoefend kan worden zonder mijn instemming. </antwoord>
      <antwoord nummer="3 en 4">Sinds het debat in de Tweede Kamer over de wijziging van de Elektriciteitswet 1998 ben ik niet van mening veranderd ten aanzien van het aandeelhouderschap in het landelijk hoogspanningsnet. Overgang op de Staat van 100% van de aandelen in dat net vind ik om verschillende redenen niet een te verkiezen route. In de eerste plaats waarborgt de wet al op structurele wijze de onafhankelijkheid van het landelijk netbeheer en de leveringszekerheid. Aandeelhouderschap van een of andere soort is daarvoor geen principieel vereiste. De Elektriciteitswet 1998 laat niet toe om aandeelhouders actief invloed te geven op het netbeheer, ook niet als de Staat aandeelhouder is. Voorts is de overgang op de Staat van het meerderheidsbelang gebaseerd op voorafgaand overleg met de huidige aandeelhouders. Hierbij is het aspect van compensatie aan de orde geweest. Het aan de overgang van het meerderheidsbelang eenzijdig bij wet toevoegen van de resterende aandelen acht ik uit dien hoofde problematisch. De overgang van het meerderheidsbelang op de Staat vind ik in de transitiefase waarin de productiebedrijven zich bevinden, zinvol als aanvullende waarborg voor stabiele, slagvaardige en onafhankelijke besluitvorming die nodig is voor het landelijk netbeheer. </antwoord>
      <antwoord nummer="5 en 6">Uit de door UNA aan mij ter beschikking gestelde informatie heb ik niet begrepen dat op 30 juni aanstaande de verkoop contractueel moet zijn afgerond. Overigens is de omvang van de verkoopprijs een zaak van bestaande en beoogde nieuwe aandeelhouders. Wel maak ik van deze gelegenheid gebruik u te informeren over de wijze waarop ik nu om ga met de relatie tussen het proces van de door u genoemde commissie van wijzen (Adviescommissie herstructurering elektriciteitsproductiesector), de behandeling van het wetsvoorstel door de Eerste Kamer en de beoordeling van verzoeken om instemming met privatisering van productiebedrijven. Ik meen dat uit de contracten tussen bestaande en nieuwe aandeelhouders moet blijken dat voldoende gewaarborgd is dat de vennootschap maatregelen treft om de niet-marktconforme kosten die op haar (zullen) rusten te dragen, zowel wat betreft Sep-verplichtingen als wat betreft andere kosten van ontbinding van de Overeenkomst van Samenwerking. Voor zover dat niet het geval is, dienen daarvoor aanvullende waarborgen te worden verstrekt. Uitgaande van deze benadering en van het antwoord op vraag 2, kan naar mijn mening op consistente wijze uitvoering worden gegeven aan de door de Tweede Kamer met betrekking tot privatisering aangenomen moties (Kamerstukken II, 1998/1999, 26 303, nrs. 66 en 67). Ik zal overigens de Tweede Kamer in kennis stellen van een concreet voornemen instemming te verlenen met privatisering. </antwoord>
      <antwoord nummer="7">Bij de beantwoording van deze vragen heb ik de gebruikelijke beantwoordingstermijnen zoals die door de Tweede Kamer zijn gesteld in acht genomen. </antwoord>
      <noten afkomstig="antwoord"/>
   </antwoorden>
</kvr>
