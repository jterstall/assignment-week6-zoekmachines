<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oedayraj Singh Varma (GroenLinks) en Rehwinkel (PvdA) over de strafzaak tegen CP'86. (Ingezonden 27 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4598
</item>
         <item attribuut="Inhoud">Vragen over het mogelijk vezanden van de betreffende strafzaak vanwege capaciteitsproblemen en enorme werkdruk bij het Amsterdamse justitie-apparaat.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Politiek)</item>
         <item attribuut="Trefwoorden">Politieke partijen Rassendiscriminatie</item>
         <item attribuut="Vindplaats">Kamervragen met antwoord 1996-1997, nr. 908, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
            <persoon partij="PvdA">Rehwinkel</persoon>
         </item>
         <item attribuut="Datum_reaktie">1997-03-24</item>
         <item attribuut="Datum_indiening">1997-02-27</item>
         <item attribuut="Document-id">KVR4598</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1857" allpagenumbers="1857 1858" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="908" onderwerp="" indiendatum="1997-02-27">
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="PvdA" oorsprong="parlement">Rehwinkel</vrager>
         <vraagt-aan/>
      </vraagdata>
      <antwoorddata antwoorddatum="1997-03-24">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat de strafzaak tegen CP’86 dreigt te verzanden vanwege capaciteitsproblemen en enorme werkdruk bij het Amsterdamse justitie-apparaat? <voetnoot nummer="1"/>
      </vraag>
      <vraag nummer="2" voetnoot="2">Wat is uw mening over het feit dat het arrest tegen CP’86 sinds de veroordeling in december 1995 nog steeds niet zwart op wit staat, wat de kans groot maakt dat de Hoge Raad het Openbaar Ministerie alsnog niet-ontvankelijk moet verklaren wegens het verstrijken van de redelijke termijn van vervolging? <voetnoot nummer="2"/>
      </vraag>
      <vraag nummer="3">Deelt u de mening dat, mede gezien het feit dat dit jaar is uitgeroepen tot het Europees Jaar tegen Racisme, de vervolging van criminele rechts-extremistische organisaties een hoge prioriteit moet krijgen? </vraag>
      <vraag nummer="4" voetnoot="1">Hoe beoordeelt u de uitspraak van de griffier van het Amsterdamse gerechtshof dat er grotere prioriteiten zijn dan de afronding van de strafzaak tegen CP’86? Bent u van mening dat er sprake is van een verkeerde prioriteitsstelling als blijkt dat zoveel zaken voorrang krijgen dat de strafzaak tegen CP’86 dreigt te verzanden? <voetnoot nummer="1"/>
      </vraag>
      <vraag nummer="5">Welke mogelijkheden ziet u, conform de wens van kabinet en parlement om racisme effectief te bestrijden, om deze strafzaak alsnog bevredigend af te ronden? </vraag>
      <noten afkomstig="vraag">
         <noot nummer="3"/>
         <noot nummer="1" datum="1997-02-26" bron="ANP-persbericht">ANP-persbericht, 26 februari 1997</noot>
         <noot nummer="2">Doorgaans stellen rechters de termijn van vervolging op twee jaar. De dagvaardingen gingen begin maart 1995 de deur uit, nadat justitie in september 1993 huiszoekingen bij de verdachten had gedaan</noot>
         <noot nummer="3">Het OM kan op grond van artikel 140 van het Wetboek van Strafrecht (deelname aan criminele organisaties) en het Nieuw Burgerlijk Wetboek (boek 2, artikel 20) middels een onherroepelijke veroordeling overgaan tot een civiele verbodsprocedure. De Tweede Kamer heeft herhaaldelijk op ontbinding van CP’86 aangedrongen</noot>
      </noten>
   </vragen>
   <antwoorden aantal="4">
      <antwoord nummer="1 en 2">De op 11 december 1995 in hoger beroep door het gerechtshof te Amsterdam uitgesproken arresten in de strafzaken tegen CP ’86 en vijf leden van het bestuur van CP ’86 zijn op 3 maart 1997 door de griffier van het gerechtshof naar de Hoge Raad verzonden. Dit in verband met het daartegen door elk van de zes tot straf veroordeelden ingestelde beroep in cassatie. De tijd die verlopen is tussen het in te stellen hoger beroep in cassatie en het verzenden van de arresten naar de Hoge Raad is in dit geval zeer lang, mede vanwege een groeiende werkdruk. (Een werkdruk, die overigens in meer algemene zin heeft geleid tot het inlassen van extra zittingen). Of bij de onderhavige zaken sprake is van een te lange termijn tussen de datum van de uitspraak en het inzenden van de zaak door het gerechtshof naar de Hoge Raad met het daaraan te verbinden gevolg dat de Hoge Raad het openbaar ministerie alsnog niet-ontvankelijk zal (moeten) verklaren in zijn vervolging dan wel een lichtere strafsanctie zal opleggen wegens overschrijding van de redelijke termijn, staat uitsluitend aan de Hoge Raad ter beoordeling. </antwoord>
      <antwoord nummer="3">De Richtlijn Discriminatiezaken van 18 maart 1993 (Stcrt. 1993, 171), schrijft een actieve opstelling van politie en Openbaar Ministerie in discriminatiezaken voor. De politie dient van alle aangiften en klachten betreffende discriminatie proces-verbaal op te maken. Het openbaar ministerie mag geen afwachtende houding aannemen in discriminatiezaken. Wanneer de officier van justitie op andere wijze dan door middel van een aangifte kennis krijgt van een overtreding van de artikelen 137c tot en met g of artikel 429quater van het Wetboek van Strafrecht zal hij aan de hand van maatschappelijke belangen en de omstandigheden van het geval moeten afwegen of een strafrechtelijk onderzoek geïndiceerd is. Gelet op de signaalfunctie (negatieve werking bij onvoldoende handhaving en de voorbeeldfunctie) die van een strafvervolging uitgaat, dient vervolging regel te zijn. In het licht van deze richtlijn, die – bezien in samenhang met de desbetreffende strafbepalingen – het belang dat ik hecht aan de bestrijding van discriminatie onderstreept, meen ik dat de vervolging van discriminatie in het algemeen alsook van de vervolging van organisaties als in deze vraag bedoeld, thans voldoende prioriteit heeft. </antwoord>
      <antwoord nummer="4">Het beleid van het gerechtshof bij het geheel uitwerken en inzenden van arresten – met de processen-verbaal van de betrokken zittingen – waartegen beroep in cassatie is ingesteld, houdt in dat voorrang gegeven wordt aan strafzaken van gedetineerde verdachten. De onderhavige strafzaken behoren niet tot deze categorie. Het hof heeft terzake geen aanleiding gezien van het genoemde beleid af te wijken. </antwoord>
      <antwoord nummer="5">Het oordeel over een eventueel niet-ontvankelijk verklaren van het openbaar ministerie in deze strafzaak ligt momenteel, zoals gesteld, ter beoordeling voor aan de Hoge Raad. </antwoord>
      <noten afkomstig="antwoord"/>
   </antwoorden>
</kvr>
