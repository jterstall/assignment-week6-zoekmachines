<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker (PvdA) en Schimmel (D66) aan de staatssecretaris van Sociale Zaken en Werkgelegenheid (mevr. Verstand) over het aantal aanvragen voor verlof. (Ingezonden 29 juni 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14266
</item>
         <item attribuut="Inhoud">Vragen over de evaluatie van de Wet Financiering Loopbaanonderbreking in 2000 door het Landelijk Instituut Sociale Verzekeringen. Gevraagd wordt onder meer naar verklaringen voor het afnemende aantal aanvragen voor verlof, de redenen voor het afwijzen van aanvragen, en de verhouding tussen het feitelijk gebruik en het verwachte gebruik van de wet.</item>
         <item attribuut="Rubriek">Arbeid (Werknemers) Inkomen en rechtspositie (Verlof en ATV)</item>
         <item attribuut="Trefwoorden">Verlof Werknemers</item>
         <item attribuut="Vindplaats">Kamervragen met antwoord 2000-2001, nr. 1693, Tweede Kamer</item>
         <item attribuut="Vraagnr_bij_indiening">2000112890</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="D66">Schimmel</persoon>
         </item>
         <item attribuut="Datum_reaktie">2001-09-05</item>
         <item attribuut="Datum_indiening">2001-06-29</item>
         <item attribuut="Document-id">KVR14266</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3529" allpagenumbers="3529 3530" vetnummer="2000112890" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14266" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1693" onderwerp="" indiendatum="2001-06-29">
         <vrager partij="PvdA" oorsprong="parlement">Bussemaker</vrager>
         <vrager partij="D66" oorsprong="parlement">Schimmel</vrager>
         <vraagt-aan>de staatssecretaris van Sociale Zaken en Werkgelegenheid (mevr. Verstand)</vraagt-aan>
      </vraagdata>
      <antwoorddata antwoorddatum="2001-09-5">
         <antwoorder functie="staatssecretaris" ministerie="Sociale Zaken en Werkgelegenheid">Verstand-Bogaert</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hebt U kennisgenomen van de evaluatie van de Wet Financiering Loopbaanonderbreking in 2000 door het Landelijk Instituut Sociale Verzekeringen (Lisv)? </vraag>
      <vraag nummer="2">Hoe verklaart u dat het aantal aanvragen voor verlof is afgenomen van 304 in 1999 tot 211 in 2001? </vraag>
      <vraag nummer="3">Wat zijn de redenen geweest om van de 211 aanvragen er 83 af te wijzen? </vraag>
      <vraag nummer="4">Hoe verklaart u de toename van het aantal mensen dat in 2000 ten opzichte van 1999 palliatief verlof opneemt? Ziet u hierin een signaal dat de eis van vervanging een belangrijke belemmering is bij het opnemen van verlof? </vraag>
      <vraag nummer="5">Hoe verhoudt het feitelijk gebruik (128 toegekende aanvragen in 2000) zich tot het eerder verwachte gebruik van 65.000 personen op jaarbasis na een aanloopfase van 5 jaar? Wat is het bijgestelde cijfer voor 2003, als de wet 5 jaar in werking is? </vraag>
      <vraag nummer="6">Hoe verhoudt het cijfer van feitelijk gebruik zich tot de berekeningen van het Sociaal en Cultureel Planbureau (SCP) die uitkomt op een behoefte aan zorgverlof bij 950.000 mensen? </vraag>
      <vraag nummer="7">Welke conclusie trekt u uit de grote discrepantie tussen feitelijk gebruik (Lisv-evaluatie Finlo) en wenselijk gebruik in de toekomst (SCP-onderzoek)? Acht u het realistischer uit te gaan van feitelijke gegevens of van enquêtegegevens over wenselijke situaties in de toekomst? </vraag>
      <vraag nummer="8">Klopt het dat u werkt aan een plan om de uitkering bij palliatief verlof te verhogen, zoals de Lisv-evaluatie aangeeft? Aan welk bedrag denkt u bij een verhoging? Zal deze verhoging ook gelden voor de zorg voor een ernstig ziek kind, zoals voorgesteld in het amendement Bussemaker c.s. bij de Wet Arbeid en Zorg, verondersteld dat de wet door de Eerste Kamer wordt aangenomen? </vraag>
      <noten afkomstig="vraag">
         <noot nummer="1"/>
         <noot nummer="1" documenttype="Kamerstuk" kamerstuk-id="27 707" documentnummer="58">Kamerstuk 27 707, nr. 58</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1">De Wet Financiering loopbaanonderbreking is van kracht sinds 1 oktober 1998. Bij de behandeling van deze wet in de Tweede Kamer is afgesproken dat deze na twee jaar geëvalueerd zou worden. Ter uitvoering van de motie Bussemaker/Schimmel <voetnoot nummer="1"/>vond de evaluatie al na één jaar plaats. Uit deze evaluatie (voorjaar 2000) kwamen de onbekendheid met de wet en de eis van vervanging als belangrijkste belemmeringen naar voren. Degenen bij wie de wet bekend was, stuitten bij de uvi’s regelmatig op onbekendheid met de procedures, regelingen en voorwaarden van de wet. Daarbij werd door de onderzoekers evenwel terecht opgemerkt, dat de wet ten tijde van de evaluatie pas een jaar van kracht was en er derhalve rekening gehouden diende te worden met aanloopproblemen die voor elke wet gelden. Voorstelbaar is dat in elk geval voor het jaar 2000 vergeleken met 1999 bovengenoemde belemmeringen en aanloopproblemen nog een rol speelden. Bovendien is in 2000 de krapte op de arbeidsmarkt zeker niet afgenomen, waardoor het voor werkgevers in dat jaar mogelijk nog moeilijker was om vervangers te vinden (zie ook het antwoord op vraag 4). Dit geldt temeer daar verlofgangers vooral werkzaam blijken in het onderwijs en de gezondheidszorg, waar de arbeidsmarkt zeer krap is. Of er sprake is van een trendmatige daling in het gebruik van de Wet Finlo is op grond van de gebruikscijfers van twee jaar (1999 en 2000) niet vast te stellen. Uiteraard zal ik de ontwikkelingen nadrukkelijk volgen. </antwoord>
      <antwoord nummer="3">Navraag bij het Lisv leerde dat ook in het jaar 2000 in het algemeen de belangrijkste reden voor afwijzing was, dat de vervanging niet volgens de voorwaarden van de wet was. Of er was geen sprake van een vervanger, of er werd niet voldaan aan de vereisten voor vervanging (de vervanger behoorde niet tot één van de doelgroepen of het aantal vervangingsuren was niet gelijk aan het aantal verlofuren). In een incidenteel geval werd een verzoek afgewezen omdat bijvoorbeeld de aanvraag te laat was ingediend. In het Wetsvoorstel arbeid en zorg zijn wijzigingen opgenomen, die gericht zijn op het vergemakkelijken van de vervanging van de verlofganger. Ook is er een nieuwe voorlichtingscampagne gestart om de verlofregelingen breed bekend te maken. </antwoord>
      <antwoord nummer="4">Een vergelijking van het aantal aanvragen voor de verschillende vormen van verlof in 1999 en in 2000 laat het volgende zien. Voor alle verlofvormen geldt dat het absolute aantal aanvragen en toekenningen is afgenomen. Dit geldt ook voor palliatief verlof, waarvoor geen vervangingseis geldt. De teruggang voor palliatief verlof is echter relatief minder dan bij andere verlofvormen. Dit wijst er op dat het vervangingsvereiste één van de belemmeringen vormt voor gebruik van de Wet Finlo, maar niet de enige, zoals ik in mijn antwoord op vraag 3 heb aangegeven. </antwoord>
      <antwoord nummer="5">Bij de introductie van de wet werd na een aanloopfase van 5 jaar een gebruik verwacht van 56 000 verlofgangers per jaar. Dit aantal was gebaseerd op de resultaten van een onderzoek van de Organisatie voor Strategisch Arbeidsmarktonderzoek (OSA) uit 1996. In dit onderzoek werden werknemers gevraagd of zij binnen een termijn van 15 jaar behoefte dachten te hebben aan langdurend verlof van meer dan twee maanden op basis van een vergoeding van overheidswege ad f 600,– netto, naast sparen in de vorm van tijd en/of geld. Allereerst werd met deze vraag een belangstelling voor een vrij lange termijn (15 jaar) gemeten. De gegeven antwoorden op deze vraag kunnen zich daarom hebben gekenmerkt door een zekere vrijblijvendheid, waardoor de omvang van de belangstelling voor loopbaanonderbreking is overschat. Verder leidt belangstelling niet altijd tot feitelijk gebruik. Zodra de eerste gebruikscijfers bekend werden, is de raming van het verwachte gebruik op jaarbasis naar beneden bijgesteld. Inmiddels vormt het aantal van 56 000 niet langer het uitgangspunt voor het verwachte gebruik. Het verwachte gebruik van de regeling in 2003 is nu geraamd op 7000 personen. Hierbij wordt verondersteld dat de opgenomen wijzigingen in het Wetsvoorstel arbeid en zorg met betrekking tot de Wet Finlo het gebruik van de wet zullen doen toenemen. Ook wordt verwacht dat de eerder genoemde voorlichtingscampagne effect zal hebben op het gebruik van de wet. </antwoord>
      <antwoord nummer="6 en 7">In het SCP-onderzoek is de belangstelling voor langdurend zorgverlof gemeten onder werkenden die een hulpbehoevende in hun netwerk daadwerkelijk meegemaakt hebben. Daarmee – zie ook vraag 5 – is nog niet de omvang gegeven van het te verwachten feitelijk gebruik van een eventuele regeling langdurend zorgverlof, al dan niet in combinatie met de bestaande financieringsmogelijkheden voor loopbaanonderbreking. Het gebruik van regelingen is, blijkens de ervaring, van diverse omstandigheden afhankelijk, zoals bereidheid van werkgevers, de ernst van de situatie, bekendheid van de regeling en de situatie op de arbeidsmarkt. Om beter inzicht te krijgen in de oorzaken van de discrepantie tussen de belangstelling en feitelijk gebruik zal zowel de belangstelling voor als het gebruik van verlofregelingen, deeltijdregelingen en andere arbeid- en zorgarrangementen in samenhang onder werknemers worden onderzocht. Er zal in kaart worden gebracht wat de belangstelling voor verschillende arbeid- en zorgarrangementen is, hoe deze belangstelling zich verhoudt tot het feitelijk gebruik van deze verschillende arrangementen (voor zover deze al van kracht zijn). Onderdeel van het onderzoek vormt ook de vraag of deze belangstelling en gebruik voor alle categorieën werknemers hetzelfde is, of dat deze afwijkt voor sommige categorieën (zoals bijvoorbeeld alleenstaanden). Ook wordt er voor alle categorieën werknemers onderzocht welke verklaringen er zijn voor een eventueel niet-gebruik van de arbeid- en zorgarrangementen. Bij een latere evaluatie van de Wet arbeid en zorg kunnen de resultaten van dit onderzoek als uitgangspunt dienen. </antwoord>
      <antwoord nummer="8">Tijdens de behandeling van het Wetsvoorstel arbeid en zorg in de Tweede Kamer heb ik toegezegd dat het bedrag voor de Wet financiering loopbaanonderbreking op 1 januari 2002 bij ministeriële regeling geïndexeerd zal worden. Deze verhoging zal dus ook gelden als het verlofdoel bij het gebruik van de Wet financiering loopbaanonderbreking palliatief verlof is. De precieze hoogte van deze vergoeding zal nog berekend worden naar de situatie van 1 januari 2002. Na het zomerreces ontvangt de Tweede Kamer het kabinetsstandpunt over het langdurend zorgverlof. </antwoord>
      <noten afkomstig="antwoord">
         <noot nummer="1">Kamerstukken II, 1998–1999, 26 447, nr. 5</noot>
      </noten>
   </antwoorden>
</kvr>
