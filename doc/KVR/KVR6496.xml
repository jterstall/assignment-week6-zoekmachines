<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema, Augusteijn-Esser en De Koning (allen D66) over de oprichting van een munitie- en vuurwerkvernietigingsinstallatie. (Ingezonden 15 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6496
</item>
         <item attribuut="Rubriek">Criminaliteit en openbare orde (Veiligheid)</item>
         <item attribuut="Trefwoorden">Munitie Vuurwerk</item>
         <item attribuut="Vindplaats">Kamervragen met antwoord 1997-1998, nr. 704, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="D66">Hoekema</persoon>
            <persoon partij="D66">Augusteijn-Esser</persoon>
            <persoon partij="D66">De Koning</persoon>
         </item>
         <item attribuut="Datum_reaktie">1998-02-13</item>
         <item attribuut="Datum_indiening">1998-01-15</item>
         <item attribuut="Document-id">KVR6496</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1433" allpagenumbers="1433 1434" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6496" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="704" onderwerp="" indiendatum="1998-01-15">
         <vrager partij="D66" oorsprong="parlement">Hoekema</vrager>
         <vrager partij="D66" oorsprong="parlement">Augusteijn-Esser</vrager>
         <vrager partij="D66" oorsprong="parlement">De Koning</vrager>
         <vraagt-aan/>
      </vraagdata>
      <antwoorddata antwoorddatum="1998-02-13">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich uw antwoorden op onze eerdere vragen inzake de oprichting van een munitie- en vuurwerkvernietigingsinstallatie te Gijsselte (per 1 januari 1997 vallend onder de gemeente Hoogeveen)? <voetnoot nummer="1"/>
      </vraag>
      <vraag nummer="2" voetnoot="2">Waarom hebt u wegens de oprichting van deze munitie- en vuurwerkvernietigingsinstallatie ten aanzien van de aanpassing van de bestaande milieuvergunning en de hiertoe benodigde aanpassing van het bestemmingsplan van de gemeente Hoogeveen besloten tot geheimhouding om redenen van het belang van de veiligheid van de Staat? <voetnoot nummer="2"/>
      </vraag>
      <vraag nummer="3" voetnoot="3">Onderschrijft u de stelling dat alleen bepaalde gegevens met betrekking tot hoeveelheid, soort en plaats van de in afwachting van vernietiging opgeslagen munitie voor geheimhouding in aanmerking hoeven te komen, en dat voor die geheimhouding ook anderszins voldoende waarborgen te bieden zijn? <voetnoot nummer="3"/>Onderschrijft u bovendien dat het vernietigen van vuurwerk in het geheel niet behoeft te vallen onder geheimhouding om redenen van het belang van de veiligheid van de Staat? </vraag>
      <vraag nummer="4">Onderschrijft u dat het ten behoeve van het maatschappelijk draagvlak voor de oprichting van een dergelijk vernietigingscomplex, en gezien de mogelijke gevolgen voor de bevolking op het gebied van milieuhinder en veiligheidsrisico’s, van essentieel belang is om de relevante procedures in alle openheid te voeren? Onderschrijft u dat het weliswaar goed is dat er ten behoeve van omwonenden een voorlichtingsavond georganiseerd is, maar dat het positieve effect daarvan weer teniet gedaan wordt door de nu gevolgde procedure? </vraag>
      <vraag nummer="5">Bent u bereid in deze maximale openheid naar de samenleving te creëren door alsnog de procedure bedoeld in vraag 3 te volgen? Bent u eveneens bereid in het kader van deze openheid een milieu-effect-rapportage op te stellen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="2">Aanhangsel Handelingen, nr. 2, Vergaderjaar 1996–1997.</noot>
         <noot nummer="2">Met toepassing van artikel 13.10 van de Wet Milieubeheer</noot>
         <noot nummer="3">Conform afdeling 3.5 van de Algemene Wet Bestuursrecht</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De munitievernietigingsinstallatie zal worden gebouwd op een bestaand munitiecomplex. De gegevens over een munitiecomplex zijn gerubriceerd als confidentieel. Gezien de organisatorische, functionele en technische bindingen tussen de te bouwen vernietigingsinstallatie en het bestaande munitiecomplex is er sprake van één inrichting. De aanvraag voor een milieuvergunning is conform artikel 8.4 Wet milieubeheer, dat wil zeggen de gehele inrichting omvattend. Dit heeft tot gevolg dat de vergunningaanvraag, die betrekking heeft op alle activiteiten binnen de inrichting, in zijn geheel als confidentieel is gerubriceerd in het belang van de veiligheid van de Staat. Aan de Minister van Volkshuisvesting, Ruimtelijke Ordening en Milieubeheer is daarom verzocht met toepassing van artikel 13.10 Wet milieubeheer de vergunning te verlenen. De procedure voor aanpassing van het bestemmingsplan is openbaar. </antwoord>
      <antwoord nummer="3">De gegevens over een munitievernietigingsinstallatie als zodanig met alle bijbehorende activiteiten, zoals de opslag van te vernietigen munitie en de voorbewerking hiervan zijn openbaar. Dit geldt eveneens voor gegevens over te vernietigen vuurwerk. </antwoord>
      <antwoord nummer="4">De bouw van deze vernietigingsinstallatie wordt door het bevoegd gezag getoetst aan de criteria van de Wet milieubeheer en het Inrichtingen- en vergunningenbesluit milieubeheer, ongeacht de aard van de procedure die daarbij wordt gevolgd (geheim of openbaar). Ik onderschrijf uw stelling dat waar de veiligheid van de Staat dit toelaat, het van belang is openbare procedures te volgen. </antwoord>
      <antwoord nummer="5">Ik ben bereid te bezien of en op welke wijze alsnog zo veel mogelijk openheid kan worden geboden. Ik zal daarom de vergunningverlener, de Minister van Volkshuisvesting, Ruimtelijke Ordening en Milieubeheer, verzoeken de milieuvergunning die ik heb aangevraagd, nog niet te verlenen. Hierdoor worden de belangen van derden niet geschaad. In de tussentijd zal ook de behoefte aan munitievernietigingscapaciteit nog eens kritisch worden bezien. Als het mogelijk blijkt, zonder de veiligheid van de Staat te schaden, gedeeltelijk een openbare procedure voor de vergunningaanvraag te volgen, dan zal ik u over de gevolgen informeren. De beantwoording van de vragen naar mijn bereidheid een milieu-effectrapportage op te stellen, is afhankelijk van de openheid die in het belang van de veiligheid van de Staat kan worden geboden. Als geen openheid kan worden geboden in de aanvraagprocedure, dan is het opstellen van een milieu-effectrapportage niet mogelijk. Als wel meer openheid in de aanvraagprocedure kan worden geboden, dan zal met betrekking tot het openbare deel van de procedure een milieu-effectrapport moeten worden opgesteld. Het belang van de veiligheid van de Staat kan echter beperkingen opleggen aan de inhoud van een dergelijke rapportage. </antwoord>
      <noten afkomstig="antwoord"/>
   </antwoorden>
</kvr>
