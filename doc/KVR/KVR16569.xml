<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over de verkrachting en mishandeling van Shan-vrouwen door militairen uit het leger van Burma. (Ingezonden 8 oktober 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16569
</item>
         <item attribuut="Rubriek">Internationale betrekkingen (Overig) Strafrecht en strafprocesrecht (Misdrijven) Veiligheidsbeleid en defensie (Militairen)</item>
         <item attribuut="Trefwoorden">Birma Militairen Mishandeling Zedendelicten</item>
         <item attribuut="Vindplaats">Kamervragen met antwoord 2002-2003, nr. 257, Tweede Kamer</item>
         <item attribuut="Vraagnr_bij_indiening">2020301270</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2002-10-31</item>
         <item attribuut="Datum_indiening">2002-10-08</item>
         <item attribuut="Document-id">KVR16569</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="535" allpagenumbers="535 536 537" vetnummer="2020301270" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16569" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="257" onderwerp="" indiendatum="2002-10-8">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2002-10-31">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het recentelijk verschenen rapport «Licence to rape» <voetnoot nummer="1"/>? </vraag>
      <vraag nummer="2">Hoe heeft Nederland dan wel de EU gereageerd op bovenstaand rapport? </vraag>
      <vraag nummer="3">Is het waar dat Shan-vrouwen in Burma structureel, systematisch verkracht en mishandeld worden door militairen uit het Burmese leger? </vraag>
      <vraag nummer="4">Is het waar dat in andere delen van Burma waaronder Karen, Arakan, Karenni en Tenasserim, patronen van excessen plaatsvinden die vergelijkbaar zijn met die in Shan Staat? </vraag>
      <vraag nummer="5">Wordt de Burmese regering aangesproken op het feit dat bovengenoemde praktijken ontoelaatbaar zijn? Zo neen, waarom niet? Zo ja, op welke wijze wil de EU de Burmese regering dwingen de mensenrechten te respecteren? </vraag>
      <vraag nummer="6">Is de EU bereid om projecten te financieren ter ondersteuning van slachtoffers van dit geweld? Zo neen, waarom niet? </vraag>
      <vraag nummer="7">Deelt u de mening dat er een totaal gebrek aan voortgang is in de zogenaamde dialoog tussen het militaire regime en de democratische oppositie? Wat zijn de redenen voor dit gebrek aan voortgang? </vraag>
      <vraag nummer="8">Deelt u de mening dat het gemeenschappelijk standpunt van de EU ten opzichte van Burma verscherping behoeft? Zo neen, waarom niet? </vraag>
      <vraag nummer="9">Wordt er in EU verband gesproken over de instelling van een verbod op nieuwe investeringen in Burma (in navolging van de VS)? Zo neen, waarom niet? </vraag>
      <vraag nummer="10">Wat is de insteek van de regering wanneer in de komende weken de EU haar nieuwe gemeenschappelijke standpunt ten aanzien van Burma bepaalt? </vraag>
      <noten afkomstig="vraag">
         <noot nummer="1" weblink="http://www.shanland.org/shrf/LicensetoRape/licensetorape.htm (mei 2002)">http://www.shanland.org/shrf/LicensetoRape/licensetorape.htm (mei 2002)</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Nederland en de Europese Unie hebben met zorg kennis genomen van het rapport. Het rapport is door het EU-voorzitterschap besproken met de Speciale Gezant van de VN, Razali Ismael, en met VN-Mensenrechtenrapporteur Paolo Sergio Pinheiro. Een vertegenwoordiger van de Nederlandse ambassade in Bangkok heeft de beschuldigingen bij de Birmese autoriteiten in Rangoon aan de orde gesteld en daarover ernstige zorg uitgesproken. De EU heeft in de Raadsconclusies bij de beslissing over het Gemeenschappelijk Standpunt van 21 oktober jl. nog eens haar bezorgdheid geuit over de ernstige schendingen van mensenrechten in de etnische gebieden in Birma en ten aanzien van vrouwen en kinderen, waarbij het gebruik van verkrachting als bijzondere zorg genoemd wordt. Verkrachting door leden van het Birmese leger is daarnaast één van de punten van ernstige zorg over mensenrechtenschendingen in de ontwerpresolutie die door de EU is ingediend voor de Derde Commissie van de Algemene Vergadering van de Verenigde Naties. Hierbij is ervoor gekozen niet specifiek op het geweld als genoemd in het Shan-rapport «License to rape» in te gaan, omdat dergelijk geweld ook in andere etnische gebieden in Birma voorkomt (zie vraag 3 en 4). </antwoord>
      <antwoord nummer="3">Op regionaal en lokaal niveau heeft het leger in Birma een grote mate van vrijheid van handelen binnen de kaders van de algemene militaire strategie. Dit leidt tot een klimaat van straffeloosheid ten aanzien van misdaden gepleegd door legereenheden of individuele leden van de strijdmachten. De centrale overheid is verantwoordelijk voor de militaire campagnes en militaire aanwezigheid in etnische gebieden, alsmede voor het in stand houden van het klimaat van straffeloosheid dat ermee gepaard gaat. Er zijn geen bewijzen dat het bij verkrachtingen zou gaan om van bovenaf aangestuurde, systematische mensenrechtenschendingen. Het is tot op heden onmogelijk gebleken voor internationale waarnemers om in Birma zelf onderzoek te doen naar mensenrechtenschendingen in deze etnische gebieden doordat de toegang tot veel van de betreffende gebieden sterk is beperkt, zowel door de ontoegankelijkheid van sommige gebieden als door restricties opgelegd door het regime. Hulporganisaties voor vluchtelingen in Thailand, Birmese etnische organisaties en mensenrechten NGO’s slagen er echter in informatie over de situatie naar buiten te brengen door het optekenen van de ervaringen van vluchtelingen, ontheemden en anderen in de etnische gebieden. Hieruit komt een beeld naar voren dat het Birmese leger zich ongecontroleerd schuldig maakt aan structurele ernstige mensenrechtenschendingen, waaronder verkrachting, met name in gebieden waar nog gevochten wordt. De aantijgingen in het rapport «License to rape» neemt de regering derhalve serieus. In de tweede helft van oktober 2002 brengt VN Mensenrechtenrapporteur Paolo Sergio Pinheiro een inspectiebezoek aan Birma. Ik zal hem vragen in zijn rapportage speciale aandacht te besteden aan de situatie van de etnische minderheden. </antwoord>
      <antwoord nummer="4">Ja. Zoals beschreven in het rapport «License to Rape» zijn verkrachtingen in etnische gebieden zeer nauw verbonden aan militaire campagnes en verhoogde militaire aanwezigheid van het Birmese leger in deze gebieden. De militaire campagnes in de gebieden waar geen staakt-het-vuren met de opstandige etnische groepen geldt (Shan, Karen en Karenni State) zijn erop gericht alle hulpbronnen voor de etnische strijdgroepen af te snijden. Dit vertaalt zich in grootscheepse relocatie van afgelegen dorpen om de controle op de bevolking te versterken. Na verwoesting van een dorp en de velden worden de dorpelingen elders ondergebracht in zogenaamde relocatiecentra, die onder strenge controle staan van nabij gelegen militaire kampen. Zowel tijdens de campagnes in het veld als rondom de relocatiecentra vindt grootscheeps misbruik van dorpelingen door legereenheden plaats, zoals dwangarbeid en verkrachting. Dorpelingen die ervoor kiezen om te vluchten lopen het risico bij ontdekking door de militairen te worden opgepakt, mishandeld of vermoord. In etnische gebieden waar wel een staakt-het-vuren geldt tussen overheid en etnische groeperingen, blijven burgers ook kwetsbaar voor misbruik door het leger, omdat in deze gebieden veel legerkampen zijn en nog steeds veel militaire activiteit plaats vindt, waaronder relocaties (Mon State, Tenasserim, in mindere mate Arakan e.a.). </antwoord>
      <antwoord nummer="5">Het aan de kaak stellen van bovengenoemde praktijken is vast onderdeel van de kritiek die Nederland zowel bilateraal als in EU- en VN-kader op de Birmese regering uit met betrekking tot mensenrechtenschendingen in het land. Nederland zet zich in internationaal verband altijd in het bijzonder in voor het incorporeren van de etnische dimensie in verklaringen, resoluties en démarches. Het EU-sanctiebeleid is juist ingesteld vanwege de wijd verbreide schendingen van de mensenrechten in Birma, inclusief die in de etnische gebieden. Het doel van het EU-sanctiebeleid en de Nederlandse inzet daarbij is de Birmese regering onder druk te zetten om aan de mensenrechtenschendingen in het land een einde te maken. </antwoord>
      <antwoord nummer="6">Conform het Gemeenschappelijk Standpunt beperkt het ontwikkelingsbeleid van de Gemeenschap zich tot enkele humanitaire projecten. De uitvoering van deze hulp is een verantwoordelijkheid van de Europese Commissie. Dergelijke projecten zouden derhalve door aanvragers bij de Commissie kunnen worden ingediend. De Nederlandse regering zelf ondersteunt reeds een project voor vluchtelingen van één van de organisaties die het Shan-rapport hebben opgesteld en is bereid te zoeken of er mogelijkheden zijn om de slachtoffers van verkrachtingen in het bijzonder te ondersteunen. </antwoord>
      <antwoord nummer="7">Ja. Het gebrek aan voortgang in de dialoog tussen de Birmese regering en de democratische oppositie is eveneens vastgesteld door de speciale VN rapporteur voor Birma Razali en door de EU-troika tijdens haar laatste bezoek aan Birma in september jl. De hoofdreden is dat het het Birmese regime op dit moment aan de politieke wil ontbreekt om de dialoog gericht op een democratische transitie met de oppositie aan te gaan. </antwoord>
      <antwoord nummer="8">Nee. Hoewel er momenteel geen voortgang is en de gewenste dialoog nog niet op gang is gekomen, is de politieke situatie in Birma sinds de vorige verlenging van het gemeenschappelijk standpunt ook niet wezenlijk verslechterd. De regering is onder de huidige omstandigheden van mening dat het gemeenschappelijk standpunt, dat een afgewogen pakket is met diverse maatregelen die druk uitoefenen op het Birmese regime, in zijn volle breedte van kracht moet blijven. Nederland heeft er voorts op aangedrongen dat de EU in de Raadsconclusies die bij het gemeenschappelijk standpunt zullen worden gevoegd zich kritisch toont ten aanzien van het gebrek aan voortgang in de dialoog tussen de Birmese regering en de democratische oppositie alsook ten aanzien van de situatie van etnische minderheden. In het komend half jaar zal worden bezien in welke richting de situatie in Birma zich verder ontwikkelt en of het gemeenschappelijk standpunt naar aanleiding daarvan aanpassing behoeft. </antwoord>
      <antwoord nummer="9" voetnoot="1">In de EU geldt er in het algemeen een ontmoedigingsbeleid met betrekking tot investeringen. Voor een juridisch bindend investeringsverbod (op basis van art 60 en 301 EG-verdrag) bestaat binnen de EU thans geen juridische basis, noch is er een draagvlak om dit te veranderen. Wel kan ik u wijzen op het algemeen ontmoedigingsbeleid dat Nederland ten aanzien van Birma voert zoals toegelicht in mijn antwoord op vragen van de heren Koenders en De Graaf <voetnoot nummer="1"/>. </antwoord>
      <antwoord nummer="10">Zie mijn antwoord op vraag 8. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="158" documentjaargang="2002-2003">Aanhangsel Handelingen, nr. 158, vergaderjaar 2002–2003.</noot>
      </noten>
   </antwoorden>
</kvr>
