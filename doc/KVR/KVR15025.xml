<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de druk van huisartsen om naar een andere verzekeraar over te stappen. (Ingezonden 23 januari 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15025
</item>
         <item attribuut="Inhoud">Vragen naar aanleiding van een artikel in de Volkskrant, 15 januari 2002 over de druk die huisartsen in Utrecht en Zwolle uitoefenen op hun patiënten om over te stappen naar door de huisarts aangedragen verzekeraars. Deze vragen dienen ter aanvulling op eerdere vragen terzake van Tweede-Kamerlid Hermann, ingezonden 18 januari 2002, 2010204680.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Patiënten) Gezondheidszorg (Zorgverzekeringen)</item>
         <item attribuut="Trefwoorden">Artsen Patiënten Ziektekostenverzekeraars</item>
         <item attribuut="Vindplaats">Kamervragen met antwoord 2001-2002, nr. 596, Tweede Kamer</item>
         <item attribuut="Vraagnr_bij_indiening">2010204770</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-02-01</item>
         <item attribuut="Datum_indiening">2002-01-23</item>
         <item attribuut="Document-id">KVR15025</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1253" allpagenumbers="1253 1254 1255" vetnummer="2010204770" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15025" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="596" onderwerp="" indiendatum="2002-01-23">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-02-1">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wijst u de druk die huisartsen in Utrecht en Zwolle uitoefenen op hun patiënten om over te stappen naar door de huisarts aangedragen verzekeraars af <voetnoot nummer="1"/>? Zo ja, wat gaat u hiertegen doen? </vraag>
      <vraag nummer="2">Erkent u dat deze handelwijze voortkomt uit het besluit van de NMa waarin bepaald wordt dat huisartsen alleen nog individueel mogen onderhandelen over zorgcontracten? </vraag>
      <vraag nummer="3">Erkent u dat het uitonderhandelen en sluiten van contracten met 15 verzekeraars ontzettend veel tijd kan opslokken en ten koste gaat van de toch al schaarse huisartsenzorg? Zo ja, erkent u dat – gezien de hoge werkdruk van huisartsen –, dit er echt niet meer bij kan? </vraag>
      <vraag nummer="4">Deelt u de mening dat huisartsen onderling moeten concurreren Zo ja, wat is de zin daarvan? </vraag>
      <vraag nummer="5">Heeft de Landelijke Huisartsen Vereniging (LHV) u om hulp gevraagd en bent u bereid samen met de LHV naar een oplossing te zoeken? </vraag>
      <vraag nummer="6">Hoe staat het met de onderhandelingen tussen huisartsen en zorgverzekeraars ten aanzien van de vergoedingen voor avond-, nacht- en weekenddiensten (ANW), en zijn alle verzekeraars bereid hogere vergoedingen te betalen voor ANW-diensten? </vraag>
      <vraag nummer="7">Worden deze onderhandelingen centraal of decentraal gevoerd? Indien decentraal, kan dit dan leiden tot verschillende tarieven per regio? </vraag>
      <vraag nummer="8">Klopt het dat de zorgverzekeraars alleen grootschalige ANW-diensten willen vergoeden? Zo ja, betekent dit niet een discriminatie van de groep huisartsen die hun ANW-diensten op kleine schaal (willen) organiseren, en een niet gewenste prikkel richting grootschaligheid? </vraag>
      <vraag nummer="9">Bent u met de LHV van mening dat zowel de huisartsen die deelnemen aan grootschalige ANW-diensten als huisartsen die in een kleinschalig verband hun ANW-diensten regelen een adequate vergoeding hiervoor dienen te krijgen? Zo ja, gaat u er op toezien dat dit ook gebeurt? </vraag>
      <vraag nummer="10">Erkent u dat de problematiek rond het afsluiten van contracten, de financiering van de ANW-diensten en de toename van administratie vanwege landelijk werkende verzekeraars als gevolg van deregulering en marktwerking dreigt te leiden tot een chaos die schadelijk is voor zowel de patiënt als de hulpverlener? Zo ja, overweegt u, gezien de huidige ervaring en ervaringen bijvoorbeeld in het verleden bij de thuiszorg, de huisartsenzorg van marktwerking uit te sluiten? Welke mogelijkheden zijn er om de huisartsenzorg buiten de Mededingingswet en de NMa te plaatsen en bent u bereid deze mogelijkheden te benutten? Toelichting Deze vragen dienen ter aanvulling op de eerdere vragen terzake van het lid Hermann, ingezonden 18 januari jl. </vraag>
      <noten afkomstig="vraag">
         <noot nummer="1" datum="2002-01-15" bron="Volkskrant">Volkskrant, 15 januari 2002</noot>
      </noten>
   </vragen>
   <antwoorden aantal="10">
      <antwoord nummer="1">In het bestuurlijk overleg dat ik op 15 januari jl. heb gevoerd met de Landelijke Huisartsen Vereniging (LHV) en Zorgverzekeraars Nederland (ZN) heb ik partijen aangegeven dat beperking van de individuele keuzevrijheid van de patiënt voor wat betreft artsenkeuze en keuze van de verzekeraar in principe niet kan. In dat overleg heb ik partijen, als eerstverantwoordelijken voor deze kwestie, dringend opgeroepen om terzake zo snel mogelijk tot een oplossing te komen. </antwoord>
      <antwoord nummer="2">In het begin van de jaren ’90 is binnen de zorgsector, met instemming van de Tweede Kamer, een start gemaakt met de introductie van meer vrijheden voor veldpartijen bij de inrichting van het zorgproces. Een weg die ook door veldpartijen zelf wordt ondersteund. Afschaffing van de contracteerplicht, introductie van maximumtarieven en vrije verzekeraarskeuze dienen ter facilitering van deze vrijheden en verantwoordelijkheden. Hierdoor krijgen aanbieders en verzekeraars meer mogelijkheden zich ten opzichte van de cliënt te onderscheiden op het gebied van kwaliteit, service en prijs. Maar om deze mogelijkheden te kunnen gebruiken is het wel zaak dat partijen op decentrale niveau activiteiten ontplooien. Een voorbeeld daarvan lijkt mij op zijn minst het maken van «afspraken op maat» tussen aanbieders en verzekeraars. Dit is een noodzakelijke voorwaarde voor verzekeraars om de hen toebedeelde rol van «regisseur in de regio» te kunnen vervullen. Landelijk uniforme overeenkomsten passen niet in dit beeld. Parallel aan deze ontwikkeling is in 1998 de Mededingingswet (Mw) van kracht geworden. Eén van de drie pijlers van de Mw is het kartelverbod, dat verbiedt marktpartijen onderling afspraken te maken die mededingingsbelemmerend werken. De Mw beslaat alle sectoren van de Nederlandse economie en dus ook de zorgsector. Gezien het ontheffingsverzoek voor collectief contracteren dat de LHV reeds in 1998 bij de NMa heeft ingediend, heeft de LHV toen al ingezien dat het tot dan toe vigerende systeem van collectieve afspraken wel eens strijdig zou kunnen zijn met het kartelverbod van de Mw. In april 2001 heeft de NMa dit ontheffingsverzoek afgewezen. Ook op het bezwaarschrift van de LHV op deze beslissing heeft de NMa in december 2001 negatief besloten. Bij beide besluiten heeft de NMa overigens aangegeven dat individuele onderhandelingen niet het enige alternatief zijn voor collectieve afspraken. Zo wijst de NMa bijvoorbeeld op de mogelijkheid gebruik te maken van tussenpersonen of van openbare aanbestedingsprocedures. Ook de LHV heeft meerdere mogelijkheden om haar leden te faciliteren, bijvoorbeeld door de verschillende aanbiedingen van verzekeraars voor hun leden op een rijtje te zetten of door het ontwikkelen van software als administratieve ondersteuning. Dit illustreert m.i. dat de soep wellicht niet zo heet gegeten hoeft te worden als die nu lijkt te worden opgediend. Overigens is de NMa voornemens op korte termijn «Richtsnoeren voor de zorgsector» te publiceren. Doel van deze richtsnoeren is het voor aanbieders en verzekeraars makkelijker te maken om samenwerkingsvormen en gedragingen zelf te beoordelen in het licht van de Mededingingswet. </antwoord>
      <antwoord nummer="3">Meer decentrale verantwoordelijkheden voor de inrichting van het zorgproces betekent inderdaad onvermijdelijk een verschuiving van werkzaamheden van centraal naar decentraal niveau daar waar het gaat om het aangaan van contracten alswel om de naleving daarvan. In die zin zullen huisartsen meer dan voorheen activiteiten moeten (laten) ontplooien op het gebied van zorgcontractering. Maar zoals ik in het antwoord op vraag twee al heb aangegeven betekent dit niet dat iedere huisarts met iedere verzekeraar «tot op het bot» zal moeten onderhandelen over alle onderdelen van het contract. In de praktijk zal de gemiddelde huisarts met een relatief klein aantal verzekeraars uitgebreid onderhandelen. Daarbij zal het vooral gaan om de grootste verzekeraars in het werkgebied van de huisarts. Voor de contracten met de overige verzekeraars zullen huisartsen veelal kunnen aansluiten bij standaardcontracten van die verzekeraars. Tevens heb ik in het antwoord op vraag twee ook al gewezen op de door de NMa geschetste alternatieven voor uitgebreid individueel onderhandelen, zoals het uitbesteden van (sommige) onderhandelingstaken aan tussenpersonen en de functie die de branchevereniging kan vervullen om de contracteerwerkzaamheden van de huisarts te faciliteren. </antwoord>
      <antwoord nummer="4">Concurrentie tussen huisartsen is geen doel op zich. Maar zoals ik ook in het antwoord op vraag twee heb opgemerkt, zal een meer vraaggerichte zorgverlening met zich mee moeten brengen dat aanbieders zich van elkaar onderscheiden op het gebied van service, kwaliteit en prijs, rekening houdend met de wensen van de cliënten waar zij voor werken. Marktconforme mechanismen kunnen een prima hulpmiddel zijn om de aanbieder te laten «luisteren» naar de vraag van de cliënt. </antwoord>
      <antwoord nummer="5">Neen. Bovendien ligt de primaire verantwoordelijkheid voor een oplossingsrichting in dezen bij partijen, te weten de LHV en ZN. In het bestuurlijk overleg van 15 januari jl. heb ik partijen dan ook dringend daartoe opgeroepen. </antwoord>
      <antwoord nummer="6">De onderhandelingen over de vergoeding voor avond-, nacht- en weekenddiensten duren nog voort. Het is mij bekend dat een aantal verzekeraars inmiddels bereid is huisartsen een hogere vergoeding te betalen voor de ANW-uren dan momenteel in het tarief is verwerkt. </antwoord>
      <antwoord nummer="7">Partijen voeren deze onderhandelingen op centraal en decentraal niveau. Op decentraal niveau blijken een aantal zorgverzekeraars en huisartsen – in afwachting van de landelijke onderhandelingen – inmiddels akkoorden te hebben bereikt over de hoogte van het ANW-tarief. Het is nog onduidelijk of dit kan leiden tot tariefverschillen per regio. </antwoord>
      <antwoord nummer="8">Ja, dit is de inzet van Zorgverzekeraars Nederland. In de brief Modernisering Huisartsenzorg, 30 november 2001 heb ik zorgverzekeraars en huisartsen de vrijheid gegeven over de honorering van dit product (ANW-tarief) afspraken te maken. Het is aan hen oplossingen te vinden voor een adequate honorering van de avond-, nacht- en weekenddiensten. In de Algemene Maatregel van Bestuur waarmee de dienstenstructuren in het kader van de Wet Tarieven gezondheidszorg is geregeld, is echter uitdrukkelijk de vrijheid gelaten het zo te organiseren dat deze op de best mogelijke manier is toegesneden op de lokale situatie. Ik kan mij voorstellen dat soms een prikkel voor grootschaligheid wenselijk is en soms kleinere samenwerkingsverbanden gefinancierd worden. </antwoord>
      <antwoord nummer="9">Zie het antwoord op vraag 8. </antwoord>
      <antwoord nummer="10">Neen. In het licht hiervan is de vraag naar mogelijkheden om de huisartsenzorg buiten de Mededingingswet te plaatsen en de mogelijkheden daartoe te benutten niet van belang. </antwoord>
      <noten afkomstig="antwoord"/>
   </antwoorden>
</kvr>
