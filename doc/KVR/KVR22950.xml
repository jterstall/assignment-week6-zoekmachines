<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Justitie over de voorgenomen heffing op mp3-spelers en andere apparatuur. (Ingezonden 26 april 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22950
</item>
         <item attribuut="Inhoud">Indiener vraagt onder meer of aannemelijk is dat de muziekindustrie juist voordeel heeft van de introductie van mp3-spelers, gezien de glanzende cijfers die de sector heeft gepresenteerd, zoals een wereldwijde vertienvoudiging van de online verkopen in het afgelopen jaar.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Communicatie, media en informatievoorziening (Hard- en software)</item>
         <item attribuut="Trefwoorden">Audiovisuele media Reprorecht</item>
         <item attribuut="Vindplaats">Kamervragen met antwoord 2004-2005, nr. 1585, Tweede Kamer</item>
         <item attribuut="Vraagnr_bij_indiening">2040513780</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2005-05-02</item>
         <item attribuut="Datum_indiening">2005-04-26</item>
         <item attribuut="Document-id">KVR22950</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3379" allpagenumbers="3379 3380 3381" vetnummer="2040513780" code="0405tkkvr1585" lopendefooter="Tweede Kamer, vergaderjaar 2004–2005, Aanhangsel" filenaam="KVR22950" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1585" onderwerp="" indiendatum="2005-04-26">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-05-2">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Is het waar dat onder leiding van de door u aangestelde voorzitter, de heer Vonhoff wordt onderhandeld tussen de Stichting de Thuiskopie en vertegenwoordigers van de industrie over de invoering van een thuiskopieheffing op mp3-spelers en andere apparatuur? <voetnoot nummer="1"/>
      </vraag>
      <vraag nummer="2">Is het waar dat hierbij een heffing van 3,28 euro per GigaByte voor mp3-spelers ter sprake is geweest? </vraag>
      <vraag nummer="3">Voor welke andere apparaten wenst de stichting een heffing te introduceren en welke bedragen heeft de stichting daarvoor ter sprake gebracht? </vraag>
      <vraag nummer="4" voetnoot="2 3 4">Herinnert u zich uw uitspraak <voetnoot nummer="2"/>op 11 februari 2004 in de Kamer dat u zou willen proberen de collectieve heffingen zoveel mogelijk te beperken? Herinnert u zich eveneens uw uitspraak <voetnoot nummer="3"/>dat er sprake moet zijn van terughoudendheid bij de invoering van nieuwe heffingen en bij de vaststelling van de hoogte van heffingen? Herinnert u zich bovendien uw uitspraak <voetnoot nummer="4"/>in de nota naar aanleiding van het verslag bij de behandeling van de wijziging van de Auteurswet, dat rechthebbenden moeten aantonen dat zij nadeel ondervinden van het kopiëren met behulp van de voorwerpen waarop een thuiskopievergoeding wordt geheven? </vraag>
      <vraag nummer="5">Hebben de rechthebbenden u aangetoond dat zij nadeel ondervinden van het gebruik van mp3-spelers en andere apparatuur die ter sprake is geweest? Zo ja, bent u bereid de verstrekte informatie aan de Kamer te zenden? </vraag>
      <vraag nummer="6" voetnoot="5">Deelt u de mening dat het aannemelijk is dat de muziekindustrie juist voordeel heeft van de introductie van mp3-spelers, gezien de glanzende cijfers die de sector heeft gepresenteerd, zoals een wereldwijde vertienvoudiging van de online verkopen afgelopen jaar? <voetnoot nummer="5"/>
      </vraag>
      <vraag nummer="7">Deelt u de mening dat sprake is van de door u beoogde terughoudendheid met de introductie van nieuwe heffingen? </vraag>
      <vraag nummer="8">Deelt u de mening dat het voorgestelde tarief geen blijk geeft van de door u beoogde terughoudendheid, aangezien het tarief per GigaByte ongeveer dertig keer zo hoog is als het tarief van een blanco DVD? Kan het tarief leiden tot een prijsverhoging van ruim 36% voor een Ipod met een harde schijf van 40GB? </vraag>
      <vraag nummer="9">Deelt u de mening dat het onwenselijk is dat consumenten door de voorgestelde heffing twee keer moeten betalen, namelijk voor het downloaden van een mp3 en voor het gebruik van een mp3-speler? </vraag>
      <vraag nummer="10">Bent u bereid uw bevoegdheid op basis van artikel 16c van de Auteurswet te gebruiken om in te grijpen en zodoende te voorkomen dat de voorgenomen heffingen worden ingevoerd? </vraag>
      <vraag nummer="11" voetnoot="3">Wanneer kan de Kamer antwoorden verwachten op de vragen die de Kamer heeft gesteld naar aanleiding van de brief van de minister van 13 oktober 2004? <voetnoot nummer="3"/>
      </vraag>
      <vraag nummer="12">Deelt u de mening dat een uitgebreid systeem van heffingen ter compensatie van artiesten alleen bespreekbaar is indien werk niet wordt beveiligd met kopieerbeveiligingen en het uitwisselen van muziek via internet wordt getolereerd? </vraag>
      <vraag nummer="13">Kunt u deze vragen binnen een dag beantwoorden, zodat de Kamer desgewenst nog voor het reces een overleg kan houden over deze materie? </vraag>
      <noten afkomstig="vraag">
         <noot nummer="1" datum="2005-04-26" bron="Zie diverse media waaronder Algemeen Dagblad">Zie diverse media waaronder Algemeen Dagblad, 26 april 2005</noot>
         <noot nummer="2" documenttype="Handelingen" documentnummer="50">Handelingen II, nr. 50, pag. 3335–3361.</noot>
         <noot nummer="3" datum="2004-10-13" bron="Brief minister van Justitie">Brief minister van Justitie, 13 oktober 2004, Kamerstuk 29 838, nr. 1</noot>
         <noot nummer="4" documenttype="Kamerstuk" kamerstuk-id="28 482" documentnummer="8">Kamerstuk 28 482, nr. 8</noot>
         <noot nummer="5">Zie www.ifpi.org</noot>
      </noten>
   </vragen>
   <antwoorden aantal="13">
      <antwoord nummer="1">Op grond van artikel 16c van de Auteurswet 1912 is het maken van een kopie van een auteursrechtelijk beschermd werk voor eigen oefening, studie of gebruik toegestaan. Daarvoor moet een billijke vergoeding worden betaald door fabrikanten of importeurs van voorwerpen die bestemd zijn om een werk ten gehore te brengen, te vertonen of weer te geven. In het kader van de Stichting onderhandelingen thuiskopievergoeding (Sont) onderhandelen representatieve vertegenwoordigers van zowel rechthebbenden als betalingsplichtigen over de vraag of mp3-spelers dergelijke voorwerpen zijn. De Sont staat onder voorzitterschap van een door mij aangewezen onafhankelijke voorzitter, prof. H.J.L. Vonhoff. </antwoord>
      <antwoord nummer="2">Binnen de Sont moet worden onderhandeld over zowel de invoering van een thuiskopievergoeding op mp3-spelers als over de hoogte van deze vergoeding. De in de Sont vertegenwoordigde rechthebbenden hebben daarbij een tarief voorgesteld van 3,28 euro per GigaByte voor mp3-spelers. Het betreft hier een eerste voorstel, waarover nog geen besluit is genomen. </antwoord>
      <antwoord nummer="3">Stichting De Thuiskopie heeft in het kader van de onderhandelingen binnen de Sont over voorwerpen die bestemd zijn om auteursrechtelijk beschermd materiaal op vast te leggen tevens voorgesteld om voor DvD-recorders een tarief in te voeren van 60 eurocent per uur, waarbij ervan wordt uitgegaan dat 1 uur gelijk staat aan 3 GigaByte geheugencapaciteit. Ook hierover is nog geen besluit genomen. </antwoord>
      <antwoord nummer="4">Ja. </antwoord>
      <antwoord nummer="5">De wettelijke regeling houdt niet in dat rechthebbenden aan mij moeten aantonen of zij nadeel ondervinden van het gebruik van voorwerpen die bestemd zijn om auteursrechtelijk beschermd materiaal op vast te leggen. Het is aan de representatieve vertegenwoordigers van rechthebbenden en betalingsplichtigen om daarover onderling tot een vergelijk te komen. De Sont is daarbij bij uitstek een platform voor zelfregulering. Op grond van artikel 16g van de Auteurswet 1912 kunnen partijen geschillen met betrekking tot de thuiskopievergoeding te allen tijde voorleggen aan de Rechtbank Den Haag. </antwoord>
      <antwoord nummer="6">Of de muziekindustrie voordeel heeft van de introductie van mp3-spelers, waardoor de vraag om muziek in mp3-formaat is toegenomen, is niet relevant waar het de vergoeding voor privékopiëren betreft. De vergoeding voor privékopiëren strekt ertoe rechthebbenden te compenseren voor het voor eigen oefening, studie of gebruik kopiëren van auteursrechtelijk beschermde werken op daarvoor bestemde voorwerpen. </antwoord>
      <antwoord nummer="7">Het is nog te vroeg om hierover een oordeel te geven. Binnen de Sont dient nog te worden onderhandeld en een besluit te worden genomen over zowel de invoering van nieuwe vergoedingen, alsmede over de hoogte van deze vergoedingen. </antwoord>
      <antwoord nummer="8">Zie het antwoord op vraag 7. </antwoord>
      <antwoord nummer="9">Het is juist dat wanneer consumenten bij het downloaden van beschermd materiaal reeds een vergoeding betalen, zij niet ook nog thuiskopievergoeding dienen te betalen. De compensatie voor rechthebbenden moet dan geacht worden te zijn begrepen in de prijs die wordt gerekend voor de on-line levering van beschermd materiaal. Op dit punt is een belangrijke taak weggelegd voor Sont. De Sont laat regelmatig onderzoek verrichten naar het bezit en het gebruik van voorwerpen die bestemd zijn om een werk ten gehore te brengen, te vertonen of weer te geven. </antwoord>
      <antwoord nummer="10">Het is primair aan rechthebbenden en betalingsplichtigen om via onderhandelingen binnen de Sont onderling tot overeenstemming te komen. Slechts in uiterste gevallen moet gebruik worden gemaakt van de in artikel 16c, zesde lid, van de Auteurswet 1912 neergelegde bevoegdheid gebruik om bij AMvB nadere regelen te geven met betrekking tot de voorwerpen waarop de thuiskopievergoeding verschuldigd is. Blijkens de totstandkomingsgeschiedenis van deze bepaling gaat het daarbij bijvoorbeeld om de situatie dat er geen representatieve vertegenwoordigers aan de onderhandelingen in de Sont deelnemen. Verder zal van de bevoegdheid gebruik worden gemaakt wanneer geen rekening wordt gehouden met de beschikbaarheid en inzet van technische beschermingsvoorzieningen, waardoor consumenten met dubbele heffingen geconfronteerd zouden kunnen worden. Ik zie op dit moment geen aanleiding tot het gebruik maken van deze bevoegdheid. </antwoord>
      <antwoord nummer="11">Ik streef ernaar deze vragen vóór het zomerreces te beantwoorden. </antwoord>
      <antwoord nummer="12">Een vergoeding voor privékopiëren is alleen aan de orde wanneer auteursrechtelijk beschermd materiaal niet is beveiligd met technische beschermingsvoorzieningen, voor zover daarmee kan worden voorzien in een compensatie voor rechthebbenden. Waar het het uitwisselen van muziek via internet via p2p betreft moet het volgende worden onderscheiden. Het downloaden van beschermd materiaal kan onder de privékopie-exceptie ressorteren. Het uploaden van muziek is een vorm van openbaar maken, die niet onder de privékopie-exceptie kan vallen, zoals bij de omzetting van de richtlijn auteursrecht en naburige rechten in de informatiemaatschappij reeds uitvoerig aan de orde is geweest. </antwoord>
      <antwoord nummer="13">Ik streef vanzelfsprekend naar een zo spoedig mogelijke beantwoording van de vragen. </antwoord>
      <noten afkomstig="antwoord"/>
   </antwoorden>
</kvr>
