<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (CDA) over de houding van politie en justitie bij overtredingen van de winkeltijdenwet. (Ingezonden 4 juni 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5246
</item>
         <item attribuut="Rubriek">Bedrijfsleven en industrie (Midden- en kleinbedrijf) Strafrecht en strafprocesrecht (Vervolging)</item>
         <item attribuut="Trefwoorden">Strafvervolging Winkels</item>
         <item attribuut="Vindplaats">Kamervragen met antwoord 1996-1997, nr. 1515, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Smits</persoon>
         </item>
         <item attribuut="Datum_reaktie">1997-07-02</item>
         <item attribuut="Datum_indiening">1997-06-04</item>
         <item attribuut="Document-id">KVR5246</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3099" allpagenumbers="3099 3100" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1515" onderwerp="" indiendatum="1997-06-4">
         <vrager partij="CDA" oorsprong="parlement">Smits</vrager>
         <vraagt-aan/>
      </vraagdata>
      <antwoorddata antwoorddatum="1997-07-2">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het bericht in het Financieele Dagblad van 30 mei 1997 waar, dat politie en justitie terughoudend zullen optreden bij overtredingen van de winkeltijdenwet? </vraag>
      <vraag nummer="2">Vloeit deze houding voort uit de aanvankelijke opvatting van het kabinet om te komen tot een nog ruimhartiger openingsregime in de winkeltijdenwet? </vraag>
      <vraag nummer="3">Deelt u de opvatting, dat de door ons gewraakte opvatting van het Openbaar Ministerie op oneigenlijke wijze de in 1999 voorziene evaluatie van de winkeltijdenwet beïnvloedt? </vraag>
      <vraag nummer="4">Kan de minister van Justitie aangeven of zij het initiatief heeft genomen tot de beleidsopvatting van het Openbaar Ministerie en zo neen of zij dan bereid is via het College van Procureurs-Generaal het Openbaar Ministerie te verzoeken een beleid te voeren dat in lijn is met de parlementaire geschiedenis van de wet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Hoewel de feiten in het aangehaalde krantebericht een juiste weergave zijn van de door het college van procureurs-generaal vastgestelde richtlijn Handhaving Winkeltijdenwet is de daaraan door het Financieel Dagblad verbonden conclusie, dat er sprake is van terughoudend optreden bij overtredingen van de Winkeltijdenwet, niet juist. Zoals in het artikel al is aangegeven zal opgetreden worden bij concurrentieverstoringen ten gevolge van overtredingen van de wet. Aangezien openingstijden van winkels een concurrentiemiddel zijn voor de winkels zal openstelling van winkels buiten de wettelijk toegestane tijden en zonder daartoe strekkende ontheffing of vrijstelling tot verstoring van de concurrentieverhoudingen leiden. Hierbij wil ik tevens benadrukken dat de boetes, die bij overtreding van de bepalingen in de Winkeltijdenwet kunnen worden opgelegd, aanzienlijk zijn verhoogd. Deze boetes zijn gemiddeld verdrievoudigd. </antwoord>
      <antwoord nummer="2">Deze richtlijn sluit aan bij de door het kabinet voorgestane adequate handhaving van de bepalingen in de Winkeltijdenwet en het Vrijstellingenbesluit winkeltijdenwet. In dezen bevat de richtlijn een continuering van het handhavingsregime, zoals dat ook reeds gold onder de Winkelsluitingswet 1976. Er is dus geen relatie met de door de vragensteller bedoelde «aanvankelijke opvatting van het kabinet om te komen tot een nog ruimhartiger openingsregime in de Winkeltijdenwet». </antwoord>
      <antwoord nummer="3">Aangezien de richtlijn zoals aangegeven goed aansluit bij de bepalingen in de Winkeltijdenwet en het bijbehorende vrijstellingenbesluit, zie ik geen aanleiding voor de veronderstelling, dat deze richtlijn de uitkomsten van de toegezegde evaluatie oneigenlijk beïnvloedt. Wellicht ten overvloede wijs ik er op, dat anders dan in onderhavige vragen is gesuggereerd de evaluatie van de effecten van de Winkeltijdenwet niet in 1999, maar conform mijn toezegging in 1998 is gepland. </antwoord>
      <antwoord nummer="4">Het initiatief voor deze richtlijn is genomen in het overleg van het college van procureurs-generaal met de Economische Controledienst en vindt zijn oorsprong in de wijzigingen die met de inwerkingtreding van de Winkeltijdenwet in de wetgeving voor de openstelling van winkels tot stand is gekomen. Zoals aangegeven, sluit deze richtlijn aan bij de wens van het kabinet om tot een adequate handhaving van de Winkeltijdenwet en het bijbehorende vrijstellingenbesluit te komen. </antwoord>
      <noten afkomstig="antwoord"/>
   </antwoorden>
</kvr>
