<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) over onderhandelingen in het kader van de aanleg van de Betuwelijn. (Ingezonden 24 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5988
</item>
         <item attribuut="Inhoud">Vragen over de onderhandelingen tussen NS Railinfrabeheer en bewoners over vervangende nieuwbouw van een aantal woningen in Schelluinen en Giessenburg.</item>
         <item attribuut="Rubriek">Verkeer, vervoer en waterstaat (Spoorwegen) Volkshuisvesting (Woningmarkt)</item>
         <item attribuut="Trefwoorden">Spoorwegen Woningmarkt</item>
         <item attribuut="Vindplaats">Kamervragen met antwoord 1997-1998, nr. 272, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">1997-11-12</item>
         <item attribuut="Datum_indiening">1997-10-24</item>
         <item attribuut="Document-id">KVR5988</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="553" allpagenumbers="553 554" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5988" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="272" onderwerp="" indiendatum="1997-10-24">
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1997-11-12">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is voor zestien van de eenenveertig woningen die in het kader van de aanleg van de Betuwelijn in Schelluinen geamoveerd moeten worden nog geen overeenstemming bereikt? </vraag>
      <vraag nummer="2">Is voor Schelluinen overeengekomen dat de gemeente Giessenlanden een project ontwikkelt met bouwrijp maken van grond waarbij diegenen die van grote oude kavels afkomen (het gemiddelde is 2800 vierkante meter) recht hebben op ongeveer 1000 vierkante meter? </vraag>
      <vraag nummer="3">Is de grondprijs van de gemeente Giessenlanden van 330 gulden per vierkante meter realistisch? </vraag>
      <vraag nummer="4">Kunnen de problemen voor een deel ondervangen worden door bij de onderhandelingen tussen Railinfra en belanghebbenden van de zijde van Railinfra voor wat betreft de grondkosten uit te gaan van de prijs van de nieuwe kavels? </vraag>
      <vraag nummer="5">Bent u bekend met de normatieve kostenopstelling van de Vereniging Eigen Huis voor het laten bouwen van een woning, per prijsindicatie oktober 1997 (958 gulden per kubieke meter voor de woning en 600 gulden per kubieke meter voor een garage)? </vraag>
      <vraag nummer="6">Dient Railinfra bij de onderhandelingen niet deze normatieve kostenopstelling te hanteren om nader tot elkaar te komen? </vraag>
      <vraag nummer="7">Deelt u de mening dat de onderhandelingen snel moeten worden afgerond in verband met de looptijd van de procedures en het oplopen van vertraging bij de uitvoering van de Betuwelijn? </vraag>
      <vraag nummer="8">Herinnert u zich de toezegging van uzelf en van uw collega van Volkshuisvesting, Ruimtelijke Ordening en Milieubeheer dat gedupeerden ruimhartig tegemoet moeten worden getreden? </vraag>
      <vraag nummer="9">Kunt u zich voorstellen dat men, zoals de situatie zich nu ontwikkelt, de indruk zou kunnen krijgen dat de huidige bewoners figuurlijk gesproken worden uitgerookt? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Van de 42 woningen die verworven moeten worden aan de Parallelweg en Kerkweg te Schelluinen en Giessenburg is voor 23 woningen overeenstemming bereikt. Voor 19 panden bestaat nog geen overeenstemming. Deels betreft het hier particuliere woningen, deels woningen in combinatie met bedrijfsmatige activiteiten. Voor de laatste categorie geldt dat belanghebbenden in overleg met gemeenten en provincie onderzoeken of er mogelijkheden bestaan om de woningen te reconstrueren achter de bestaande bedrijfsgebouwen. Dit onderzoek kost tijd en werkt voor het verwervingsproces vertragend. </antwoord>
      <antwoord nummer="2" voetnoot="2">De gemeente Giessenlanden streeft ernaar om voor de bewoners die moeten verhuizen voor de Betuweroute vervangende bouwlocaties te ontwikkelen. Eén plan te Schelluinen wordt thans bouwrijp gemaakt, een andere locatie te Giessenburg kon nog niet in ontwikkeling worden genomen. De aanwezigheid van vervangende bouwgrond is gezien het relatief groot aantal te verwerven woningen van belang. Van een overeenkomst met de gemeente daartoe is echter geen sprake. De gemeente ontwikkelt de bouwlocatie(s) op eigen initiatief. NS Railinfrabeheer biedt de rechthebbende in het kader van de Onteigeningswet een volledige schadeloosstelling. Voor de situatie te Giessenlanden is de schadeloosstelling in beginsel gebaseerd op veronderstelde vervangende nieuwbouw (conform mijn brief, 14 juni 1996 kenmerk DGV/PDBR/V-623317 als antwoord op vragen van de voorzitter van de vaste commissie voor Verkeer en Waterstaat van de Tweede Kamer). Rechthebbenden hebben bestedingsvrijheid en bepalen derhalve zelf, hoe en waar zij in vervangende huisvesting voorzien. Naar onze informatie is de maximum kavelgrootte in de gemeentelijke plannen 1000 m <voetnoot nummer="2"/>. </antwoord>
      <antwoord nummer="3" voetnoot="2">De grondprijs van f 330,– per m <voetnoot nummer="2"/>excl. BTW past binnen de marges waarin ook in de omgeving van Giessenlanden bouwgronden worden aangeboden. </antwoord>
      <antwoord nummer="4">NS Railinfrabeheer gaat voor de vervangende nieuwbouw op fictieve basis uit van een kavelprijs, waarbij rekening wordt gehouden met de omstandigheden van rechthebbende. Uitgangspunt is gelijkwaardig woongenot. Verwezen wordt in dit verband naar mijn voornoemde brief. </antwoord>
      <antwoord nummer="5">Bouwkosten worden voor woningen gebruikelijk normatief bepaald. Uiteraard wordt daarbij rekening gehouden met de aard en kwaliteit van het bestaande, aan te kopen pand. NS Railinfrabeheer hanteert in dit verband bouwkostengegevens van Misset. Ik ben overigens bekend met de prijsindicatie die de Vereniging Eigen Huis hanteert. </antwoord>
      <antwoord nummer="6">De bouwkostengegevens die Misset publiceert zijn openbaar en verifieerbaar: ook de wijze van berekening wordt verifieerbaar vastgelegd en gepubliceerd. Van de prijsindicaties van de Vereniging Eigen Huis zijn NS Railinfrabeheer slechts de uitkomsten van de berekening bekend; NS Railinfrabeheer is niet in de gelegenheid geweest de berekeningswijze te beoordelen, waardoor ook geen analyse kon worden gemaakt van eventuele verschillen tussen de bouwkostengegevens van Vereniging Eigen Huis en Misset. NS Railinfrabeheer ziet geen reden om – in afwijking van alle andere grondaankoopzaken in het project Betuweroute, en in alle andere railinfra-projecten – in dit geval andere dan de Misset-gegevens te hanteren. </antwoord>
      <antwoord nummer="7">Geconstateerd wordt dat NS Railinfrabeheer in Giessenlanden bij de woningaankopen Parallelweg/Kerkweg in 55% van de gevallen (zie het antwoord op vraag 1.) de onderhandelingen met succes heeft afgerond. De inspanningen om met de overige rechthebbenden tot een akkoord te komen worden uiteraard voortgezet. Omstandigheden als onderzoek naar alternatieve bouwmogelijkheden (zie het antwoord op vraag 1.) zijn daarop evenwel mede van invloed. </antwoord>
      <antwoord nummer="8">Omtrent de interpretatie van de ruimhartige benadering moge ik verwijzen naar de laatste alinea van mijn voornoemde brief. </antwoord>
      <antwoord nummer="9">Neen, zoals eerder is aangegeven is met een grote groep belanghebbenden overeenstemming bereikt. Op basis van in beginsel dezelfde uitgangspunten vinden onderhandelingen met de overige rechthebbenden plaats. Deze onderhandelingen worden met de grootste zorgvuldigheid gevoerd. Ik vertrouw erop u hiermee voldoende te hebben geïnformeerd. </antwoord>
      <noten afkomstig="antwoord"/>
   </antwoorden>
</kvr>
