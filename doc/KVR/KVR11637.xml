<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Middelkoop (GPV), Rouvoet (RPF) en Van den Berg (SGP) aan de minister van Buitenlandse Zaken over de situatie in het Nuba-gebergte. (Ingezonden 18 april 2000); Antwoord</item>
         <item attribuut="Bestand">32Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11637
</item>
         <item attribuut="Inhoud">Vragen naar aanleiding van berichten in het Nederlands Dagblad over dreigend bloedbad door het Soedanese leger op minderheden in het land.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Mensenrechten Sudan</item>
         <item attribuut="Vindplaats">Kamervragen met antwoord 1999-2000, nr. 1226, Tweede Kamer</item>
         <item attribuut="Vraagnr_bij_indiening">2990010080</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GPV">Van Middelkoop</persoon>
            <persoon partij="RPF">Rouvoet</persoon>
            <persoon partij="SGP">Van den Berg</persoon>
         </item>
         <item attribuut="Datum_reaktie">2000-05-09</item>
         <item attribuut="Datum_indiening">2000-04-18</item>
         <item attribuut="Document-id">KVR11637</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2749" allpagenumbers="2749 2750" vetnummer="2990010080" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11637" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1226" onderwerp="" indiendatum="2000-04-18">
         <vrager partij="GPV" oorsprong="parlement">Van Middelkoop</vrager>
         <vrager partij="RPF" oorsprong="parlement">Rouvoet</vrager>
         <vrager partij="SGP" oorsprong="parlement">Van den Berg</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-05-9">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht dat het Soedanese leger een massale aanval voorbereidt op het gebied ten zuidoosten van het Nuba-gebergte? <voetnoot nummer="1"/>
      </vraag>
      <vraag nummer="2">Kunt u bevestigen dat in dit gebied burgerdoelen worden gebombardeerd? </vraag>
      <vraag nummer="3" voetnoot="2">Moet op basis van deze berichten worden gevreesd voor een nieuwe volkerenmoord op de christelijke bevolking in dit gebied? <voetnoot nummer="2"/>
      </vraag>
      <vraag nummer="4">Is hier naar uw mening sprake van een systematische schending van de mensenrechten? </vraag>
      <vraag nummer="5">Welke mogelijkheden heeft de internationale gemeenschap naar uw inzicht om de Soedanese president Omar Hassan al-Bashir te weerhouden van een aanval op de christelijke bevolking nabij het Nuba-gebergte? </vraag>
      <vraag nummer="6" voetnoot="3">Hoe verhouden de brute schendingen van de mensenrechten van het leger en de recente aanzetten tot matiging van het beleid van president Omar Hassan al-Bashir zich tot elkaar? <voetnoot nummer="3"/>
      </vraag>
      <vraag nummer="7">Bent u bereid om in internationale fora (zoals de EU en het IGAD-Partners Forum) voorstellen te doen om deze dreigende volkerenmoord te voorkomen en over de resultaten aan de Kamer te rapporteren? </vraag>
      <noten afkomstig="vraag">
         <noot nummer="1" datum="2000-04-14" bron="Nederlands Dagblad">Nederlands Dagblad, 14 april 2000</noot>
         <noot nummer="2">In 1995 gaf de mensenrechtenorganisatie African Rights reeds aan dat er sprake was van een volkerenmoord op de Nuba’s, (Aanhangsel Handelingen nr. 1138, vergaderjaar 1994–1995)</noot>
         <noot nummer="3">De Soedanese president heeft kort geleden een herstel gemaakt met de relaties met de Verenigde Staten. Voorts vaardigde hij een wet uit die de vorming van politieke partijen toestaat. (NRC 13 maart 2000)</noot>
      </noten>
   </vragen>
   <antwoorden aantal="7">
      <antwoord nummer="1">Ja, daarvan heb ik kennis genomen. Het gebied ten zuidoosten van de Nuba bergen is een olierijk gebied rond Bentiu en Rubkona. Dit gebied is het toneel van hernieuwde gevechten sinds februari 1999, vooraleerst tussen zuidelijke facties loyaal aan de regering en later – na de uittreding uit de regering van de leider van de Nuer, Riak Machar – tussen regering enerzijds en troepen van Riak Machar en de SPLA (Soedan People’s Liberation Army) anderzijds. Het gebied is thans onder controle van het Soedanese leger. Verdere opbouw van militaire kracht door het Soedanese leger zal naar mijn inschatting dan ook eerder een defensief dan een offensief doel hebben. </antwoord>
      <antwoord nummer="2">Dit kan niet worden bevestigd uit directe waarneming. Echter, uit het rapport Harker, opgesteld op verzoek van de Canadese regering teneinde te onderzoeken welke gevolgen de produktie van olie heeft op de mensenrechten, blijkt dat er wel degelijk bombardementen zijn uitgevoerd. Ook is bekend dat de regering al jaren militaire doelen bombardeert en daarbij veelvuldig tevens burgerdoelen treft. Recent heeft de President van Soedan aangekondigd dat deze bombardementen zijn stopgezet, tenzij militaire belangen verdere bombardementen noodzakelijk maken. De verklaring was echter vaag en gaf geen volledig uitsluitsel over de vraag of het gebied van de Nuba bergen onder de verklaring valt. De Minister van Buitenlandse Zaken van Soedan heeft 20 april jl. tegenover de EU-Ambassadeurs in Khartoem verklaard dat de stopzetting van bombardementen naast het gehele zuiden van Soedan ook de Nuba bergen omvat. </antwoord>
      <antwoord nummer="3">De oorlog, die met een onderbreking van 11 jaar tussen 1972 en 1983 reeds woedt vanaf 1955, heeft zeer vele slachtoffers gevergd. Van de huidige conflicten in Afrika duurt die in Soedan het langst en kent het grootste aantal slachtoffers. Het aantal directe en indirecte oorlogsslachtoffers wordt geschat op 1,5 tot 2 miljoen. Het gaat daarbij niet uitsluitend om christenen; ook de overige bevolking heeft een grote prijs betaald in dit conflict. De nieuwe berichten geven mij geen aanleiding te veronderstellen dat er voor een volkerenmoord moet worden gevreesd; echter wel voor een nieuwe fase van geweld in de oorlog. Overigens lijkt dat geweld zich meer te zullen richten op de olievelden (verder naar het zuiden) dan op de Nuba bergen. </antwoord>
      <antwoord nummer="4">Gedurende het conflict worden veelvuldig mensenrechten geschonden. Ook is naar het oordeel van de regering met regelmaat sprake van het gebruik van buiten-proportioneel geweld. </antwoord>
      <antwoord nummer="5">De internationale gemeenschap biedt actieve ondersteuning aan het overleg tussen de regering en het zuidelijke verzet, i.c. SPLA, via het IGAD Partners Forum (IGAD = Intergovernmental Authority on Development). Nederland speelt in de kerngroep van IPF-Sudan een actieve rol. De internationale gemeenschap veroordeelt de bombardementen met regelmaat en met kracht, o.a. in de resolutie (E/CN.4/2000/27), die kort geleden werd aangenomen in Genève tijdens de laatste zitting van de VN Mensenrechten Commissie. De EU bereidt op dit moment een nieuwe verklaring voor over de bombardementen. In deze verklaring wordt de aankondiging van de president om de bombardementen te stoppen verwelkomd en wordt de regering van Soedan opgeroepen in de toekomst af te zien van dergelijke acties. In het kader van de dialoog tussen de EU en Soedan wordt de Soedanese regering met regelmaat aangesproken op haar beleid inzake oorlog en vrede en respect voor mensenrechten. Mede omdat beide partijen hebben aangegeven geen militaire oplossing van het conflict mogelijk te achten, is de regering van mening dat de internationale gemeenschap een uiterste inspanning moet doen om onderhandelingen succesvol te maken, waarvoor IGAD en IPF thans de meest aangewezen fora zijn. </antwoord>
      <antwoord nummer="6">De afkondiging van de «state of emergency» en de opschorting van het parlement op 12 december 1999, gingen in eerste instantie gepaard met een meer ontspannen openbaar leven. Echter, van fundamentele wijzigingen is nog geen sprake. De Nederlandse regering zou graag substantiële en duidelijk zichtbare verbeteringen zien op het gebied van vrede, mensenrechten en herstel van de democratie. De recente aankondiging van nieuwe verkiezingen voor parlement en president kan een belangrijke stap zijn. Pas als de regering Bashir er in zal slagen om tot vrede te komen met de oppositie, zullen de mensenrechtenschendingen door leger en verzetsbewegingen verminderen. Daarom is internationale druk om tot serieuze onderhandelingen te komen ook zo belangrijk. Dit laat echter onverlet dat schendingen van mensenrechten die minder verband houden met de oorlog ook aandacht verdienen. Overigens zie ik enige aanzetten tot verbetering – zoals de nieuwe wet op de politieke partijen – , die wellicht de mogelijkheid zullen bieden om niet slechts kritiek te leveren, maar ook actief verbeteringen te ondersteunen. </antwoord>
      <antwoord nummer="7">De rol van Nederland in het IPF is reeds bij het antwoord op vraag 5 aan de orde gekomen. Op 14 april jl. heeft in Den Haag een vergadering van de kerngroep van het IPF plaatsgevonden. Daarin is opnieuw gesproken over een verdere stimulans aan het onderhandelingsproces in IGAD-kader. Het onderwerp van de Nuba bergen komt niet separaat aan de orde, omdat het IPF vooralsnog een alomvattende regeling nastreeft. In het kader van de hulpverlening onder Operation Lifeline Soedan (OLS) is de Soedanese regering diverse malen gevraagd een staakt-het-vuren in acht te nemen, zoals recent nog tijdens de polio-vaccinatiecampagne van UNICEF. Vorig jaar kon een VN missie de Nuba bergen bezoeken om de meest dringende noden te inventariseren. Resultaat van deze missie was, dat er met de Soedanese autoriteiten en de SPLA overeenstemming is bereikt om humanitaire hulpprogramma’s in het gebied toe te laten. Op basis van deze overeenstemming hebben de VN en Internationale NGO’s een raamwerk voor hulpverlening opgesteld, waardoor een gecoördineerde aanpak mogelijk is geworden. Bij de beantwoording van vraag 3 heb ik aangegeven dat de berichtgeving op dit moment geen aanleiding geeft om te veronderstellen dat er voor een volkerenmoord moet worden gevreesd. De situatie in de Nuba bergen zal nauwlettend door de ambassade in Khartoem worden gevolgd en indien de situatie in dit gebied daartoe aanleiding geeft, zal ik de kamer hierover rapporteren. </antwoord>
      <noten afkomstig="antwoord"/>
   </antwoorden>
</kvr>
