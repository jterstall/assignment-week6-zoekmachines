<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oudkerk (PvdA) over contracten tussen apothekers en de farma-industrie. (Ingezonden 30 oktober 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6206
</item>
         <item attribuut="Inhoud">Vragen over bestaande contractentussen apothekers en de geneesmiddelenindustrie over afzetinformatie, onder meer via het overleg tussen apothekers en artsen (FTO farma-therapeutisch overleg).</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Apothekers Geneesmiddelen</item>
         <item attribuut="Vindplaats">Kamervragen met antwoord 1997-1998, nr. 454, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
         </item>
         <item attribuut="Datum_reaktie">1997-12-19</item>
         <item attribuut="Datum_indiening">1997-10-30</item>
         <item attribuut="Document-id">KVR6206</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="927" allpagenumbers="927 928" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6206" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="454" onderwerp="" indiendatum="1997-10-30">
         <vrager partij="PvdA" oorsprong="parlement">Oudkerk</vrager>
         <vraagt-aan/>
      </vraagdata>
      <antwoorddata antwoorddatum="19 december 1997). Zie ook Aanhangsel Handelingen nr. 342, Vergaderjaar 1997–1998">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de berichten over bestaande contracten tussen apothekers en de farma-industrie inzake «afzet-informatie»? <voetnoot nummer="1"/>
      </vraag>
      <vraag nummer="2">Kunt u bevestigen dat in dat contract geregeld is dat de individuele apotheker met desbetreffende industrie de agenda van het reguliere overleg met de voorschrijvende artsen moet «bespreken» en dat daar een vergoeding tegenover staat? </vraag>
      <vraag nummer="3">Onderschrijft u de stelling dat het reguliere en door de overheid gesubsidieerde overleg tussen apothekers en artsen (het zgn. FTO farma-therapeutisch overleg) geen inmenging vergt van derden als het gaat om afspraken wat en hoeveel er van een geneesmiddel wordt voorgeschreven/afgeleverd? </vraag>
      <vraag nummer="4">Is hier sprake van ontoelaatbare inmenging van desbetreffende industrie(en) binnen dat overleg? Waar ligt voor u de grens van toelaatbaarheid? </vraag>
      <vraag nummer="5">Bent u bereid en in staat te garanderen dat de invloed van de farmaceutische industrie(en) op het onafhankelijke overleg tussen apothekers en artsen geen ontoelaatbare elementen bevat? Wat zijn uw eventuele sanctiemogelijkheden in deze? </vraag>
      <vraag nummer="6">Bent u bereid en in staat de apothekersorganisatie KNMP ertoe te brengen haar leden te sommeren deze contractuele verbintenissen niet aan te gaan? </vraag>
      <noten afkomstig="vraag">
         <noot nummer="1" datum="1997-10-18" bron="Vrij Nederland">Vrij Nederland, 18 oktober 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De in het artikel van Vrij Nederland genoemde fabrikant heeft mij op 11 november jl. schriftelijk geïnformeerd dat er daadwerkelijk overeenkomsten met apothekers worden gesloten. Ik heb inzage gehad in een «standaardovereenkomst» met een opzegtermijn van één maand waarin onder andere wordt afgesproken dat de apotheker de FTO-agenda en de FTO-behoeften met de betrokken onderneming bespreekt. Voor alle in de overeenkomst geregelde zaken ontvangt de apotheker een vergoeding waarvan de hoogte in nader overleg wordt bepaald en die per kwartaal wordt uitbetaald. </antwoord>
      <antwoord nummer="3 en 4">Het FTO beoogt huisartsen doelmatig te laten voorschrijven en de apothekers doelmatig te laten afleveren. Om dat te bereiken dient naar mijn mening de onafhankelijkheid van huisartsen en apothekers, alsmede die van geneesmiddelenvoorlichting, gewaarborgd te zijn. Als voorbeelden van objectieve voorlichting noem ik het Farmacotherapeutisch Kompas en het Geneesmiddelenbulletin. Ik kan mij voorstellen dat in bepaalde gevallen de deelnemers van het FTO behoefte hebben aan aanvullende, inhoudelijke informatie. Als dat zich voordoet moet een farmaceutisch bedrijf of een patiëntenvereniging kunnen worden benaderd. Zolang een en ander geschiedt in openheid en er wetenschappelijke informatie wordt gegeven acht ik dat verenigbaar met de uitgangspunten van het FTO. Financiële afspraken m.b.t. het FTO tussen deelnemers aan het FTO en leveranciers van geneesmiddelen tasten de onafhankelijkheid van de FTO-deelnemers aan. Ik vind dergelijke afspraken onwenselijk en ontoelaatbaar. </antwoord>
      <antwoord nummer="5 en 6">Allereerst acht ik het een zaak van de betrokken beroepsgroepen zelf. Huisartsen en apothekers hebben een eigen verantwoordelijkheid voor hun gedragingen en een zekere maatschappelijke verantwoordelijkheid om elkaar aan te spreken op wederzijds functioneren in het FTO. De LHV heeft inmiddels een ledenbrief gestuurd om opheldering te vragen. De KNMP heeft in het Pharmaceutisch Weekblad (Jaargang 132, nr. 43, 1997) afstand genomen van dit soort marketingpraktijken. De KNMP heeft medegedeeld binnenkort met een aanvullende reactie te komen. Ik kan mij voorstellen dat koepelorganisaties dergelijke handelwijzen in hun gedragsregels zullen verbieden, voor zover zij thans reeds niet zijn verboden. Activiteiten ter beïnvloeding van het FTO vanuit industrie en/of groothandel staan mijns inziens op gespannen voet met het Reclamebesluit geneesmiddelen. Ik ben voornemens de Inspectie te verzoeken onderzoek in te stellen naar de daadwerkelijk aangegane contracten. In afwachting van de resultaten van dit onderzoek hebben zowel de industrie en/of groothandel als de deelnemers in het FTO de gelegenheid zelf orde op zaken te stellen (het opzeggen van de desbetreffende overeenkomsten). Voorzover zij dit niet of onvoldoende voortvarend ter hand nemen, zal ik afhankelijk van de resultaten van het onderzoek door de Inspectie, gebruik maken van de mogelijkheden van het Reclamebesluit geneesmiddelen danwel een algemene maatregel van bestuur vaststellen op basis van artikel 40, vierde lid, onder c, van de Wet BIG. Met laatstgenoemd artikel dat per 1 december jl. in werking is getreden, kan FTO-deelnemers (artsen en apothekers) een verbod worden opgelegd om overeenkomsten als onderhavige aan te gaan. </antwoord>
      <noten afkomstig="antwoord"/>
   </antwoorden>
</kvr>
