<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Samsom (beiden PvdA) en Ferrier (CDA) aan de ministers van Buitenlandse Zaken en voor Ontwikkelingssamenwerking over de situatie in Rwanda en Burundi. (Ingezonden 21 september 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21503
</item>
         <item attribuut="Rubriek">Internationale betrekkingen (Overig) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Burundi Oorlogen Rwanda</item>
         <item attribuut="Vindplaats">Kamervragen met antwoord 2004-2005, nr. 281, Tweede Kamer</item>
         <item attribuut="Vraagnr_bij_indiening">2040500170</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Samsom</persoon>
            <persoon partij="CDA">Ferrier</persoon>
         </item>
         <item attribuut="Datum_reaktie">2004-10-29</item>
         <item attribuut="Datum_indiening">2004-09-21</item>
         <item attribuut="Document-id">KVR21503</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="585" allpagenumbers="585 586" vetnummer="2040500170" code="0405tkkvr281" lopendefooter="Tweede Kamer, vergaderjaar 2004–2005, Aanhangsel" filenaam="KVR21503" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="281" onderwerp="" indiendatum="2004-09-21">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Samsom</vrager>
         <vrager partij="CDA" oorsprong="parlement">Ferrier</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2004-10-29">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u vernomen dat de Rwandese Hoge Raad voor de Pers de regering heeft aanbevolen de enige onafhankelijke krant, «Umuseso», voor vier maanden te schorsen? <voetnoot nummer="1"/>Zo ja, is dit in lijn met het mandaat van de Rwandese Hoge Raad voor de Pers? Wat was de aanleiding en welke redenen heeft de Rwandese Hoge Raad daarvoor gegeven? Welke stappen heeft u ondernomen naar aanleiding van deze aanbeveling? </vraag>
      <vraag nummer="2">Wat kan Nederland als EU voorzitter ondernemen om publiek steun te betuigen aan de 30 journalisten die een petitie hebben getekend tegen de actie van de Rwandese Hoge Raad voor de Pers? </vraag>
      <vraag nummer="3">Kent u de ontwerpwet voor internationale NGO’s die op dit moment door de Rwandese regering wordt voorbereid? Deelt u de mening dat dit ontwerp op gespannen voet staat met de uitkomsten van de onderhandelingen van de afgelopen drie jaar tussen de internationale NGO’s en de Rwandese regering? Wat zouden volgens u de consequenties van deze wet kunnen zijn voor de werkzaamheden van deze organisaties? Wat kan Nederland als EU-voorzitter doen om te voorkomen dat deze organisaties hun werkzaamheden niet of niet op professionele wijze kunnen voortzetten als gevolg van deze wet? </vraag>
      <vraag nummer="4" voetnoot="2">Heeft de Rwandese regering inmiddels een officiële reactie gegeven op het op 30 juni 2004 gepubliceerde parlementaire rapport inzake «genocide ideologie»? <voetnoot nummer="2"/>
      </vraag>
      <vraag nummer="5">Is de Nederlandse ambassade in Kigali in het bezit van de bijlagen van het in de vorige vraag genoemde rapport? Zo neen, wanneer verwacht u die te ontvangen? Zo ja, wat is uw mening over de informatie die daarin gegeven wordt? </vraag>
      <vraag nummer="6">Op welke wijze ondersteunt u de stafleden van een belangrijke partnerorganisatie van Nederland, de Rwandese mensenrechtenorganisatie LIPRODHOR, die naar aanleiding van dit parlementaire rapport asiel hebben aangevraagd in Europa? Wanneer kan een besluit aangaande deze asielverzoeken worden verwacht? </vraag>
      <vraag nummer="7" voetnoot="3">Wat is uw reactie op het onlangs door Human Rights Watch gepubliceerde rapport «Burundi: The Gatumba Massacre, War Crimes and Political Agendas»? <voetnoot nummer="3"/>
      </vraag>
      <vraag nummer="8">Wat is de tussenstand met betrekking tot het onderzoek door de VN-missies in Burundi en Congo naar het bloedbad in Gatumba? Zijn deze missies tot gelijke conclusies gekomen? Wanneer is een definitief rapport te verwachten van het onderzoek van de VN? </vraag>
      <vraag nummer="9">Wilt u bevorderen dat het Internationale Strafhof (ICC) een onderzoek start naar het bloedbad in Gatumba, om zo te achterhalen wie opdracht heeft gegeven voor deze massamoord? </vraag>
      <noten afkomstig="vraag">
         <noot nummer="1" datum="2004-09-16" bron="Afrol News">Afrol News, 16 september 2004</noot>
         <noot nummer="2">Afrol News, 2juli 2004</noot>
         <noot nummer="3" datum="2004-09-7" bron="Human Rights Watch, " titel="Gatumba Massacre: War crimes and Political Agendas">Human Rights Watch, «Gatumba Massacre: War crimes and Political Agendas», 7 september 2004</noot>
      </noten>
   </vragen>
   <antwoorden aantal="7">
      <antwoord nummer="1 en 2">Ik ben op de hoogte van de gedane aanbeveling. De Hoge Raad voor de Pers (HPC) is van oordeel dat een aantal artikelen uit Umuseso niet voldeed aan de geldende journalistieke normen en heeft Umuseso opgedragen opheldering te verschaffen over feiten en bronnen. Umuseso heeft deze eis niet ingewilligd omdat dit een lopende rechtszaak tegen de krant wegens smaad zou kunnen beïnvloeden. Daarop adviseerde de HPC de minister voor Informatie, Nkusi, om Umuseso te schorsen voor een periode van vier maanden. Artikel 74 van de Mediawet geeft de HPC dit adviesrecht. Minister Nkusi heeft het advies van de HPC niet overgenomen omdat zijns inziens op grond van de Mediawet alleen de rechter een dergelijke beslissing kan nemen. Nederland zal, zonodig in EU-verband, aandringen op transparantie en op een spoedige uitspraak van justitie bij de lopende rechtszaak tegen Umuseso. </antwoord>
      <antwoord nummer="3">De ontwerpwet voor internationale NGO’s wijkt inderdaad aanzienlijk af van de overeenstemming tussen de regering van Rwanda en de internationale NGO’s over een nieuw mandaat voor het ontplooien van activiteiten, dat zich na twee jaar onderhandelen leek af te tekenen. De nieuwe ontwerpwet wijkt nauwelijks af van thans vigerende regelgeving. Nederland zal de nieuw ontstane situatie op de agenda plaatsen van de dialoog die de EU onder artikel 8 van het Cotonou-verdrag met de Rwandese autoriteiten voert. </antwoord>
      <antwoord nummer="4">Op 18 september heeft de Rwandese regering een officiële verklaring op het parlementaire rapport gegeven. Voor een nadere analyse van deze reactie wordt verwezen naar het antwoord op de Kamervragen 2040500530, dat u heden toeging, inzake de conclusies van de Rwandese regering aangaande het parlementair onderzoek naar het voortbestaan van een genocide-ideologie in Rwanda. </antwoord>
      <antwoord nummer="5">Het 2000 bladzijden tellende rapport, dat in het Kinyarwanda is opgesteld, is inmiddels ontvangen. Met de vertaling van (delen van) het rapport is een begin gemaakt. </antwoord>
      <antwoord nummer="6">De naar Kampala uitgeweken leden van de mensenrechtenorganisatie Liprodhor hebben geen asiel in Europa aangevraagd, maar wel een visumaanvraag bij een EU lidstaat ingediend. Door de Nederlandse ambassade te Kampala is een aantal gesprekken met de gevluchte medewerkers gevoerd. Tevens onderhoudt de ambassade contacten met andere Europese missies over hun situatie. De gevluchte Liprodhor-medewerkers hebben zich inmiddels gemeld bij de UNHCR in Kampala en beschikken nu over een tijdelijke vluchtelingenstatus. Een definitieve beslissing over hun status wordt spoedig verwacht. Voor een nadere analyse van de situatie betreffende de gevluchte medewerkers wordt verwezen naar het antwoord op de Kamervragen 2040500250, dat u heden toeging, inzake de arrestatie van Rwandese mensenrechtenactivisten in Oeganda (Aanhangsel Handelingen nr. 282, vergaderjaar 2004–2005). </antwoord>
      <antwoord nummer="7 en 8">De VN-vredesmachten in respectievelijk Burundi (ONUB) en de DRC (MONUC) zijn doende het officiële rapport over de aanval op Gatumba op te stellen. Beide VN-missies vergaren thans bewijsmateriaal en zullen een definitief rapport zo spoedig mogelijk afronden. Wij zullen onze reactie baseren op dit rapport en niet op tussentijdse rapporten van Human Rights Watch. </antwoord>
      <antwoord nummer="9">Het Internationale Strafhof kan alleen rechtsmacht uitoefenen over misdrijven die zijn gepleegd na inwerkingtreding van het ICC-Statuut voor Burundi. Burundi heeft het ICC-Statuut op 21 september jl. geratificeerd, hetgeen betekent dat het Statuut voor dit land op 1 december a.s. in werking treedt. Indien Burundi een verzoek tot het Hof zou richten om onderzoek te doen naar de gebeurtenissen in Gatumba, hetgeen volgens het Statuut mogelijk is, zal de Aanklager daarover een oordeel vellen. </antwoord>
      <noten afkomstig="antwoord"/>
   </antwoorden>
</kvr>
