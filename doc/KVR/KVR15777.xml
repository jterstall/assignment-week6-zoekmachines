<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de ministers van Volkshuisvesting, Ruimtelijke Ordening en Milieubeheer en van Verkeer en Waterstaat over het transport van gevaarlijke stoffen door Rijswijk. (Ingezonden 19 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15777
</item>
         <item attribuut="Inhoud">Vragen naar aanleiding van een artikel in de Haagsche Courant van 12 februari 2002, over het transport van gevaarlijke stoffen per trein door de spoortunnel in Rijswijk en in de rest van het land en de risico's hiervan.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Spoorwegen Verkeersveiligheid Vervoer gevaarlijke stoffen</item>
         <item attribuut="Vindplaats">Kamervragen met antwoord 2001-2002, nr. 1244, Tweede Kamer</item>
         <item attribuut="Vraagnr_bij_indiening">2010206330</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2002-06-07</item>
         <item attribuut="Datum_indiening">2002-02-19</item>
         <item attribuut="Document-id">KVR15777</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2627" allpagenumbers="2627 2628" vetnummer="2010206330" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15777" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1244" onderwerp="" indiendatum="2002-02-19">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-06-7">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u kennis genomen van het artikel «Tijdelijke stop op gevaarlijk treintransport»? <voetnoot nummer="1"/>
      </vraag>
      <vraag nummer="2">Zijn in het jaar 2000 in totaal 240 wagons met giftige gassen en 220 wagons met brandbare vloeistoffen door de treintunnel bij Rijswijk gegaan? Zo neen, wat is het juiste aantal? </vraag>
      <vraag nummer="3">In hoeveel van deze gevallen is gebruik gemaakt van deze routes omdat op andere routes problemen waren? </vraag>
      <vraag nummer="4">Door wie en op grond van welke criteria wordt besloten of de route via Rijswijk gevolgd dient te worden? </vraag>
      <vraag nummer="5">In hoeverre is bij deze transporten de gemeente of de brandweer vooraf ingelicht? </vraag>
      <vraag nummer="6">Deelt u de mening dat het niet vooraf inlichten van gemeente en brandweer tot onaanvaardbare risico’s leidt, bijvoorbeeld omdat in deze gevallen het perron niet vooraf ontruimd kan worden? Zo neen, waarom niet? </vraag>
      <vraag nummer="7">Zijn er meer spoortunnels met een vergelijkbare situatie, te weten tunnels waar ondergrondse stations en/of perrons aanwezig zijn en waardoorheen gevaarlijke stoffen worden vervoerd? Zo ja, welke? Kunt u op korte termijn de Kamer laten weten op welke plaatsen vergelijkbare risico’s optreden? </vraag>
      <vraag nummer="8">Welke maatregelen bent u bereid te nemen om dergelijke risico’s in de toekomst hier en op andere plaatsen te voorkomen? </vraag>
      <vraag nummer="9">Wat zijn de vorderingen rond de onderhandelingen met AKZO Nobel over de afbouw van chloortransport en rond het onderzoek naar een verbod op chloortransport? </vraag>
      <vraag nummer="10">Bent u bereid op korte termijn de Kamer inzicht te geven in de kosten en baten van het transport van gevaarlijke stoffen via het spoor in relatie tot de risico’s ervan? </vraag>
      <noten afkomstig="vraag">
         <noot nummer="1" datum="2002-02-12" bron="Haagsche Courant">Haagsche Courant, 12 februari 2002</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Na een hernieuwde inventarisatie van het gevaarlijke stoffenvervoer door de treintunnel in Rijswijk in het jaar 2000 is vastgesteld dat er in totaal 324 wagons met giftige gassen en 26 wagons met brandbare vloeistoffen zijn gepasseerd. </antwoord>
      <antwoord nummer="3">In het geval van 3 wagons met brandbare vloeistoffen is sprake geweest van omgeleide treinen vanwege problemen elders. </antwoord>
      <antwoord nummer="4">De organisatie die de dagelijkse treindienst leidt is Railverkeersleiding. Bij de normale situatie (het volgen van de dienstregeling) werden in het jaar 2000 af en toe goederentreinen met gevaarlijke stoffen via de tunnel in Rijswijk geleid. Bij verstoringen in het treinverkeer is Railverkeersleiding de partij die beslissingen neemt over het rijden over alternatieve routes, voorzover deze beschikbaar zijn. In afhankelijkheid van vele factoren (zoals de aard en de abruptheid van de verstoring, de plaats waar treinen zich bevinden, de intensiteit van het verkeer) wordt de treindienst zoveel mogelijk volgens vooraf bepaalde «verstoringsschema’s» afgewikkeld. In deze schema’s, ook geldend voor treinen met gevaarlijke stoffen, is de mogelijkheid van het rijden door de tunnel in Rijswijk opgenomen. Met de gemeente Rijswijk zijn inmiddels afspraken gemaakt over de procedure bij het gebruik van de tunnel voor treinen met gevaarlijke stoffen. </antwoord>
      <antwoord nummer="5">De gemeente of de brandweer is in de gevallen die bij de vragen 2 en 3 zijn beschreven, niet vooraf ingelicht. </antwoord>
      <antwoord nummer="6">Voor tunnel(station)s moet het veiligheidsniveau nog worden vastgesteld (zie ook het antwoord op vraag 8) en gelet op de vervoersomvang en de tijdstippen van passage door Rijswijk is het de vraag of het gerealiseerde vervoer onacceptabel is, aangezien het alternatief (langdurig stilstaan of het kiezen van een lange omweg) evenmin aantrekkelijk is. Het was echter beter geweest indien vooraf de gemeente en de brandweer over de aard en de omvang van de transporten waren ingelicht. </antwoord>
      <antwoord nummer="7">Het Nederlandse spoorwegnet heeft momenteel 5 tunnels in gebruik waarin een station met perrons aanwezig is. Deze tunnels zijn aangegeven in de volgende tabel. Tunnel ligging station transport gevaarlijke stoffen Rijswijktunnel Verdiept Rijswijk Incidenteel Schipholtunnel Verdiept Schiphol Neen Barendrecht Maaiveld Barendrecht Niet via alle sporen Besttunnel Maaiveld Best Ja Willemsspoortunnel Ondergronds Rotterdam Blaak Ja Ten aanzien van de informatie in de kolom «transport van gevaarlijke stoffen» is hieronder aanvullende informatie per tunnel weergegeven. Rijswijktunnel De tunnel bij Rijswijk wordt niet planmatig gebruikt voor het transport van gevaarlijke stoffen. Incidenteel transport van gevaarlijke stoffen via de tunnel bij Rijswijk is toegestaan, in die gevallen waarbij de route via Rijswijk als omleidingroute fungeert voor baanvakken waarop door een incident geen treinverkeer meer mogelijk of zwaar gehinderd is. Schipholtunnel Ten tijde van het ontwerp van de Schipholtunnel ontbrak nut en noodzaak om deze tunnel geschikt te maken voor het transport van gevaarlijke stoffen. Er zijn andere routes voor het goederenvervoer beschikbaar. Barendrecht Met het overkappen van station Barendrecht komen in de eindsituatie alle sporen onder de kap te liggen, ook de beide goederensporen die een onderdeel van de havenspoorlijn vormen. De beide goederensporen die onder de kap komen te liggen zullen speciaal worden ingericht en daarmee geschikt gemaakt voor goederentreinverkeer en het transport van gevaarlijke stoffen. De perronsporen worden niet geschikt gemaakt voor het transport van gevaarlijke stoffen. Besttunnel De Besttunnel is nog in aanbouw. In de eindsituatie is deze tunnel 4-sporig. Momenteel is de tunnel 2-sporig gereed en in gebruik. De tunnel voldoet aan specifieke eisen verbonden aan het transport van gevaarlijke stoffen. Willemsspoortunnel De 4-sporige Willemsspoortunnel is geschikt voor goederentreinen en het transport van gevaarlijke stoffen. </antwoord>
      <antwoord nummer="8">Een belangrijke maatregel is van juridische aard. De Minister van VenW en de staatssecretaris van BZK werken momenteel aan de totstandkoming van de Kaderwet Tunnelveiligheid. Deze wet zal zodanig worden opgezet dat de toegestane risico’s voor reizigers, personeelsleden en hulpverleners zo klein mogelijk zullen zijn. Een tweede maatregel is de voorgenomen regulering van het vervoer van gevaarlijke stoffen per spoor. Deze regelgeving is vooral gestoeld op routering; de specifieke kenmerken van trajecten (bijvoorbeeld tunnelstations) zullen mede hun geschiktheid voor dit type vervoer bepalen. </antwoord>
      <antwoord nummer="9">De gesprekken met Akzo Nobel bevinden zich in een beslissend stadium. Onlangs heeft de overheid Akzo Nobel een voorstel gedaan om definitief een einde te maken aan het structureel chloortransport door Nederland. Het voorstel leidt tot een zodanige chloorproductie en verwerking in Nederland dat regulier transport van chloor niet meer nodig zal zijn. Incidenteel transport van chloor zal – om onderhoudstrajecten in bestaande fabrieken te kunnen uitvoeren – onder strikte voorwaarden – mogelijk blijven. Goede planning en afspraken met afnemers zal er toe leiden dat dit incidenteel chloortransport van minimale omvang zal zijn. De afronding van het overleg met Akzo Nobel wordt op korte termijn verwacht. Van het resultaat van dit overleg inclusief het resultaat van het onderzoek naar de juridische mogelijkheden van een verbod op het vervoer van chloor zal ik de Tweede Kamer op de hoogte stellen. </antwoord>
      <antwoord nummer="10">Het NMP-4 stelt dat het voor externe veiligheid de komende jaren systematisch zal worden bezien of het maatschappelijk nut van sommige activiteiten opweegt tegen de risico’s. De kosten (van bijvoorbeeld maatregelen en indirect ruimtebeslag) en baten van het vervoer van gevaarlijke stoffen zullen inzichtelijk worden gemaakt. Hiertoe wordt onderzoek gedaan waarbij de prioriteit ligt bij de vervoersstromen van chloor, ammoniak en LPG. Na gereedkomen zullen de resultaten van dit onderzoek naar de Tweede Kamer worden gezonden. Ten behoeve van de in NMP-4 aangekondigde wettelijke regeling is eveneens inzicht vereist in de consequenties van dat beleid. Hiertoe worden zogenaamde risico-atlassen voor vervoer gemaakt en eveneens zal worden bekeken of en zo ja, welke maatregelen mogelijk zijn om de risico’s te verminderen en wat deze maatregelen kosten. </antwoord>
      <noten afkomstig="antwoord"/>
   </antwoorden>
</kvr>
