<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Middel en Albayrak (beiden PvdA) aan de minister van Justitie over het artikel «Contempt of court». (Ingezonden 1 mei 2001); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13840
</item>
         <item attribuut="Inhoud">Uit het jaarverslag van de Nationale Ombudsman 2000 blijkt dat de IND veelvuldig de rechterlijke uitspraken niet nakomt.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2000-2001, nr. 1330, Tweede Kamer</item>
         <item attribuut="Vraagnr_bij_indiening">2000110200</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Middel</persoon>
            <persoon partij="PvdA">Albayrak</persoon>
         </item>
         <item attribuut="Datum_reaktie">2001-06-12</item>
         <item attribuut="Datum_indiening">2001-05-01</item>
         <item attribuut="Document-id">KVR13840</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2777" allpagenumbers="2777" vetnummer="2000110200" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13840" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1330" onderwerp="" indiendatum="2001-05-1">
         <vrager partij="PvdA" oorsprong="parlement">Middel</vrager>
         <vrager partij="PvdA" oorsprong="parlement">Albayrak</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="12 juni 2001), zie ook Aanhangsel Handelingen nr. 1281, vergaderjaar 2000–2001">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het artikel «Contempt of court» van prof. A.F.M. Brenninkmeijer? <voetnoot nummer="1"/>
      </vraag>
      <vraag nummer="2">Deelt u de hierin weergegeven opvatting dat het veelvuldig niet nakomen van rechterlijke uitspraken door de Immigratie- en Naturalisatiedienst (IND) – zoals vermeld in het Jaarverslag 2000 van de Nationale Ombudsman – een ernstige zaak is? </vraag>
      <vraag nummer="3">Zo ja, welke corrigerende maatregelen bent u voornemens te treffen? Zo neen, waarom niet? </vraag>
      <vraag nummer="4">Deelt u tevens de visie van de auteur dat verwacht zou mogen worden dat de minister het ontstaan van deze wantoestand had voorkomen, aangezien deze verantwoordelijkheid draagt voor zowel de rechtspleging als de IND? </vraag>
      <vraag nummer="5">Welke conclusies verbindt u hieraan? </vraag>
      <noten afkomstig="vraag">
         <noot nummer="1" datum="2001-04-13" bron="Nederlands Juristenblad">Nederlands Juristenblad, 13 april 2001, pag. 715–716</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik deel de opvatting van de Nationale Ombudsman dat rechterlijke uitspraken moeten worden nageleefd, hetgeen een van de beginselen van onze rechtsstaat is. Dat geldt ook voor de door de Nationale Ombudsman genoemde 57 zaken. </antwoord>
      <antwoord nummer="3">De IND streeft ernaar om tijdig en zorgvuldig te beslissen op alle ingediende aanvragen om verblijf of naturalisatie. Door de verdergaande professionalisering van de IND, de inwerkingtreding van de nieuwe Vreemdelingenwet en de daarin opgenomen instrumenten zal de IND in toenemende mate in staat zijn binnen de in deze wet gestelde termijnen te beslissen. Ten aanzien van de beslistermijn is nu in de wet verankerd dat in verband met onderzoek door derden de beslistermijn met ten hoogste een half jaar kan worden verlengd. Bij een besluitmoratorium dat voor bepaalde categorieën vreemdelingen kan worden ingesteld, geldt dat de beslistermijn met maximaal één jaar kan worden verlengd. Naar verwacht mag worden zal dit leiden tot minder beroepen tegen het niet tijdig beslissen. Dit laat onverlet dat als de rechter de IND een termijn stelt, de IND ook binnen die termijn zal gaan beslissen. In het verleden is niet in alle gevallen adequaat gereageerd op rechterlijke uitspraken. Zo werden bijvoorbeeld na de uitspraak nog onderzoeken afgewacht of ingesteld waardoor niet binnen de termijn werd beslist terwijl die onderzoeken slechts een beperkte toegevoegde waarde voor de beslissing hadden. Ook is het voorgekomen dat in afwachting van een beleidsbeslissing niet binnen de door de rechter gestelde termijn is beslist. De IND heeft de interne organisatie nogmaals uitdrukkelijk geïnstrueerd dat binnen de door de rechtbank gestelde termijn dient te worden beslist. Dit zal bovendien – middels een wijziging van de Vreemdelingencirculaire – nog eens worden benadrukt. </antwoord>
      <antwoord nummer="4 en 5">Ik wil vooropstellen dat ik niet wil spreken van wantoestanden bij de IND, maar ik benadruk dat de IND – gelijk aan elk ander bestuursorgaan – de uitspraken van de rechterlijke macht dient na te leven. Ik acht de IND hiertoe ook in staat en heb gelet op de hiervoor genoemde maatregelen ook vertrouwen dat de IND de termijnen die in rechterlijke uitspraken worden genoemd in de toekomst zal naleven. </antwoord>
      <noten afkomstig="antwoord"/>
   </antwoorden>
</kvr>
