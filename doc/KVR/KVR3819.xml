<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Dijksman (beiden PvdA) over een mogelijke financiële meevaller bij de politieregio Amsterdam/ Amstelland. (Ingezonden 5 september 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3819
</item>
         <item attribuut="Inhoud">Zie ook Kamervraag nr. 20, vergaderjaar 1996-1997.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 1996-1997, nr. 153, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Dijksman</persoon>
         </item>
         <item attribuut="Datum_reaktie">1996-10-21</item>
         <item attribuut="Datum_indiening">1996-09-05</item>
         <item attribuut="Document-id">KVR3819</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="313" allpagenumbers="313 314 315" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="153" onderwerp="" indiendatum="1996-09-5">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Dijksman</vrager>
         <vraagt-aan/>
      </vraagdata>
      <antwoorddata antwoorddatum="21 oktober 1996), zie ook aanhangsel Handelingen nr. 20, vergaderjaar 1996–1997">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Heeft de politieregio Amsterdam/Amstelland in 1995 een bedrag van meer dan 60 miljoen gulden niet besteed? </vraag>
      <vraag nummer="2">Zo ja, hoe is deze financie¨le meevaller/maatschappelijke tegenvaller ontstaan? </vraag>
      <vraag nummer="3">Hoeveel agenten respectievelijk surveillanten kunnen van dat geld worden aangetrokken? </vraag>
      <vraag nummer="4">In welk jaar wordt dit geld wel volledig aan extra menskracht besteed? </vraag>
      <vraag nummer="5">Welke bestemming gaat de politieregio aan dit overschot geven? Zijn deze bestedingen eenmalig of blijvend? </vraag>
      <vraag nummer="6">Waarom krijgen politieregio’s extra geld uitgekeerd op een tijdstip, waarop vrijwel zeker is dat ze het in dat jaar niet daadwerkelijk aan extra personeel kunnen besteden? </vraag>
      <vraag nummer="7">Doet dit verschijnsel zich ook in andere politieregio’s voor? Zo ja, in welke regio’s en welke bedragen zijn daarmee gemoeid? </vraag>
      <vraag nummer="8">Wat heeft de politieregio Amsterdam/Amstelland concreet ondernomen om toch tot daadwerkelijke besteding ten behoeve van extra personeel te komen? </vraag>
      <vraag nummer="9">Wat is de stand van zaken bij de uitvoering van de begroting 1996 (over de eerste drie kwartalen) van deze politieregio? Dreigt herhaling? </vraag>
      <vraag nummer="10">Hoeveel politiesurveillanten zijn bij de regio in dienst? Wat waren in 1993/1994 de doelstellingen op dit punt? </vraag>
      <vraag nummer="11">Wat hebt u ondernomen om te bereiken dat extra politiegelden ook daadwerkelijk worden besteed aan extra politiemenskracht? Welk resultaat is daarbij geboekt? </vraag>
      <noten afkomstig="vraag"/>
   </vragen>
   <antwoorden aantal="11">
      <antwoord nummer="1">Een jaarrekening van een politieregio bestaat uit een staat van baten en lasten en een balans. De staat van baten en lasten geeft de resultaten uit de gewone bedrijfsvoering van de regio weer. De balans is een weergave van de vermogenspositie van de regio. De politieregio Amsterdam-Amstelland had op de staat van baten en lasten voor 1995 een overschot begroot van circa 41 miljoen gulden, met het doel dat aan de reserves toe te voegen. Het gerealiseerde overschot is incidenteel circa 19 miljoen gulden hoger. Het totale overschot van 60 miljoen gulden wordt aan verschillende reserves op de balans toegevoegd. </antwoord>
      <antwoord nummer="2">Het begrote overschot van ± 41 miljoen gulden was als volgt samengesteld: – Een geraamde toevoeging van ± 25 miljoen gulden aan de bestemmingsreserve vervangingsinvesteringen. Die reserve wordt gevormd om de vervanging te kunnen financieren van de duurzame investeringsgoederen (met name gebouwen) die de regio heeft overgekregen uit de ontvlechting met de voormalige gemeente- en rijkspolitie. Evenals de overige regio’s heeft Amsterdam-Amstelland die investeringsgoederen bij de start van de regiopolitie overeenkomstig de comptabele regelgeving geherwaardeerd tegen de vervangingswaarde per 1 januari 1994. Doel daarvan was een beeld te krijgen van de feitelijke afschrijvingen en reserveringen die de regio’s zouden moeten plegen om te zijner tijd de vervanging van de investeringsgoederen te kunnen financieren. Voor zover reservevorming niet of onvoldoende mogelijk zou zijn, zou een beeld worden verkregen van de mate waarin de vervanging vreemd vermogen aangetrokken zou moeten worden en welk beslag de rentelasten daarvan op de begroting zouden gaan leggen. Het verschil tussen de oorspronkelijke boekwaarde en de vervangingswaarde van de overgekregen investeringsgoederen diende als een post reserve waardeverschillen op de balans van de regio’s te worden opgenomen. Uit die fictieve reserve kunnen de jaarlijkse afschrijvingen boekhoudkundig worden gedekt tot het moment dat de investeringsgoederen moeten worden vervangen. Amsterdam-Amstelland heeft er voor gekozen voor die vervanging een bestemmingsreserve te vormen om de rentelasten van financiering met vreemd vermogen te voorkomen. – Een reservering van ± 11 miljoen gulden voor een surveillantenfonds voor de tijdelijke aanstelling van ± 60 surveillanten voor een periode van 6 jaar. Dit kan nu definitief worden ingevuld. In de meerjarenplanning voor het personeel heeft de regio daarmee al rekening gehouden. – Een extra begrotingspost van 5 miljoen gulden voor automatisering. De regio wou daarmee anticiperen op de implementatie van een landelijk in ontwikkeling zijnde nieuwe generatie geautomatiseerde politie¨le informatiesystemen in de komende jaren. Die ontwikkeling heeft in 1995 echter nog niet tot substantie¨le kosten voor de regio geleid. Het incidentele overschot van circa 19 miljoen gulden is het gevolg van lagere personele lasten (5,6 miljoen gulden) en hogere baten (± 13 miljoen gulden) dan aanvankelijk geraamd. De lagere personele lasten zijn voornamelijk het gevolg van een hoger dan geraamde uitstroom, waardoor de feitelijke sterkte in 1995 geraamd. Deze ontwikkeling heeft zich vooral na de zomer voorgedaan en zet zich door in 1996. </antwoord>
      <antwoord nummer="3">De regio wil de gerealiseerde/ verwachte incidentele overschotten uit 1995 en 1996 aanwenden voor het aanstellen van 370 tijdelijke FTE’s tot het jaar 2002, bovenop de geplande groei van de feitelijke sterkte in de komende jaren die uit de structurele inkomsten wordt gedekt. </antwoord>
      <antwoord nummer="4">Het beleid van de regio is erop gericht dat de sterkte van het korps vanaf 1997 overeenkomt met het door het Rijk verstrekte aantal budgetverdeeleenheden en dat er geen incidentele overschotten meer zijn. </antwoord>
      <antwoord nummer="5">Naast de extra politiesurveillanten die tijdelijk ten laste van het surveillantenfonds zullen worden aangesteld, zal de regio het incidentele overschot 1995 in belangrijke mate inzetten voor extra sterkteverhoging op tijdelijke basis. Tevens worden daaruit reserveringen gepleegd voor onder andere grootschalig optreden, recherche en verkeersveiligheid. </antwoord>
      <antwoord nummer="6">Via de jaarlijkse «juni-circulaire» wordt de regio’s een zo actueel mogelijke meerjarige indicatie gegeven van de ontwikkeling van de algemene bijdrage. Zij kunnen daarop anticiperen bij hun meerjarige planning voor instroom van personeel en het doen van investeringen. Anders dan het Rijk kennen de politieregio’s geen kasstelsel, maar een stelsel van baten en lasten. In dat stelsel kunnen regio’s geld dat hen in enig jaar is uitgekeerd, reserveren met het oog op investeringen in huisvesting, vervoermiddelen e.d. onder meer ten behoeve van de instroom van extra personeel. </antwoord>
      <antwoord nummer="7">Naast Amsterdam-Amstelland waren er in 1995 nog 18 regio’s met een positief saldo op de staat van baten en lasten van in totaal 124 miljoen gulden. De overige zes regio’s hadden een gezamenlijk tekort van 19,5 miljoen gulden. In dat positieve saldo zijn echter begrepen de toevoegingen aan de algemene reserve en bestemmingsreserves ter versterking van het financie¨le weerstandsvermogen en voor het doen van toekomstige investeringen. Tevens is daarin begrepen de onttrekking aan de reserve waardeverschillen van de regio’s ter dekking van de afschrijvingen op de uit de reorganisatie overgekregen duurzame investeringsgoederen (zie vraag 2). </antwoord>
      <antwoord nummer="8">In afwachting van de instroom van extra personeel, in verband met werving, selectie en opleiding, heeft de regio de beschikbare budgettaire ruimte in 1995 aangewend voor de inzet van flexibele personele capaciteit in de vorm van overwerk ter grootte van ca. 200 FTE’s en uitzendkrachten (ca. 60 FTE’s). De regio zal zich echter maximaal inspannen om de gewenste sterkte-uitbreiding door het aannemen van extra personeel zo spoedig mogelijk te realiseren. Feitelijk betekent dit dat de inzetbare sterkte van het korps tot het jaar 2000 met ongeveer 800 FTE’s zal groeien. </antwoord>
      <antwoord nummer="9">De regio verwacht voor 1996 een incidenteel overschot van 17 miljoen gulden. </antwoord>
      <antwoord nummer="10">Momenteel heeft de regio 110 surveillanten in dienst. Rond het jaar 2000 wil de regio 350 surveillanten in dienst hebben. Oorspronkelijk lag die doelstelling op 1000 surveillanten. Dankzij het ontstaan van circa 2000 «Melkertbanen» in de sector veiligheid wordt volgens de regio de toezichtfunctie voldoende ingevuld en zal bij de sterktegroei van de regio – naast de operationele aansturing van die toezichthouders – het accent vooral komen te liggen op reguliere politieagenten en hoogwaardige specialisten binnen de recherchefunctie. </antwoord>
      <antwoord nummer="11" voetnoot="1 2">In het verlengde van de motie Dijksman <voetnoot nummer="1"/>heb ik aan korpsen de gelegenheid geboden om versneld gebruik te maken van de verhoging van het politiebudget in het kader van de Regeerakkoordgelden, door reeds in 1995 politie-functionarissen in opleiding te nemen. Alleen aan korpsen die aantoonbaar mensen in opleiding hebben genomen, is in dat verband budget beschikbaar gesteld. Tevens is met de korpsen overleg opgestart met als doel meerjarige afspraken te maken over de omzetting van budget in daadwerkelijke uitbreiding van de personele sterkte. Daarbij staat centraal, gegeven de regiospecifieke situatie, de meerjarige formatie- en sterkte-ontwikkeling. Afstemming in de regionale colleges over deze meerjarige formatieplannen en de mix van personeel en materieel zal hiervoor noodzakelijk zijn. Mijn ambtgenote van Justitie en ik zullen uw Kamer over de afloop daarvan berichten, zoals wij uw Kamer hebben meegedeeld in onze brief van 19 september 1996 <voetnoot nummer="2"/>over het Budgetverdeelsysteem Politie 1996. Over de ontwikkeling van de personele sterkte bij de politie heb ik ook nadere informatie toegezegd voor het Algemeen Overleg op 2 december a.s. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 900 VII" documentnummer="18">Kamerstuk 23 900 VII, nr. 18</noot>
         <noot nummer="2" documenttype="Kamerstuk" kamerstuk-id="25 016" documentnummer="2">Kamerstuk 25 016, nr. 2</noot>
      </noten>
   </antwoorden>
</kvr>
