<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Vroonhoven-Kok en Atsma (beiden CDA) aan de ministers van Economische Zaken en van Justitie en aan de staatssecretaris van Onderwijs, Cultuur en Wetenschap, mevrouw Van der Laan, over de zwarte handel in concertkaarten. (Ingezonden 8 februari 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23166
</item>
         <item attribuut="Inhoud">De zwarte handel in concertkaarten, zoals nu voor het optreden voor U2, is gangbare praktijk. Kan hier op dezelfde wijze tegen opgetreden worden als bij de zwarte handel in voetbalkaartjes (zie het wetsvoorstel 26892: strafbaarstelling zwarte handel in voetbalkaartjes).</item>
         <item attribuut="Rubriek">Criminaliteit en openbare orde (Fraude) Cultuur en taal (Podiumkunsten) Handel en economie (Overig) Strafrecht en strafprocesrecht (Vervolging)</item>
         <item attribuut="Trefwoorden">Fraude Handel Muziek Strafvervolging</item>
         <item attribuut="Vindplaats">Kamervragen met antwoord 2004-2005, nr. 1782, Tweede Kamer</item>
         <item attribuut="Vraagnr_bij_indiening">2040508000</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Van Vroonhoven-Kok</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">2005-06-01</item>
         <item attribuut="Datum_indiening">2005-02-08</item>
         <item attribuut="Document-id">KVR23166</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3795" allpagenumbers="3795 3796" vetnummer="2040508000" code="0405tkkvr1782" lopendefooter="Tweede Kamer, vergaderjaar 2004–2005, Aanhangsel" filenaam="KVR23166" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1782" onderwerp="" indiendatum="2005-02-8">
         <vrager partij="CDA" oorsprong="parlement">Van Vroonhoven-Kok</vrager>
         <vrager partij="CDA" oorsprong="parlement">Atsma</vrager>
         <vraagt-aan>de ministers van Economische Zaken en van Justitie en aan de staatssecretaris van Onderwijs, Cultuur en Wetenschap, mevrouw Van der Laan,</vraagt-aan>
      </vraagdata>
      <antwoorddata antwoorddatum="1 juni 2005), zie ook Aanhangsel Handelingen nr. 1162, vergaderjaar 2004–2005">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Justitie en de staatssecretaris van Onderwijs, Cultuur en Wetenschap, mevrouw Van der Laan</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat de concertkaarten voor het optreden van U2 in juli in Amsterdam nu al voor woekerprijzen op de zwarte markt worden verkocht? </vraag>
      <vraag nummer="2">Erkent u dat deze zwarte handel in concertkaarten geen incident is, maar gangbare praktijk? </vraag>
      <vraag nummer="3">Deelt u de mening dat deze zwarte handel in concertkaarten de bereikbaarheid voor het publiek van dergelijke culturele optredens beperkt en derhalve bestreden en/of voorkomen moet worden? Zo ja, op welke wijze zult u hier tegen optreden? </vraag>
      <vraag nummer="4">Herinnert u zich het initiatiefwetsvoorstel van de leden Atsma en Rosenmöller dat erin voorzag om de zwarte handel in voetbalkaarten tegen te gaan? Biedt de in dit wetsvoorstel geboden systematiek in uw ogen ook aanknopingspunten om ook de zwarte handel in concertkaarten tegen te gaan? </vraag>
      <noten afkomstig="vraag">
         <noot nummer="1"/>
         <noot nummer="1" documenttype="Kamerstuk" kamerstuk-id="26 892 (strafbaarstelling zwarte handel voetbalkaartjes)">Kamerstuk 26 892 (strafbaarstelling zwarte handel voetbalkaartjes)</noot>
      </noten>
   </vragen>
   <antwoorden aantal="4">
      <antwoord nummer="1">Het is mij bekend dat ook kaartjes van U2 via deze zwarte handel worden aangeboden. Onder «zwarte handel» versta ik in dit geval min of meer reguliere, commerciële handel in concertkaartjes, waarbij ik eventuele fiscale aspecten buiten beschouwing laat. Ik versta hier niet onder incidentele verkoop van één of meer kaartjes in de privé-sfeer. Aanwijzingen voor dergelijke, meer bedrijfsmatige, zwarte handel kunnen zijn websites, geplaatste advertenties, kantoorruimte enzovoort. </antwoord>
      <antwoord nummer="2">Ja. </antwoord>
      <antwoord nummer="3">Ook hier weer fiscale aspecten buiten beschouwing latende, wil ik er op wijzen dat het bij verkoop van dergelijke concertkaartjes primair gaat om transacties in de private sfeer. De vraag is dan, of daarbij overheidsoptreden past. In dit geval zou ik daarvoor de volgende criteria aan willen leggen: 1. Zijn de kaartjes in beginsel voor iedereen beschikbaar? 2. Is er sprake van eerlijke prijsvorming? 3. Zijn er belangen van openbare orde en veiligheid in het geding? Ook zouden andere publieke belangen als volksgezondheid tot overheidsoptreden kunnen nopen. Dergelijke belangen lijken me hier niet onmiddellijk in het geding. Concertkaartjes als van U2 komen voor het allergrootste deel via het principe van «wie het eerst komt (bij een verkooppunt), wie het eerst maalt» op de markt. Het is dus zo dat – als men vroeg genoeg op de stoep ligt bij een verkooppunt – iedereen kaartjes kan bemachtigen. Voor minder validen komen vaak apart kaartjes beschikbaar om iedereen een kans te geven concerten bij te wonen. De reguliere handel brengt niet zelf de kaartjes in de zwarte handel. Sterker nog, de algemene voorwaarden van de grootste organisator van popconcerten in ons land (Mojo), verbieden zelfs het commercieel doorverkopen van kaartjes. Omdat kaartjes in de reguliere verkoop voor iedereen beschikbaar zijn, deel ik niet de mening dat de bereikbaarheid voor het publiek van dergelijke culturele optredens te fors beperkt is. Dat mensen vervolgens kaartjes in de zwarte handel brengen, doet niets af aan de beschikbaarheid van kaartjes bij aanvang – in de reguliere verkoop. Dit noopt dus niet onmiddellijk tot overheidsoptreden. Of er sprake is van eerlijke prijsvorming is een mededingingsrechtelijke vraag. Van overheidswege wordt toezicht gehouden op eerlijke mededinging door de Nederlandse Mededingingsautoriteit (NMa). Overigens gelden de mededingingsregels niet alleen voor prijsvorming, maar ook voor bijvoorbeeld de wijze van aanbieden van concertkaartjes. De NMa heeft tot op heden geen maatregelen opgelegd aan organisatoren van concerten omdat zij zich niet aan de regels van de Mededingingswet zouden houden. Tot slot lijkt me niet, dat er – buiten eventuele straathandel – onmiddellijk problemen van openbare orde en veiligheid spelen bij zwarte handel die niet via de gewone regels voor openbare orde en veiligheid aangepakt zouden kunnen worden. Waar nodig kan bij geconstateerde straathandel in concertkaarten worden opgetreden op grond van de Algemeen Plaatselijke Verordeningen (APV) die handel zonder vergunning op de openbare weg strafbaar stellen. Ook Amsterdam, waar de optredens van U2 zullen plaatsvinden, kent in de APV een bepaling op grond waarvan straathandel van kaarten voor evenementen verboden is. Mijn conclusie is dat er geen overheidsrol bij het tegengaan van zwarte handel is geboden buiten de commune fiscale, bestuursrechtelijke en strafrechtelijke regels. </antwoord>
      <antwoord nummer="4">Dit initiatiefwetsvoorstel tot wijziging van het Wetboek van Strafrecht met het oog op het tegengaan van de wederrechtelijke verspreiding van tenaamgestelde toegangskaarten voor voetbalwedstrijden (Kamerstukken II 1999–2000, 26 892, nr. 2) strekte tot strafbaarstelling van het verkopen, te koop aanbieden, afleveren, uitdelen enzovoort van tenaamgestelde toegangskaarten voor voetbalwedstrijden bij het EK2000. Het wetsvoorstel was met name ingegeven door het belang van de handhaving van de openbare orde en veiligheid: als gevolg van zwarte handel zouden supporters door elkaar kunnen komen te zitten in het stadion met het risico van rellen en vechtpartijen enzovoort. Het belang van de handhaving van de openbare orde en veiligheid vergde het zo volledig mogelijk scheiden en «ontanonimiseren» van supportersgroepen. Dergelijke risico’s spelen niet bij concertkaarten, zo hoeven bij een concert van U2 fans van Bono niet gescheiden te worden van fans van The Edge. Een belangrijk bestanddeel van de in het voornoemde wetsvoorstel voorgestelde strafbepaling betrof de tenaamstelling van de toegangskaarten. Omdat bij concertkaarten tenaamstelling in de regel niet voorkomt, is de benadering van dit wetsvoorstel niet toegesneden op het tegengaan van zwarte handel in concertkaarten. Dit zou anders liggen wanneer in de toekomst gekozen zou worden voor een stelsel van tenaamgestelde concertkaarten. Echter, in dat geval gelden nog steeds de bezwaren tegen strafbaarstelling van zwarte handel in kaartjes, zoals die ten tijde van de behandeling van wetsvoorstel 26 892 aan de orde zijn gesteld. Gewezen is toen op de problematische handhaafbaarheid van de strafbepaling en de te verwachten bewijsproblemen voor het Openbaar Ministerie. Verder was onduidelijk welke rechtsgoederen de strafbepaling beoogde te beschermen. Aarzeling bestond ook ten aanzien van de vraag of de beoogde inzet van het strafrechtelijk instrumentarium verenigbaar is met het uitgangspunt dat het strafrecht als ultimum remedium geldt. Een aanpak in de private sfeer ligt dan meer in de reden, zoals bijvoorbeeld het op naam verkopen van tickets onder de voorwaarde dat deze tickets niet overdraagbaar zijn en zelf de identiteit van bezoekers te controleren bij de ingang. Het wetsvoorstel is mede om bovenstaande redenen uiteindelijk verworpen (Handelingen II, 1999–2000, nr. 54, p. 3902). </antwoord>
      <noten afkomstig="antwoord"/>
   </antwoorden>
</kvr>
