<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen over elementaire zwemvaardigheid.(Ingezonden 30 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5208
</item>
         <item attribuut="Inhoud">Vragen over het opnemen van zwemmen als kerndoel van de lichamelijke opvoeding in het basisonderwijs, naar aanleiding van het rapport 'Schoolzwemmen en zwemvaardigheid II: een kwestie van educatie en zorg'.</item>
         <item attribuut="Rubriek">Basisonderwijs (Eindtermen en schoolvakken)</item>
         <item attribuut="Trefwoorden">Basisonderwijs Leervakken</item>
         <item attribuut="Vindplaats">Kamervragen met antwoord 1996-1997, nr. 1447, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-06-24</item>
         <item attribuut="Datum_indiening">1997-05-30</item>
         <item attribuut="Document-id">KVR5208</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2957" allpagenumbers="2957 2958" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1447" onderwerp="" indiendatum="1997-05-30">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-06-24">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de staatssecretaris van Onderwijs, Cultuur en Wetenschappen, mevrouw Netelenbos</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het rapport «Schoolzwemmen en zwemvaardigheid II – een kwestie van educatie en Zorg»? <voetnoot nummer="1"/>
      </vraag>
      <vraag nummer="2">Bent u het eens met de stelling, dat de verschillen in elementaire zwemvaardigheid tussen sociaal-culturele sterke en zwakke leerlinggroepen onaanvaardbaar groot zijn en bovendien tussen 1991 en 1996 nog zijn toegenomen? </vraag>
      <vraag nummer="3">Vindt u het verontrustend, dat terwijl op «witte» scholen acht van de tien leerlingen redelijk zwemvaardig zijn na het verlaten van het basisonderwijs, op «zwarte» scholen dit nog niet voor de helft van de leerlingen geldt, zeker nu uit onderzoek (Schulpen) is gebleken dat migrantenkinderen grotere kans op overlijden hebben dan autochtone kinderen, onder andere vanwege verdrinking? </vraag>
      <vraag nummer="4">Deelt u de conclusie van Crum, dat de verschillen aan het begin van de basisschool al groot zijn omdat kapitaalkrachtige ouders hun kinderen dikwijls al op jonge leeftijd naar particuliere les sturen terwijl minder kapitaalkrachtige ouders deze mogelijkheid niet hebben en dat vervolgens de zwemprogramma’s in het onderwijs te beperkt zijn om de verschillen tussen de leerlingen op te heffen? </vraag>
      <vraag nummer="5">Onderschrijft u zijn uitgangspunt, dat in een waterrijk land als het onze, ieder kind goed moet leren zwemmen vanwege veiligheid maar ook om aan watersport deel te kunnen nemen? </vraag>
      <vraag nummer="6">Bent u voornemens zijn aanbeveling op te volgen en zwemmen weer op te nemen bij de kerndoelen van de lichamelijke opvoeding in het basisonderwijs en in de bekostigingssystematiek van het basisonderwijs? </vraag>
      <noten afkomstig="vraag">
         <noot nummer="1" datum="1997-05-29" bron="Volkskrant">Volkskrant, 29 mei 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ondergetekenden constateren met enige verontrusting dat het aantal kinderen uit sociaal-cultureel zwakkere milieus dat geen zwemdiploma heeft nog steeds beduidend hoger is dan het aantal uit sociaal-cultureel sterkere milieus. Ondergetekenden delen echter niet uw opvatting dat er sprake is van een verslechtering sinds 1991 wat betreft de verschillen in elementaire zwemvaardigheid tussen beide genoemde groepen. Integendeel, ondergetekenden stellen vast dat het aantal kinderen met een zwemdiploma aan het eind van groep 5 sinds 1991 is toegenomen van 83% naar 87% en dat in alle sociaal-culturele groepen het percentage kinderen zonder zwemdiploma is afgenomen (vergelijk figuur 5 uit het onderzoek van 1991 met figuur 7 uit het onderzoek van 1996). </antwoord>
      <antwoord nummer="3">Hoewel het onderzoek van Schulpen al weer enige jaren oud is, is het verontrustend dat ook uit het onderzoek «Schoolzwemmen en zwemvaardigheid II» afleidbaar is dat de risico’s voor verdrinkingsgevaar bij kinderen uit sociaal-cultureel zwakkere groepen nog steeds hoog zijn. Ondergetekenden stellen vast dat er wat betreft zwemvaardigheid in grote steden, sprake is van een verbetering ten opzichte van de situatie in 1991: het percentage ongediplomeerden op de scholen in de grote steden is sterker afgenomen dan op de overige scholen (een daling van 7% tegenover een daling van 4%). Indirect kan hieruit worden afgeleid dat het percentage ongediplomeerde kinderen uit sociaal-economisch zwakkere groepen eveneens afgenomen is. </antwoord>
      <antwoord nummer="4">Ondergetekenden delen de conclusie dat de verschillen aan het begin van de basisschool al groot zijn. Of dit veroorzaakt wordt door de financiële draagkracht van de ouders is een aanname van de onderzoeker die vanuit het onderzoek noch kan worden bevestigd noch ontkend. Ook de onbekendheid met het zwemaanbod voorafgaand aan het basisonderwijs en een andere beoordeling van de noodzaak tot voldoende zwemvaardigheid kunnen verklarende factoren zijn. Ondergetekenden delen niet de mening dat zwemprogramma’s er onvoldoende in slagen de verschillen tussen leerlingen op te heffen. Ondergetekenden leiden dit af uit het feit dat leerlingen die deel hebben genomen aan een schoolzwemprogramma gemiddeld een aanmerkelijk betere zwemvaardigheid hebben dan leerlingen die niet via zo’n programma het zwemmen hebben geleerd (conclusie B.17 op blz. 53). </antwoord>
      <antwoord nummer="5">Ondergetekenden onderschrijven het uitgangspunt primair voorzover het de veiligheid (d.w.z. het verminderen van de kans op verdrinking) betreft. Het is bovendien van belang dat uit het oogpunt van sportoriëntatie en sportkeuze kinderen kennismaken met diverse technieken en disciplines in de zwemsport en andere watersporten. </antwoord>
      <antwoord nummer="6">De nu gepresenteerde onderzoeksgegevens over de zwemvaardigheid van jonge kinderen, geplaatst tegen de achtergrond van dezelfde gegevens van 5 jaar geleden, geven de tweede ondergetekende geen aanleiding het beleid met betrekking tot het zwemmen te herzien. Bij de invoering van de WBO in 1985 is er voor gekozen het zwemonderwijs niet als afzonderlijk verplicht vak op te nemen; het merendeel van de ouders rekent het tot zijn verantwoordelijkheid om de eigen kinderen het zwemmen te leren. Daarom is destijds bij het formuleren van de kerndoelen voor het vak lichamelijke opvoeding ook het onderdeel zwemmen niet opgenomen. Sinds jaar en dag behoort het zwemonderwijs tot de gemeentelijke verantwoordelijkheid; gemeenten beslissen in overleg met de schoolbesturen of zwemonderwijs in schoolverband zal worden aangeboden. Eerste ondergetekende heeft projecten ondersteund gericht op allochtone groepen. Na het zomerreces zullen beide ondergetekenden een bijeenkomst beleggen van de 100 000+ gemeenten waarbij het ontbreken van elementaire zwemvaardigheid bij veel leerlingen aan de orde komt. </antwoord>
      <noten afkomstig="antwoord"/>
   </antwoorden>
</kvr>
