<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) aan de minister van Landbouw, Natuurbeheer en Visserij over de Regeling voor Structuurverbetering in de Glastuinbouwgebieden. (Ingezonden 27 februari 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15459
</item>
         <item attribuut="Inhoud">Vragen over de voorwaarden die worden gesteld in de Regeling Structuurverbetering Glastuinbouwgebieden (RSG) (zie ook Aanhangsel Handelingen nr. 902, Vergaderjaar 2001-2002).</item>
         <item attribuut="Rubriek">Landbouw (Subsidies) Landbouw (Tuinbouw)</item>
         <item attribuut="Trefwoorden">Landbouwsubsidies Tuinbouw</item>
         <item attribuut="Vindplaats">Kamervragen met antwoord 2001-2002, nr. 967, Tweede Kamer</item>
         <item attribuut="Vraagnr_bij_indiening">2010207230</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">2002-04-08</item>
         <item attribuut="Datum_indiening">2002-02-27</item>
         <item attribuut="Document-id">KVR15459</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2041" allpagenumbers="2041 2042" vetnummer="2010207230" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15459" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="967" onderwerp="" indiendatum="2002-02-27">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat u nieuwe voorwaarden stelt aan de toepassing van de «Regeling Structuurverbetering Glastuinbouwgebieden (RSG)»? <voetnoot nummer="1"/>Zo ja, om welke voorwaarden gaat het dan en waarom zijn die noodzakelijk? </vraag>
      <vraag nummer="2">Waarom worden steeds weer nieuwe voorwaarden gesteld aan de RSG? </vraag>
      <vraag nummer="3">Welke voorwaarden stelt Brussel aan de RSG? </vraag>
      <vraag nummer="4">Leidt een en ander ertoe dat in verouderde glastuinbouwgebieden de vernieuwing van glastuinbouw slechts tot stand kan komen door herverkaveling van bestaande bedrijven? </vraag>
      <vraag nummer="5">Erkent u dat door deze voorwaarden aan de RSG (o.a. dat RSG slechts van toepassing zal zijn wanneer de uitbreiding van glas geheel los staat van het tuindersbedrijf) de vernieuwing in verouderde gebieden niet op gang zal komen? </vraag>
      <vraag nummer="6">Bent u bereid de thans gestelde voorwaarden aan de RSG te heroverwegen? </vraag>
      <vraag nummer="7">Waarom is de RSG nog steeds niet opengesteld en wanneer gaat dat wel gebeuren? Tot welk bedrag zullen financiële middelen ter beschikking worden gesteld bij openstelling? Hoelang blijft de regeling van toepassing? </vraag>
      <noten afkomstig="vraag">
         <noot nummer="1" titel="Oogst">Zie «Oogst» van 22 februari 2002, pag. 6</noot>
      </noten>
   </vragen>
   <antwoorden aantal="3">
      <antwoord nummer="1, 2 en 3">De RSG is in 1997 totstandgekomen en sindsdien elk jaar opengesteld. In 2001 heb ik besloten de RSG alleen open te stellen voor het onderdeel afbraak, omdat de evaluatie van het onderdeel investeringen mij aanleiding gaf de regeling aan te scherpen. Over de aanscherping heb ik met LTO overleg gevoerd en overeenstemming bereikt. Geconcludeerd is dat het onderdeel subsidie op investeringen in nauwere relatie moet worden gebracht met het herstructureringsdoel, door het verstrekken van subsidie te richten op 1) de ontwikkeling van clusterplannen en 2) investeringen ten behoeve van de reconstructie van bestaande glastuinbouwkavels. De subsidie zal voor een clusterplan 50% van de subsidiabele kosten met een maximum van euro 22 500,– bedragen. De subsidie voor investeringen zal euro 45 000,– per ha nieuw gerealiseerde glasopstand bedragen, waarbij alleen nieuwe glasopstanden die worden gerealiseerd op kavels waarvan de grenzen zijn of worden gewijzigd ten opzichte van de voor de aanvang van de reconstructie bestaande situatie voor subsidie in aanmerking komen. De subsidie voor afbraak blijft ongewijzigd. De RSG 2002 maakt onderdeel uit van het Nederlandse Plattelandsontwikkelingsplan, gebaseerd op Verordening 1257/1999 van de Raad van 17 mei 1999 inzake steun voor plattelandsontwikkeling uit het Europees Oriëntatie- en Garantiefonds voor de Landbouw. De onderdelen clusterplannen en investeringen komen in aanmerking voor cofinanciering. Wijzigingen van de RSG zoals bovenomschreven behoeven de goedkeuring van de Europese Commissie. Bij de beoordeling van het Plattelandsontwikkelingsplan 2001 heeft de Commissie aan de onderdelen clusterplannen en investeringen de voorwaarde gesteld dat door herstructurering het aantal ha glastuinbouw niet toeneemt. </antwoord>
      <antwoord nummer="4, 5 en 6">De RSG 2002 richt zich volledig op de vernieuwing in verouderde gebieden. De met LTO overeengekomen aanscherping van de oude RSG leidt ertoe dat alleen investeringen in nieuwe glasopstanden op bedrijfskavels waarvan de grenzen zijn of worden gewijzigd ten opzichte van de voor de aanvang van de reconstructie bestaande situatie voor subsidie in aanmerking komen. Bedrijven die de glasopstand vernieuwen zonder dat de kavelgrenzen wijzigen komen dus niet meer voor subsidie in aanmerking. Door de wijziging van de oude RSG komt de subsidie niet meer terecht bij bedrijven die geen herstructureringsbijdrage leveren. lk acht het niet wenselijk de thans gestelde voorwaarden te heroverwegen. Ik zal de aanvullende voorwaarde van de Commissie inzake het niet toenemen van het areaal op korte termijn opnieuw bij de Commissie aan de orde stellen. </antwoord>
      <antwoord nummer="7">De RSG 2002 zal een dezer dagen in de Staatscourant worden gepubliceerd en de tweede dag na dagtekening van de Staatscourant waarin zij wordt geplaatst in werking treden. Gelijktijdig zal het subsidieplafond en de openstellingsperiode van de RSG 2002 worden bekendgemaakt. Het subsidieplafond bedraagt euro 2,3 mln voor het onderdeel afbraak en euro 7 mln voor het onderdeel investeringen inclusief clusterplannen. De openstellingsperiode is vastgesteld van 22 april 2002 tot en met 30 november 2002. </antwoord>
      <noten afkomstig="antwoord"/>
   </antwoorden>
</kvr>
