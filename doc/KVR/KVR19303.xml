<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het a-cellulaire kinkhoestvaccin. (Ingezonden 8 januari 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19303
</item>
         <item attribuut="Inhoud">Indiener informeert waarom een advies van de Gezondheidsraad uit 2000 om over te gaan op een ander vaccin niet is opgevolgd.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Inentingen Infectieziekten</item>
         <item attribuut="Vindplaats">Kamervragen met antwoord 2003-2004, nr. 683, Tweede Kamer</item>
         <item attribuut="Vraagnr_bij_indiening">2030405600</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-01-22</item>
         <item attribuut="Datum_indiening">2004-01-08</item>
         <item attribuut="Document-id">KVR19303</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1449" allpagenumbers="1449 1450" vetnummer="2030405600" code="0304tkkvr683" lopendefooter="Tweede Kamer, vergaderjaar 2003–2004, Aanhangsel" filenaam="KVR19303" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="683" onderwerp="" indiendatum="2004-01-8">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-01-22">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Waarom is het advies van de Gezondheidsraad uit 2000 om over te stappen van het whole-cell kinkhoestvaccin naar het veiligere a-cellulaire kinkhoestvaccin nog steeds niet opgevolgd? <voetnoot nummer="1"/>
      </vraag>
      <vraag nummer="2">Is het waar dat door het overstappen op het a-cellulaire kinkhoestvaccin onnodige en ernstige bijwerkingen kunnen worden voorkomen? Zo ja, bent u alsnog bereid zo spoedig mogelijk het advies van de Gezondheidsraad op te volgen? Zo neen, waarom niet? </vraag>
      <vraag nummer="3">Waarom zijn veel landen in de jaren ’90 al overgestapt naar het a-cellulaire kinkhoestvaccin en ons land niet? </vraag>
      <noten afkomstig="vraag">
         <noot nummer="1" datum="2004-01-2" bron="Persbericht Stichting Vaccinatieschade">Persbericht Stichting Vaccinatieschade, 2 januari 2004</noot>
      </noten>
   </vragen>
   <antwoorden aantal="3">
      <antwoord nummer="1">Sinds 1957 is er sprake van een Rijksvaccinatieprogramma (RVP). Momenteel wordt in het kader van dit RVP in 2004 als volgt gevaccineerd: • 2 maanden: DKTP-Hib-1 + Hepatitis B • 3 maanden: DKTP-Hib-2 • 4 maanden: DKTP-Hib-3 + Hepatitis B • 11 maanden: DKTP-Hib-4 + Hepatitis B • 14 maanden: BMR-1 + Men C • 4 jaar: DTP-5 + aK • 9 jaar: DTP-6 + BMR-2 Aan alle zuigelingen worden deze vaccinaties aangeboden behalve de vaccinatie tegen Hepatitis B. Deze laatste is alleen voor een omschreven doelgroep. De vaccinatiegraad is voor alle vaccinaties rond de 95%, dus per jaar worden ongeveer 800.000 keer de DKTP-Hib-vaccinaties toegediend. Vermoede bijwerkingen worden gemeld bij het RIVM die deze zeer nauwkeurig bijhoudt en analyseert. Het totale aantal meldingen van een vermoede bijwerking in 2001 bedraagt 1331. Na analyse is vastgesteld dat er «met zekerheid» een relatie was in 51 gevallen, «waarschijnlijk» in 720 gevallen, «mogelijk» in 310 gevallen, «onwaarschijnlijk» in 233 gevallen, en 17 gevallen waren «niet klassificeerbaar». Van 1331 vermoede bijwerkingen hadden er 1034 betrekking op het vaccin DKTP dat wordt toegediend op de leeftijd van 2, 3, 4 en 11 maanden (0,13%). Er zijn geen gegevens over in hoeverre alléén de kinkhoestcomponent hiervoor verantwoordelijk is. Op 4-jarige leeftijd wordt een DTP-vaccinatie gegeven, samen met de vaccinatie met het a-cellulaire kinkhoestvaccin; op 9-jarige leeftijd een DTP-vaccinatie, samen met de tweede vaccinatie tegen bof, mazelen en rode hond. De vermoede bijwerkingen bij deze DTP-vaccinatie in combinatie met de andere vaccinaties, zonder de kinkhoestcomponent, liggen aanzienlijk lager. Algemeen wordt er van uitgegaan dat het merendeel van de vermoede bijwerkingen toegeschreven kan worden aan de kinkhoestcomponent. De ernstige bijwerkingen betreffen voornamelijk zeer hoge koorts van 40,5 graad Celsius of hoger méér dan drie uren lang onafgebroken heftig huilen (bij 1:100-1.000 kinderen), verkleurde benen (bij 1:1.000-1.500 kinderen), collapsreacties (wit wegtrekken, spierslapte en niet reageren; bij 1:1.000 kinderen), en koortsstuipen (bij 1:5.000-10.000 kinderen). Sinds 1953 al worden zuigelingen in Nederland gevaccineerd tegen kinkhoest. Kinkhoest is een ernstige ziekte die vooral bij zeer jonge kinderen ernstige gevolgen kan hebben en kan leiden tot blijvende schade of overlijden. Bij de invoering van de vaccinatie is een afweging gemaakt tussen de ernst van de ziekte en de bijwerkingen die het vaccin heeft. Zeker in de beginperiode was duidelijk dat de bijwerkingen relatief gering waren in verhouding tot de ziekte en sterfte die ermee voorkomen worden. Nu de ziekte vanwege de vaccinatie sterk is teruggedrongen, is de ernst van de bijwerkingen in een ander licht komen te staan. Dat neemt niet weg dat het oorspronkelijke doel en wat er mee voorkomen wordt, niet uit het oog verloren moet worden. Dat bijwerkingen ongewenst zijn en geminimaliseerd moeten worden is ook duidelijk. Daarbij moet wel een afweging gemaakt worden tussen de bijwerkingen en de werkzaamheid van het vaccin. De Gezondheidsraad adviseert mij dan ook over deze beide aspecten van vaccinatie. De introductie van een nieuw vaccin is een complexe en langdurige zaak. Naast de veiligheid van het vaccin dient ook de werkzaamheid beoordeeld te worden. Daarbij bestaat ook in wetenschappelijke kring nog geen overeenstemming over de oorzaken van de toename van kinkhoest in Nederland in de afgelopen jaren en daarmee ook niet over de meest wenselijke remedie. Daarnaast spelen ook aspecten een rol als de mogelijke interferentie met andere vaccins, de beschikbaarheid op de markt en de kosten. Bij de advisering door de Gezondheidsraad in 2000 was veiligheid niet het grootste probleem, maar vooral de sterk teruggelopen werkzaamheid van het vaccin. De nadruk lag op de ontwikkeling van een effectiever vaccin, waarbij de bijwerkingen genoemd werden als ondersteunend argument. De aanbevelingen waren: 1. Invoeren van een boostervaccinatie met a-cellulair kinkhoestvaccin voor 4-jarigen. 2. Prioriteit geven aan ontwikkeling van een gecombineerd difterie-, tetanus-, a-cellulair kinkhoest- en polio-vaccin (DaKTP). Op basis van dit advies is in juli 2001 gestart met vaccinatie van 4-jarigen met a-cellulair kinkhoestvaccin, naast de DTP-vaccinatie die al op die leeftijd werd gegeven. Voor 0-jarigen adviseerde de Gezondheidsraad niet om een apart a-cellulair kinkhoestvaccin te geven. Als dit overwogen was, was dat niet mogelijk geweest omdat het aparte DTP-vaccin niet geregistreerd was voor toediening aan 0-jarigen, het aK-vaccin alleen geregistreerd was voor een ander toedieningsschema en losse vaccins geleid zouden hebben tot het toedienen van 3 prikken op de prikmomenten voor zuigelingen (ook nog Hib). Het RIVM (nu NVI) is gevraagd het reeds in gang gezette traject voort te zetten om een gecombineerd DaKTP-vaccin te ontwikkelen. Naar verwachting zou dit in 2004 beschikbaar komen. Daarbij was op dat moment inkoop van het gehele combinatievaccin bij de industrie niet aan de orde en ook niet geadviseerd. Wel moest de a-cellulaire kinkhoestcomponent worden aangekocht en ingebouwd in het DTP-vaccin. Dit betreft een traject waarbij het nieuwe combinatievaccin opnieuw moet worden aangeboden voor registratie. De onderhandelingen met producenten van dit a-cellulair vaccin hebben o.a. vanwege patentproblemen het traject vertraagd. Deze problemen zijn inmiddels opgelost. Voor registratie dienen na menging testen te worden uitgevoerd op veiligheid en werkzaamheid van het nieuwe combinatievaccin. De introductie van een nieuw combinatievaccin duurt daarom in totaliteit jaren, ook al bestaat het deels uit reeds beschikbare vaccincomponenten. Het nieuwe vaccin is naar de huidige verwachting in 2007 beschikbaar. Naast deze maatregelen is de surveillance van kinkhoest geïntensiveerd en is de leeftijd van de eerste vaccinatie vervroegd van 3 naar 2 maanden. Al eerder was de werking van het cellulaire vaccin voor 0-jarigen verbeterd. Na deze maatregelen heeft de aanvankelijke stijging van kinkhoest zich gestabiliseerd en op basis van voorlopige cijfers blijkt deze weer af te nemen. De Gezondheidsraad zal in maart van dit jaar een nieuw advies uitbrengen over de kinkhoestvaccinatie. Ik zal op basis van dit advies besluiten over eventuele wijzigingen in het huidige beleid. </antwoord>
      <antwoord nummer="2">Uit wetenschappelijk onderzoek blijkt dat a-cellulaire vaccins minder bijwerkingen geven dan cellulaire vaccins. Dit neemt niet weg dat ook bij het gebruik van een a-cellulair kinkhoestvaccin bijwerkingen zullen blijven optreden. De Gezondheidsraad zal deze verschillen in bijwerkingen en de verschillen in werkzaamheid afwegen in het komende advies. Op basis hiervan zal ik de balans tussen effectiviteit, veiligheid, beschikbaarheid en betaalbaarheid afwegen en besluiten over de invoering van het a-cellulair kinkhoestvaccin en de wijze waarop. </antwoord>
      <antwoord nummer="3">De redenen waarom andere landen zijn overgestapt op een a-cellulair kinkhoestvaccin, zijn divers. In Zweden, Italië en Duitsland had de negatieve publiciteit over het whole cell vaccin een grote daling van de vaccinatiegraad en daarmee een stijging van het aantal kinkhoestgevallen veroorzaakt. Alleen door de invoering van een a-cellulair vaccin zou de vaccinatiebereidheid weer voldoende stijgen. Denemarken heeft een eigen a-cellulair combinatievaccin met slechts 1 kinkhoestcomponent ontwikkeld en ingevoerd ter terugdringing van de bijwerkingen. De reden voor de Canadezen en Amerikanen om over te stappen was dat in klinische studies de aldaar geproduceerde whole cell vaccins een minder goede bescherming leken te geven dan a-cellulaire vaccins. Probleem hierbij is dat de gebruikte whole cell vaccins niet 1 op 1 vergelijkbaar zijn met het Nederlandse vaccin. Bovendien is de werkzaamheid van kinkhoestvaccins niet rechtstreeks te bepalen aan de hand van opgewekte afweerstoffen, maar slechts indirect (door daling van het aantal kinkhoestgevallen). In Frankrijk heeft men er voor gekozen het gebruik van zowel cellulair als a-cellulair vaccin te vergoeden. In de praktijk blijkt meer dan 80% van de kinderartsen te kiezen voor a-cellulair vaccin. In Engeland gebruikt men op dit moment nog cellulair vaccin maar gaat men vanwege andere aspecten van het combinatievaccin (poliocomponent en thiomersal) en de bijwerkingen overstappen op a-cellulair vaccin. Uit bovenstaande blijkt dat ook in andere landen een zelfde discussie wordt gevoerd als in ons land. </antwoord>
      <noten afkomstig="antwoord"/>
   </antwoorden>
</kvr>
