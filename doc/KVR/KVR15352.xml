<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) aan de minister van Volksgezondheid, Welzijn en Sport over een farmacie-experiment in Limburg. (Ingezonden 22 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15352
</item>
         <item attribuut="Inhoud">Binnen de huidige regelgeving mogen huisartsen niet extra beloond worden door de zorgverzekeraar, wanneer zij zuinig medicijnen voorschrijven.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Zorgverzekeringen)</item>
         <item attribuut="Trefwoorden">Geneesmiddelen Ziekenfondsverzekering</item>
         <item attribuut="Vindplaats">Kamervragen met antwoord 2001-2002, nr. 876, Tweede Kamer</item>
         <item attribuut="Vraagnr_bij_indiening">2010206900</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">2002-03-21</item>
         <item attribuut="Datum_indiening">2002-02-22</item>
         <item attribuut="Document-id">KVR15352</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1841" allpagenumbers="1841 1842" vetnummer="2010206900" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15352" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="876" onderwerp="" indiendatum="2002-02-22">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-03-21">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op ervan op de hoogte dat verzekeraar CZ op grond van bestaande regelgeving huisartsen in Zuid-Limburg niet extra mag belonen wanneer ze zuinig medicijnen voorschrijven? <voetnoot nummer="1"/>
      </vraag>
      <vraag nummer="2">Bent u voornemens, gezien uw eerdere toezeggingen, stappen te ondernemen die wel met terugwerkende kracht voor de huisartsen zullen gelden, in tegenstelling tot de genomen initiatieven van het College Tarieven Gezondheidszorg? </vraag>
      <vraag nummer="3">Bent u bereid om artikel 43b Ziekenfondswet aan te passen conform het eerder door u uitgesproken voornemen om in artikel 43b Ziekenfondswet als hoofdregel op te nemen dat alle uitgaven van een ziekenfonds in beginsel ten laste van de middelen van de wettelijke verzekering zullen mogen worden gedekt, tenzij de toezichthouder anders bepaalt? </vraag>
      <vraag nummer="4">Bent u bereid, vooruitlopend op bovengenoemde wetswijziging, zodanige beleidsregels richting het College voor Zorgverzekeringen en de toezichthouder te formuleren opdat zoveel mogelijk aan dit voornemen tegemoet wordt gekomen? </vraag>
      <noten afkomstig="vraag">
         <noot nummer="1" datum="2002-12-24" bron="Het Financieele Dagblad">Het Financieele Dagblad, 24 december 2002</noot>
      </noten>
   </vragen>
   <antwoorden aantal="3">
      <antwoord nummer="1">Ik ben op de hoogte van het initiatief van verzekeraar CZ om huisartsen te stimuleren om zuiniger medicijnen voor te schrijven. Dit initiatief verdient naar mijn mening alle lof. Mijn eerste reactie is destijds dan ook geweest dat ik het een goed initiatief vond, dat navolging verdient. Financiële prikkels kunnen een instrument zijn om bepaald gewenst gedrag in de gezondheidszorg te bevorderen. Inhoudelijk valt er dan ook niets aan te merken op het doel dat CZ met de bedoelde maatregel beoogt, namelijk het bevorderen van een zuinig en doelmatig voorschrijfgedrag van huisartsen. Hiertegenover staat de extra vergoeding van CZ aan de participerende huisartsen. Punt daarbij is inderdaad dat deze handelwijze op dit moment niet wordt gedekt door de vigerende WTG-beleidsregels. Aanpassing daarvan is derhalve geboden. Via de geëigende procedure kunnen partijen – Zorgverzekeraars Nederland (ZN) en de Landelijke Huisartsenvereniging (LHV), dan wel verzekeraar CZ tezamen met tenminste één huisarts – het College tarieven gezondheidszorg (CTG) daar om verzoeken. Vastgesteld zij dat CZ eerst op 21 februari jl. een dergelijk formeel verzoek bij het CTG heeft gedaan. Dit neemt overigens niet weg dat al eerder overleg tussen CZ en CTG over het project was geopend. Inmiddels is een passende beleidsregel in voorbereiding en wordt er ook voor een bredere toepassing dan alleen het experiment in Zuid-Limburg gewerkt aan mogelijkheden voor verzekeraars en huisartsen om afspraken te maken over doelmatig voorschrijven en een daarbij passende honorering. </antwoord>
      <antwoord nummer="2">Een aandachtspunt vormt inderdaad de datum van inwerkingtreding van de beoogde beleidsregel. Het CTG wijst er regelmatig op dat het verlenen van terugwerkende kracht aan nieuwe tarieven grote problemen oplevert. Dit geldt in het bijzonder voor het particuliere segment van de verzekering. Voor het ziekenfondssegment lijkt terugwerkende kracht in dit geval wel uitvoerbaar. Ik ga er op dit moment vanuit dat een datum van 1 januari 2002 voor ziekenfondsverzekerden mogelijk is. </antwoord>
      <antwoord nummer="3 en 4">Mede op verzoek van VWS is het CTZ bezig om zijn beleid te formuleren met betrekking tot toepassing van zijn bevoegdheden op grond van de artikelen 21 en 43b, 4 e lid, ZFW. Deze artikelen hebben betrekking op de vraag onder welke omstandigheden uitgaven van ziekenfondsen noodzakelijk/verantwoord worden verklaard, respectievelijk onder welke omstandigheden uitgaven die niet-verantwoord zijn verklaard toch kunnen worden gedekt ten laste van de wettelijke middelen. Op dit moment bestaat vooral onduidelijkheid over het toepassinggebied van artikel 4.3b, 4 e lid. Daardoor ondervindt het CTZ problemen bij het nemen van positieve beslissingen over bepaalde vernieuwende activiteiten van ziekenfondsen. Het probleem zit, naar het zich laat aanzien, niet in de ruimte die de tekst van de wet zelf biedt, maar in de uitleg die daaraan destijds in de memorie van toelichting bij het wetsvoorstel Maximering reserves ziekenfondsen is gegeven. De toelichting kan zo worden gelezen dat het CTZ zijn bevoegdheid op grond van artikel 43b, 4 e lid, alleen zou mogen gebruiken indien ziekenfondsen, die vernieuwende activiteiten ondernemen ter bevordering van de doelmatigheid, niet vantevoren konden weten dat die activiteiten niet inpasbaar zouden zijn binnen de bestaande regels. Over vernieuwende activiteiten van ziekenfondsen die al vantevoren wisten of konden weten dat ze niet binnen de bestaande regels passen, zou het CTZ dan, met artikel 43b, 4 e lid, in de hand nooit positief kunnen oordelen. lk stel vast dat die beperking niet zit in de tekst van de wet. Evenmin is destijds met de tekst van de toelichting bedoeld een dergelijke beperking aan te brengen. Nu uit de ervaringen van het CTZ blijkt dat ziekenfondsen bij bepaalde goede en potentieel doelmatige initiatieven inderdaad vantevoren wisten of konden weten dat zij niet binnen de bestaande regels pasten, bestaat er behoefte aan meer duidelijkheid. Ik ben bereid om door middel van een nadere schriftelijke uitleg de bestaande onduidelijkheid weg te nemen en daarmee meer ruimte aan het CTZ te bieden om gebruik te maken van de nieuwe bevoegdheden die het met de inwerkingtreding van de Wet maximering reserves ziekenfondsen heeft gekregen op grond van artikel 43b, 4 e lid. Ik zal zowel het CTZ als de Tweede en Eerste Kamer hierover binnenkort nader informeren. Voor een wijziging van de tekst van artikel 43b zelf, teneinde als hoofdregel op te nemen dat alle uitgaven van een ziekenfonds in beginsel ten laste van de wettelijke middelen mogen worden gedekt, tenzij de toezichthouder anders bepaalt, vind ik het nu nog te vroeg. Eerst moet blijken of de ziekenfondsen goed en serieus omgaan met hun nieuwe verantwoordelijkheid om zelf een uitvoeringsverslag en een financieel verslag met rechtmatigheidsverklaring uit te brengen. Die verantwoordingsdocumenten vormen voor de toezichthouder het aangrijpingspunt voor het oordeel over het functioneren van de ziekenfondsen en over de aanwending van de financiële middelen waarover zij in het kader van de verzekering beschikken. Daarop wordt de jaarlijkse afrekening met de ziekenfondsen gebaseerd. Als dat goed blijkt te werken, kan, wat mij betreft, de wijziging van artikel 43b, die ik bij de plenaire behandeling van het wetsvoorstel Maximering reserves ziekenfondsen in de Tweede Kamer heb gesuggereerd, worden doorgevoerd. Ik wijs er overigens op dat het ook dan de verantwoordelijkheid van de ziekenfondsen blijft om zich zelf te verantwoorden over de rechtmatige en doelmatige uitvoering van de verzekering. Totdat de wet zal zijn gewijzigd heeft het CTZ op grond van het huidige artikel 43b – zeker als er duidelijkheid bestaat over een ruimer toepassingsgebied (zie het bovenstaande) – naar mijn mening voldoende mogelijkheden om vernieuwende activiteiten van ziekenfondsen die een doelmatige zorgverlening en/of uitvoering van de verzekering bevorderen op adequate wijze te beoordelen. </antwoord>
      <noten afkomstig="antwoord"/>
   </antwoorden>
</kvr>
