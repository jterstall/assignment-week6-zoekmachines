<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de ministers van Binnenlandse Zaken en Koninkrijksrelaties en van Justitie over de opsporing van een vermiste minderjarige vluchteling. (Ingezonden 19 mei 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9664
</item>
         <item attribuut="Inhoud">Vragen naar aanleiding van het VPRO-radioprogramma Argos op 14 mei 1999 over het verdwenen kind Saman Shwam Muhammad.</item>
         <item attribuut="Rubriek">Strafrecht en strafprocesrecht (Opsporingsonderzoek) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Opsporingen Vluchtelingen</item>
         <item attribuut="Vindplaats">Kamervragen met antwoord 1998-1999, nr. 1641, Tweede Kamer</item>
         <item attribuut="Vraagnr_bij_indiening">2989913220</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">1999-06-28</item>
         <item attribuut="Datum_indiening">1999-05-19</item>
         <item attribuut="Document-id">KVR9664</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3285" allpagenumbers="3285 3286" vetnummer="2989913220" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9664" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1641" onderwerp="" indiendatum="1999-05-19">
         <vrager partij="GroenLinks" oorsprong="parlement">Halsema</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="28 juni 1999), zie ook Aanhangsel Handelingen nr. 1535, vergaderjaar 1998–1999 Tijdens het Algemeen Overleg Vermiste Personen van 16 juni jl. werd door het lid Dittrich gevraagd in hoeverre het feit dat de politieregio Limburg-Zuid ten tijde van de vermissing nog geen vermissingscoördinator had aangesteld invloed heeft gehad. Zoals door mij is toegezegd is de beantwoording van deze vraag bij de beantwoording van de schriftelijke vragen van het lid Halsema meegenomen.">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het VPRO-radioprogramma Argos over het verdwenen kind Saman Shwam Muhammad? <voetnoot nummer="1"/>
      </vraag>
      <vraag nummer="2">Bent u van mening dat politie en justitie genoeg hebben gedaan om de toedracht van de vermissing van Samar te achterhalen, en hem op te sporen? </vraag>
      <vraag nummer="3">Wat vindt u van het standpunt van de politie Limburg-Zuid, dat het niet nodig was om via gesprekken met (voormalige) buren en scholen relevante informatie te vergaren omdat het de eigen verantwoordelijkheid is van mensen om zich met informatie bij de politie te melden? </vraag>
      <vraag nummer="4">Wat vindt u ervan dat is nagelaten een ter beschikking van de politie gestelde recente foto van Saman te gebruiken voor het opsporingsaffiche, en dat in plaats daarvan een vier jaar oude foto is gebruikt die volgens getuigen nauwelijks meer gelijkenis vertoont met Saman? </vraag>
      <vraag nummer="5">Is de suggestie die in de uitzending wordt gedaan waar, dat de politie minder energie in dit opsporingsonderzoek heeft gestoken, dan zij zou hebben gedaan indien het geen vluchteling had betroffen? </vraag>
      <vraag nummer="6">Zijn de door de CRI opgestelde richtlijnen voor de opsporing van vermiste kinderen ook van toepassing op Saman? Zo neen, waarom niet? Zo ja, zijn zij in deze zaak correct nagevolgd? </vraag>
      <vraag nummer="7">Hoe kan het gebeuren, dat het regiokorps Limburg-Zuid en de CRI van mening verschillen over de toepasselijkheid van deze richtlijnen op vluchtelingen? Zijn de ministers bereid om een uniforme uitleg van de reikwijdte van de richtlijnen te bevorderen? </vraag>
      <noten afkomstig="vraag">
         <noot nummer="1" datum="1999-05-14" bron="Argos">Argos, 14 mei 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 5">De politie heeft bij de opsporing van Saman Shwan Muhammad zoveel als mogelijk gehandeld overeenkomstig het CRI-themaboek Vermiste Personen. Zo is op de dag van de vermissing (10 januari 1999) een landelijk opsporingsbericht (via OPS) uitgegaan en zijn nagenoeg alle personen die kort voor Saman’s vermissing contact met hem hebben gehad gehoord. Daarnaast is bekendheid gegeven aan de vermissing door middel van affiches en publicaties in de media. Voorts zijn diverse specialistische, ondersteunende diensten, ook van andere politiekorpsen ingezet. Wel zijn de activiteiten van de politie afgestemd op de bijzondere, complicerende omstandigheden van het geval, zoals de onbekendheid met de verblijfplaats van de vader, het ontbreken van een goed signalement en de – mede door de taalbarrière – minder goede communicatie met de moeder. Op onderdelen is daarom van de in het CRI-themaboek uitgezette lijn afgeweken. Weliswaar was er in deze tijd bij het regiokorps Limburg Zuid nog geen regionale vermissingscoördinator aangesteld, maar dit is niet van invloed geweest op de aanpak. De politie heeft het Openbaar Ministerie op 12 januari 1999 geïnformeerd over de vermissing. Omdat er geen duidelijke aanwijzingen of aanknopingspunten (ook niet op de plaats van verdwijning) waren om te veronderstellen dat er sprake was van een misdrijf, was er voor het Openbaar Ministerie aanvankelijk geen aanleiding om een strafrechtelijk onderzoek te starten. Toen onduidelijkheid bleef bestaan over het lot van Saman en een misdrijf, zoals onttrekking van een minderjarige aan het ouderlijk gezag (art. 279 Wetboek van Strafrecht), niet volledig kon worden uitgesloten, is er een strafrechtelijk onderzoek gestart. Op 9 februari 1999 ontving de politie een fax waarin vermeld was dat Saman in Irak, bij familie, verbleef. Hij zou weggelopen zijn en vervolgens met familie mee naar Irak zijn gegaan. Daarop heeft de politie gesprekken gevoerd met onder andere de moeder en de broer van Saman teneinde de juistheid van het faxbericht te verifiëren. Ook heeft de politie daartoe andere kanalen aangeboord. Er kon echter geen 100% zekerheid worden verkregen. Overigens bleek een onderzoek in Irak niet mogelijk te zijn in verband met het ontbreken van een rechtshulpverdrag. Op 13 maart 1999 heeft de vader van Saman zich gemeld bij de politie. Op basis van onderzoek en het verhoor van de vader acht het Openbaar Ministerie de mogelijkheid dat Saman ontvoerd zou zijn door zijn vader, niet aannemelijk. Omdat er ook geen aanknopingspunten waren om het onderzoek terzake van een ander strafbaar feit voort te zetten heeft het Openbaar Ministerie besloten het actieve strafrechtelijk onderzoek stop te zetten. Zolang geen exacte duidelijkheid bestaat over de toedracht en de huidige verblijfplaats wordt het onderzoek echter nog niet definitief gesloten. De suggestie die in de uitzending is gedaan dat de politie minder energie in dit opsporingsonderzoek heeft gestoken dan zij zou hebben gedaan indien het geen vluchteling had betroffen, is onjuist en berust niet op de feiten. Overigens is de vermiste in het kader van een gezinshereniging naar Nederland gekomen en is dus geen vluchteling. </antwoord>
      <antwoord nummer="3">Het is onjuist dat de politie Limburg-Zuid het standpunt huldigt dat het niet nodig was om via gesprekken met (voormalige) buren en scholen relevante informatie te vergaren omdat het de eigen verantwoordelijkheid is van mensen om zich met informatie bij de politie te melden. Bij elk onderzoek dient een afweging gemaakt te worden welke opsporingsactiviteiten in welk stadium moeten plaatsvinden. In dit concrete geval heeft de politie ervoor gekozen om via de media een algemeen verzoek om informatie uit te laten gaan. Daarnaast is zowel in het opvanghuis waar Saman verbleef als bij personen en instanties uit de vorige woonomgevingen (waaronder de leerplichtambtenaar) informatie ingewonnen. Deze werkwijze is vergelijkbaar met de methode van buurtonderzoek in het Themaboek genoemd om mensen te verzoeken inlichtingen te verstrekken via het uitdelen van een folder. </antwoord>
      <antwoord nummer="4">Direct na de melding van vermissing (op 10 januari 1999) heeft de politie aan de familie verzocht een zo recent mogelijke foto beschikbaar te stellen. Daarnaast heeft de politie tot de Vreemdelingendienst in Capelle aan de IJssel eenzelfde verzoek gericht. Na herhaaldelijk aandringen heeft de familie op 14 januari 1999 een vier jaar oude familiefoto waarop Saman voorkwam, als meest recente beschikbaar gesteld. Die foto is voor het affiche en opsporingsbericht gebruikt. Pas geruime tijd later (op 12 februari 1999) heeft een journalist een recentere foto beschikbaar gesteld, die hij via de basisschool in Capelle aan de Ijssel had verkregen. Op dat moment waren de affiches al verspreid en waren de opsporingsberichten reeds uitgezonden en is besloten de eventuele reacties daarop af te wachten. </antwoord>
      <antwoord nummer="6 en 7">De CRI heeft geen richtlijnen opgesteld voor de opsporing van vermiste kinderen. Wel is onder verantwoordelijkheid van de CRI het CRI-themaboek Vermiste Personen uitgebracht, hetwelk ook van toepassing is op de vermissing van vreemdelingen. Hierover bestaat geen enkel misverstand, ook niet bij het regiokorps Limburg-Zuid, zodat een nadere uniforme uitleg niet noodzakelijk is. Uit het antwoord op de vragen 2 en 5 blijkt dat dit handboek waar mogelijk is gebruikt bij de vermissing van Saman. </antwoord>
      <noten afkomstig="antwoord"/>
   </antwoorden>
</kvr>
