<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over het bericht dat verzekeraars hulpmiddelen liever goedkoop dan goed inkopen. (Ingezonden 26 april 2005); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23143
</item>
         <item attribuut="Inhoud">Vragen naar aanleiding van berichten over rapport 'Kwaliteitsbeleid hulpmiddelen', waarin wordt gesteld dat zorgverzekeraars hulpmiddelen liever goedkoop dan goed inkopen.</item>
         <item attribuut="Rubriek">Gezondheidszorg (Medische hulpmiddelen) Gezondheidszorg (Zorgverzekeringen)</item>
         <item attribuut="Trefwoorden">Medische hulpmiddelen Ziektekostenverzekeraars</item>
         <item attribuut="Vindplaats">Kamervragen met antwoord 2004-2005, nr. 1763, Tweede Kamer</item>
         <item attribuut="Vraagnr_bij_indiening">2040513600</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2005-05-31</item>
         <item attribuut="Datum_indiening">2005-04-26</item>
         <item attribuut="Document-id">KVR23143</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3755" allpagenumbers="3755 3756" vetnummer="2040513600" code="0405tkkvr1763" lopendefooter="Tweede Kamer, vergaderjaar 2004–2005, Aanhangsel" filenaam="KVR23143" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1763" onderwerp="" indiendatum="2005-04-26">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="31 mei 2005), zie ook Aanhangsel Handelingen nr. 1694, vergaderjaar 2004–2005">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het artikel waarin het rapport «Kwaliteitsbeleid Hulpmiddelen» wordt besproken, en waarin wordt gesteld dat verzekeraars hulpmiddelen liever goedkoop dan goed inkopen? <voetnoot nummer="1"/>
      </vraag>
      <vraag nummer="2">Kunt u aangeven hoe het toezicht op de verstrekking van hulpmiddelen door verzekeraars is vormgegeven? Kunt u aangeven welke activiteiten in 2003 en 2004 in het kader van dit toezicht zijn ontplooid, en met welk resultaat? </vraag>
      <vraag nummer="3">Op welke gronden zouden volgens u verzekeraars behoren te beslissen welk hulpmiddel wordt vergoed? Op welke gronden beslissen verzekeraars in de praktijk welk hulpmiddel wordt vergoed? </vraag>
      <vraag nummer="4">Kunt u aangeven hoeveel verzekeraars beschikken over een specialist op het gebied van hulpmiddelen en deze ook betrekken bij de besluitvorming over toewijzing van een hulpmiddel aan een verzekerde? </vraag>
      <vraag nummer="5">Is het waar, zoals door het MKB-Nederland wordt beweerd, dat zorgverzekeraars liever goedkoop over de grens shoppen, en dat ze weigeren de meest geschikte maar duurdere oplossing te vergoeden? Wat is uw mening hierover? </vraag>
      <vraag nummer="6">Deelt u de mening dat verzekerden recht hebben op zorg op maat ten aanzien van hulpmiddelen, en op hulpmiddelen die optimaal zijn, of vindt u dat verzekerden genoegen moeten nemen met standaardproducten van mindere kwaliteit als deze veel goedkoper zijn? Zo ja, waarom? </vraag>
      <vraag nummer="7">Welke instrumenten heeft u om er voor te zorgen dat verzekerden hulpmiddelen krijgen die op hen zijn afgestemd en optimaal zijn? </vraag>
      <vraag nummer="8">Hoe gaat u er voor zorgen dat verzekerden, die premie betalen aan hun verzekeraar, de zorg c.q. hulpmiddelen krijgen die zij nodig hebben? </vraag>
      <noten afkomstig="vraag">
         <noot nummer="1" datum="2005-04-21" bron="De Telegraaf">De Telegraaf, 21 april 2005</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2" voetnoot="1 2 3 4">Ziekenfondsen zijn zelf verantwoordelijk voor de recht- en doelmatige uitvoering van de Ziekenfondswet. Zij moeten daarover verantwoording afleggen aan het College van toezicht op de zorgverzekeringen (CTZ). Verzekeraars zullen zich bijvoorbeeld moeten verantwoorden over hun contractuele relaties met zorgaanbieders/leveranciers die een kwalitatief goed en doelmatig zorgaanbod tegen een redelijke prijs garanderen. Een ziekenfonds zendt jaarlijks aan het College voor Zorgverzekeringen (CVZ) en aan het CTZ een verslag over de uitvoering van de Ziekenfondswet (inclusief de verstrekking van hulpmiddelenzorg) in het voorafgaande kalenderjaar <voetnoot nummer="1"/>. In 2004 zijn belangrijke stappen gezet op weg naar de verdere modernisering van de verantwoording &amp; verslaggeving door zorgverzekeraars. Met externe ondersteuning hebben Zorgverzekeraars Nederland (ZN), CVZ en CTZ tezamen een informatiemodel <voetnoot nummer="2"/>opgezet voor maatschappelijke verantwoording door zorgverzekeraars. Zo dient onder meer te worden ingegaan op het beleid van het ziekenfonds inzake sturing en beheersing, waaronder de dialoogvoering met belanghebbenden, en de prestaties in relatie tot belanghebbenden, waaronder de kwaliteit van de te leveren zorg en de relatie met zorgaanbieders. Naar verwachting zullen zorgverzekeraars in 2005 volgens dit nieuwe model verantwoording afleggen. In de follow-up van het Convenant Doelmatiger Hulpmiddelenvoorziening is extra onderzoek uitgevoerd naar de uitwerking van het convenant door de convenantpartijen ZN en VWS en afzonderlijk door het CVZ en het CTZ <voetnoot nummer="3"/>. Ik heb u daarover geïnformeerd bij schrijven van 18 mei 2004 <voetnoot nummer="4"/>. Verder volgt het CVZ integraal de ontwikkelingen op het terrein van de verstrekking van hulpmiddelen op grond van de Ziekenfondswet en doet daarvan in een jaarlijkse uitgave van de «Monitor hulpmiddelen» verslag. Hoewel ten opzichte van het (hoge) ambitieniveau van het convenant en het ingezette dereguleringstraject nog het een en ander te winnen valt, zijn er géén objectieve aanwijzingen dat niet langer sprake is van een adequate hulpmiddelenverstrekking door zorgverzekeraars. </antwoord>
      <antwoord nummer="3" voetnoot="5 6 7 8">Uitgangspunt is het recht van de ziekenfondsverzekerde op een adequaat functionerend hulpmiddel <voetnoot nummer="5"/>. Dit recht geldt alleen voorzover de verzekerde gelet op zijn behoefte en uit een oogpunt van doelmatige zorgverlening, redelijkerwijs naar aard, inhoud en omvang daarop is aangewezen <voetnoot nummer="6"/>. Ziekenfondsen moeten er zorg voor dragen dat de bij hen ingeschreven verzekerden hun aanspraken tot gelding kunnen brengen <voetnoot nummer="7"/>. Daarbij zijn ziekenfondsen verplicht de nodige maatregelen te treffen ter voorkoming van onnodige verstrekkingen en van uitgaven die hoger zijn dan noodzakelijk <voetnoot nummer="8"/>. Zo hebben ziekenfondsen bij de verstrekking in natura de mogelijkheid om merk, type en leverancier te bepalen. Verder kan het ziekenfonds met de verzekerde overeenkomen dat inzicht moet worden geboden in de van een behandelaar verkregen informatie. Deze informatie kan in de besluitvorming rondom het verstrekken van hulpmiddelenzorg worden meegewogen. In de praktijk wordt meestal een beperkt assortiment bij een beperkt aantal gecontracteerde leveranciers aangeboden waaruit de verzekerde – die op de betreffende hulpmiddelenzorg is aangewezen – een keuze kan maken. Is er bij dit aanbod voor een specifieke gebruiker geen sprake van adequate zorg, dan dient de zorgverzekeraar hiervoor alsnog zorg te dragen. Ik heb geen aanwijzingen dat ziekenfondsen in de praktijk afwijken van de in de wet neergelegde verplichtingen. </antwoord>
      <antwoord nummer="4">Nee. Ik houd geen gegevens bij over de keuzes van individuele ziekenfondsen in de verschillende aanpakmodaliteiten bij de uitvoering van hun wettelijke verplichtingen. Het maken van specifieke keuzes behoort tot de decentrale verantwoordelijkheden van de individuele ziekenfondsen. Daarbij blijft het ziekenfonds aanspreekbaar op de praktijkconsequenties van de gemaakte keuzes. </antwoord>
      <antwoord nummer="5" voetnoot="9">Ik ben het hier niet mee eens. Ik heb mij erover beklaagd dat in het onderzoek – waarop het MKB zijn beweringen baseert -oorzaak en gevolg niet alleen onnavolgbaar, maar ook nogal eens onjuist, aan elkaar worden gekoppeld <voetnoot nummer="9"/>. Het rapport bevat ongedocumenteerde casuïstiek «van horen zeggen» en refereert aan (slechts) impliciete ideeën over doelen en de daarvoor benodigde kwaliteit aan hulpmiddelenzorg. Verder verwijs ik u naar mijn antwoord op vraag 3. </antwoord>
      <antwoord nummer="6">Hiervoor verwijs ik u naar het antwoord op vraag 3. </antwoord>
      <antwoord nummer="7">Het ziekenfonds is, als uitvoerder van de Ziekenfondswet, verantwoordelijk voor de beoordeling van de aanspraken van hun verzekerden. Verzekerden die het niet eens zijn met de beslissing van het ziekenfonds hebben de mogelijkheid hiertegen bezwaar en beroep aan te tekenen. Daarbij kan de toelichting van de behandelaar of deskundigen op het terrein van de hulpmiddelenzorg worden ingebracht ter ondersteuning van het bezwaar. Alvorens een ziekenfonds op een bezwaarschrift beslist moet het ziekenfonds advies inwinnen bij het College voor zorgverzekeringen. </antwoord>
      <antwoord nummer="8">Hiervoor verwijs ik u naar het antwoord op vraag 7. </antwoord>
      <noten afkomstig="antwoord">
         <noot nummer="1">Artikel 43 e, ZFW</noot>
         <noot nummer="2" weblink="http://www.cvz.nl/resources/circ0503_bijl_tcm13-11670.pdf">http://www.cvz.nl/resources/circ0503_bijl_tcm13-11670.pdf</noot>
         <noot nummer="3">ZN en VWS: Ontwikkelingen in de hulpmiddelenzorg bij zorgverzekeraars, verslag van een evaluatieonderzoek, augustus 2003; CVZ: Peiling opvattingen veldpartijen over de eerste tranche deregulering hulpmiddelen, september 2003; en CTZ: Doelmatige inkoop en verstrekking hulpmiddelen, oktober 2003 (Ter inzage gelegd bij het Centraal Informatiepunt Tweede Kamer)</noot>
         <noot nummer="4">Tweede Kamer, vergaderjaar 2003–2004, 24 124, nr. 115</noot>
         <noot nummer="5">Artikel 2, eerste lid, aanhef, van de Regeling hulpmiddelen 1996. Op grond van deze bepaling heeft het ziekenfonds de mogelijkheid zorg op maat te leveren en de individuele omstandigheden van verzekerden te laten meewegen</noot>
         <noot nummer="6">Artikel 2a, eerste lid, van het Verstrekkingenbesluit ziekenfondsverzekering</noot>
         <noot nummer="7">Artikel 8, vijfde lid, van de Ziekenfondswet</noot>
         <noot nummer="8">Artikel 38c van de Ziekenfondswet</noot>
         <noot nummer="9">Zo wordt geopend met een tendentieus buitenlands voorbeeld (pacemakers) los van Nederlandse situatie waarbij niet zorgverzekeraars, maar het management van de instelling verantwoordelijk is voor de (hulpmiddelen)zorg</noot>
      </noten>
   </antwoorden>
</kvr>
