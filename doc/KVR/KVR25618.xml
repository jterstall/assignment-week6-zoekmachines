<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers van Buitenlandse Zaken en van Defensie over het feit dat de gouverneur van Uruzgan, Maulavi Adhul Hakim Munib, op de VN-terroristenlijst staat. (Ingezonden 8 mei 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25618
</item>
         <item attribuut="Inhoud">Vragen naar aanleiding van het feit dat de gouverneur van de Aghaanse priovincie Uruzgan, de heer Maulavi Adhul Hakim Munib, nog steeds op de VN-lijst van terroristen staat en berichten dat het sanctiecomité van de VN zich gaat beraden om Munib van die lijst te schrappen. Als Nederland met Munib samenwerkt, maakt ons land zich schuldig aan schending van bepaalde resoluties van de VN.</item>
         <item attribuut="Rubriek">Criminaliteit en openbare orde (Veiligheid) Internationale betrekkingen (Verenigde Naties)</item>
         <item attribuut="Trefwoorden">Afghanistan Terrorisme VN</item>
         <item attribuut="Vindplaats">Kamervragen met antwoord 2005-2006, nr. 1484, Tweede Kamer</item>
         <item attribuut="Vraagnr_bij_indiening">2050612950</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2006-05-17</item>
         <item attribuut="Datum_indiening">2006-05-08</item>
         <item attribuut="Document-id">KVR25618</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3165" allpagenumbers="3165 3166" vetnummer="2050612950" code="0506tkkvr1484" lopendefooter="Tweede Kamer, vergaderjaar 2005–2006, Aanhangsel" filenaam="KVR25618" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1484" onderwerp="" indiendatum="2006-05-8">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2006-05-17">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Is het waar dat het sanctiecomité van de Verenigde Naties zich op 11 mei 2006 gaat beraden over de vraag of de naam van de gouverneur van Uruzgan, de heer Maulavi Adhul Hakim Munib, van de VN-lijst van terroristen moet worden geschrapt? <voetnoot nummer="1"/>
      </vraag>
      <vraag nummer="2">Hoe groot acht u de kans dat de naam van de heer Munib van de genoemde lijst wordt geschrapt? </vraag>
      <vraag nummer="3">Is het juist om te stellen, dat zolang de heer Munib op de VN-lijst van terroristen staat, samenwerking met deze gouverneur, bijvoorbeeld door Nederland, een schending is van het VN-sanctiebeleid? </vraag>
      <vraag nummer="4">Wat betekent een mogelijke Nederlandse schending van de resoluties 1267 en 1617 voor de geloofwaardigheid van het antiterreur- en sanctiebeleid van de VN? </vraag>
      <vraag nummer="5">Bestaat er volgens u een verschil tussen terroristen waarmee je wel en waarmee je niet kunt samenwerken? </vraag>
      <vraag nummer="6">Is het waar dat de heer Munib, zoals door de Afghaanse autoriteiten wordt beweerd, zich al sinds november 2001 los heeft gemaakt van de Taliban en samenwerkt met de regering Karzai, en zo ja, wat zegt het feit dat de naam van de heer Munib toch jarenlang op de VN-lijst is blijven staan over de kwaliteit van die lijst? </vraag>
      <vraag nummer="7">Bent u op de hoogte van het feit dat de vorige (zeer omstreden) gouverneur van Uruzgan, bij zijn vertrek alle hulp- en vervoermiddelen die hem vanwege zijn ambt ter beschikking stonden, heeft verkocht of meegenomen? </vraag>
      <vraag nummer="8">Bent u tevens op de hoogte van het feit dat de United Nations Assistance Mission in Afghanistan (UNAMA), vanwege het feit dat de heer Munib op de VN-lijst van terroristen staat, niet bereid is de nieuwe gouverneur met hulp- en vervoermiddelen te ondersteunen? </vraag>
      <vraag nummer="9">Kan dit, zeker als de naam van de heer Munib op de lijst blijft staan, negatieve gevolgen hebben voor het Nederlandse streven om meer civiele (VN)-hulporganisaties naar Uruzgan te halen? </vraag>
      <vraag nummer="10">Deelt u de mening dat Nederland niet met de nieuwe gouverneur kan samenwerken zolang hij nog op de VN-lijst staat? </vraag>
      <vraag nummer="11">Heeft de Nederlandse regering (diplomatieke) stappen ondernomen om de Afghaanse regering te steunen in haar streven Munib van de lijst te halen? Zo ja, welke? </vraag>
      <vraag nummer="12">Gaat de minister van Buitenlandse Zaken deze kwestie voor 11 mei 2006 met de Afghaanse autoriteiten bespreken? Zo ja, met welke inzet? </vraag>
      <vraag nummer="13">Bent u bereid deze vragen vóór 16 mei a.s. te beantwoorden? </vraag>
      <noten afkomstig="vraag">
         <noot nummer="1">Het betreft de lijst die op basis van de resoluties 1267 en 1617 is opgesteld</noot>
      </noten>
   </vragen>
   <antwoorden aantal="9">
      <antwoord nummer="1 en 2">De eerstvolgende bijeenkomst van het VN-sanctiecomité ex VN-Veiligheidsraadresolutie 1267 zal medio mei plaatsvinden. Besluitvorming in het VN-sanctiecomité geschiedt op basis van consensus. Met uitzondering van één permanent lid van de Veiligheidsraad kunnen alle leden van het VN-sanctiecomité thans instemmen met het verwijderen van de heer Munib van genoemde lijst. Het is ongewis of er tijdens de eerstvolgende bijeenkomst van het sanctiecomité consensus zal zijn om Munib van de lijst te verwijderen. </antwoord>
      <antwoord nummer="3 en 10">De Nederlandse regering heeft contact gehad met het juridische bureau van de VN over geoorloofde samenwerkingsvormen met Munib. De VN-Veiligheidsraadresolutie legt geen verbod op contacten met personen op de lijst. Wel geldt er voor hen een inreisverbod, een wapenembargo en dienen hun financiële tegoeden te worden bevroren. </antwoord>
      <antwoord nummer="4 en 5">De Nederlandse regering handelt conform de bepalingen van resoluties 1267 en 1617, ook voor wat betreft de heer Munib. </antwoord>
      <antwoord nummer="6">Zoals de regering reeds stelde in haar brief van 18 april 2006 (kamerstuk 27 925), was Munib ten tijde van de Taliban onderminister voor tribale zaken en grenszaken. Uit hoofde van die functie werd hij destijds op de VN-sanctielijst geplaatst. Doordat hij daarna het nationale verzoeningsprogramma voor oud-Taliban heeft doorlopen, aanvaardt de centrale regering in Kaboel zijn verleden. De Afghaanse autoriteiten, maar ook leden van het sanctiecomité, kunnen het initiatief nemen een verzoek in te dienen om een persoon van de sanctielijst te doen verwijderen. Er zijn in dit proces vertragingen opgetreden. De Afghaanse regering heeft eind 2005 bij de VN een gemotiveerd verzoek ingediend om de heer Munib te laten verwijderen van de sanctielijst. De lijst met namen behorende bij VN-Veiligheidsraadresolutie 1267 is niet statisch. In het verleden zijn personen daarvan verwijderd, en zijn personen toegevoegd. </antwoord>
      <antwoord nummer="7">De regering hebben ook berichten van deze strekking bereikt. </antwoord>
      <antwoord nummer="8 en 9">Interne richtlijnen van de VN leggen beperkingen op aan bepaalde vormen van (financiële) contacten tussen de VN (ondermeer UNAMA) en gouverneur Munib. Daarom steunt Nederland het streven van de Afghaanse autoriteiten om de heer Munib van de betreffende sanctielijst te laten verwijderen. Een en ander legt echter geen beperkingen op aan het Nederlandse streven om (civiele) hulporganisaties naar Uruzgan te halen en om wederopbouw in de provincie te faciliteren. </antwoord>
      <antwoord nummer="11">De Nederlandse regering heeft leden van het VN-sanctiecomité via bilaterale demarches gewezen op het (Afghaanse) belang dat gemoeid is bij het spoedig verwijderen van de heer Munib van de VN-sanctielijst. </antwoord>
      <antwoord nummer="12">Ik heb dit vraagstuk op 7 mei in Kaboel besproken met President Karzai en met de Minister van Buitenlandse Zaken, de heer Spanta. Beiden beklemtoonden de urgentie die Afghanistan geeft aan het verwijderen van gouverneur Munib van de VN-sanctielijst. </antwoord>
      <antwoord nummer="13">Ja. </antwoord>
      <noten afkomstig="antwoord"/>
   </antwoorden>
</kvr>
