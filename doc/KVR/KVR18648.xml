<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Kruijsen (beiden PvdA) aan de minister van Volkshuisvesting, Ruimtelijke Ordening en Milieubeheer over mogelijke overheadkosten van woningcorporaties in relatie tot huurprijsverhoging. (Ingezonden 2 september 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18648
</item>
         <item attribuut="Rubriek">Consument (Algemeen) Volkshuisvesting (Woninghuren) Volkshuisvesting (Woningmarkt)</item>
         <item attribuut="Trefwoorden">Woningbouwverenigingen Woninghuren Woningmarkt</item>
         <item attribuut="Vindplaats">Kamervragen met antwoord 2003-2004, nr. 109, Tweede Kamer</item>
         <item attribuut="Vraagnr_bij_indiening">2020316560</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Kruijsen</persoon>
         </item>
         <item attribuut="Datum_reaktie">2003-10-06</item>
         <item attribuut="Datum_indiening">2003-09-02</item>
         <item attribuut="Document-id">KVR18648</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="235" allpagenumbers="235 236" vetnummer="2020316560" code="0304tkkvr109" lopendefooter="Tweede Kamer, vergaderjaar 2003–2004, Aanhangsel" filenaam="KVR18648" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="109" onderwerp="" indiendatum="2003-09-2">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Kruijsen</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-10-6">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Bent u op de hoogte van het onderzoek naar overheadkosten in de publieke sector, waaruit blijkt dat de gemiddelde kosten voor overhead bij woningbouwcorporaties 30% bedragen? <voetnoot nummer="1"/>
      </vraag>
      <vraag nummer="2">Zijn er woningbouwcorporaties waar de kosten van de overhead lager zijn dan de vastgestelde gemiddelde overhead van 30%? Zijn er ook corporaties waarvan de overhead beduidend hoger is dan 30%? </vraag>
      <vraag nummer="3">Heeft het Centraal Fonds voor de Volkshuisvesting als financieel toezichthouder inzicht in de kosten voor de overhead? Zo ja, kunt u dan de tien corporaties met de hoogste en de laagste overhead noemen? Zo neen, wat gaat u eraan doen om ervoor zorg te dragen dat het Centraal Fonds voor de Volkshuisvesting dit inzicht wel krijgt? </vraag>
      <vraag nummer="4">Wat is de verklaring voor de hoge overheadkosten bij woningbouwcorporaties? </vraag>
      <vraag nummer="5">Wat is de verklaring voor de verschillen in de hoogte van de overheadkosten bij woningbouwcorporaties? </vraag>
      <vraag nummer="6">Wat is uw oordeel over de geconstateerde gemiddelde overheadkosten van 30%? Bent u van mening dat 30% te hoog is? </vraag>
      <vraag nummer="7">Hebt u als toezichthouder wel eens aanwijzingen gegeven aan woningbouwcorporaties die hoge overheadkosten hebben? Zo ja, aan welke corporaties en wanneer? Zo neen, waarom niet? </vraag>
      <vraag nummer="8">Hebt u mogelijkheden om op te treden tegen corporaties met hoge overheadkosten? Zo neen, wat gaat u daaraan doen? </vraag>
      <vraag nummer="9">Bent u bereid om elke twee jaar de overheadkosten van de afzonderlijke woningbouwcorporaties te publiceren op internet, zodat huurders en gemeenten corporaties die hoge overheadkosten hebben kunnen aanspreken? </vraag>
      <vraag nummer="10">Blijkt uit het onderzoek ook dat bij fusies van woningcorporaties de totale directiekosten voor én na fusie in de meeste gevallen niet significant gedaald zijn? </vraag>
      <vraag nummer="11">Vindt u het tegen de achtergrond van deze hoge overheadkosten acceptabel dat de huurprijzen verhoogd worden? </vraag>
      <vraag nummer="12">Bent u op de hoogte van het feit dat er lange wachtlijsten zijn voor huurwoningen en dat huurders geen echte keuze hebben om woningen te huren van corporaties met lage overheadkosten? </vraag>
      <vraag nummer="13">Acht u het tegen deze achtergrond noodzakelijk om corporaties die hoge overheadkosten hebben te beperken in hun mogelijkheden om hun inefficiency af te wentelen op de huurders? </vraag>
      <noten afkomstig="vraag">
         <noot nummer="1" datum="2003-08-26" bron="NRC-Handelsblad">NRC-Handelsblad, 26 augustus 2003, p. 3</noot>
      </noten>
   </vragen>
   <antwoorden aantal="7">
      <antwoord nummer="1">Ik ben zowel op de hoogte van het artikel in NRC-handelsblad van 26 augustus 2003, als van het onderzoeksrapport van de onderzoekers drs. M.P.M. Huijben en dr. A. Geurtsen RC van Berenschot. </antwoord>
      <antwoord nummer="2 en 5">In het onderzoeksrapport wordt niet ingegaan op verschillen tussen de diverse geënquêteerde organisaties, derhalve ook niet op verschillen tussen de woningcorporaties die aan de enquête hebben meegedaan. Uit mondelinge navraag bij de heer Huijben blijkt evenwel, dat de overhead bij de geënquêteerde woningcorporaties nagenoeg even groot is. </antwoord>
      <antwoord nummer="3 en 9">De (financiële) jaarverslagen van de woningcorporaties geven geen inzicht in de opbouw van de organisatie. Het CFV heeft om die reden geen inzicht in de opbouw van de overhead. Het is mij dan ook niet mogelijk om elke twee jaar de overheadkosten te publiceren. Daarnaast vind ik, dat de interne toezichthouder van een corporatie verantwoordelijk is voor de beoordeling van de doelmatigheid van de opbouw van de organisatie. Gezien het antwoord op vragen 4, 6 en 7 zie ik ook geen aanleiding om het voor het CFV mogelijk te maken dergelijk inzicht wel te kunnen krijgen. </antwoord>
      <antwoord nummer="4, 6 en 7">Tot de overhead rekent het onderzoeksrapport alle centrale en decentrale afdelingen, die belast zijn met: – management, bestuur en ondersteuning – personeel en organisatie – informatisering en automatisering – financiën en control – communicatie – juridische zaken – facilitaire dienst en – de secretariaten. Deze afdelingen leveren bijdragen aan onder meer het sturen van de organisatie, aan het opzetten en voeren van een goede administratie, aan beleidsontwikkeling, aan de advisering van het management over de vele investeringsbeslissingen, aan communicatie met in dit geval onder meer de huurders(organisaties) en aan de dienstverlening. Blijkens het onderzoeksrapport is het dienstverleningsniveau, de professionaliteit van de medewerkers en de snelheid waarmee organisaties met circa 30% overhead nieuwe ontwikkelingen omarmen veel groter dan bij instanties met een overhead die (veel) lager is dan 30%. Volgens het onderzoeksrapport zijn bij organisaties met circa 30% overhead de effectiviteit, de kwaliteit en de zorgvuldigheid van hogere waarde dan efficiency. Ik ben van mening, dat efficiency juist voor een instelling met een maatschappelijke taak geen doel op zich mag zijn. Ik vind het een goede zaak, dat aan de hiervoor genoemde onderwerpen een zodanige aandacht wordt besteed, dat de woningcorporaties zowel intern als extern { richting huurders(organisaties), gemeenten, overheid, collega woningcorporaties en overige marktpartijen } goed functioneren. Het geven van een aanwijzing lag en ligt daarom dan ook niet in de rede. De interne toezichthouder dient er uiteraard op toe te zien, dat de overhead geen te grote proporties aanneemt en dat de met die overhead gemoeide kosten een verantwoorde besteding betreffen. Overigens wil ik er op wijzen, dat de kosten van het personeel, dus ook van bedoelde overhead, gemiddeld hooguit enkele procenten vormen van de totale financiële lasten van een woningcorporatie. </antwoord>
      <antwoord nummer="8">Ik kan woningcorporaties, die een ondoelmatig financieel beleid voeren op grond van artikel 41 juncto de artikelen 21 en 22 van het Besluit beheer sociale-huursector een aanwijzing geven zodanig te handelen, dat strijdigheid met het belang van de volkshuisvesting wordt opgeheven. Van een dergelijke strijdigheid is hier overigens geen sprake. Zoals in het antwoord op de vragen 4, 6 en 7 reeds aangegeven, betreft het hebben van een overhead van circa 30% juist een goede uitvoering van de volkshuisvestingstaken van de woningcorporaties. </antwoord>
      <antwoord nummer="10">In het onderzoeksrapport wordt niet ingegaan op fusies. </antwoord>
      <antwoord nummer="11, 12 en 13">Zoals uit de voorgaande antwoorden moge blijken, betekent het hebben van een overhead van circa 30% niet, dat inefficiënt wordt omgegaan met volkshuisvestelijke middelen. Juist van het tegendeel is sprake. Er is, ondanks dat overheadpercentage van circa 30 en binnen een sluitende exploitatie, bij alle woningcorporaties de laatste jaren immers sprake van een gematigd huurverhogingbeleid. Ten aanzien van de keuze voor een woning geldt bovendien, dat huurders niet kijken naar hoge dan wel lage overheadkosten, maar naar de prijs – kwaliteit verhouding van het gebodene. Dit geldt zowel in een gespannen als in een ontspannen woningmarkt. </antwoord>
      <noten afkomstig="antwoord"/>
   </antwoorden>
</kvr>
