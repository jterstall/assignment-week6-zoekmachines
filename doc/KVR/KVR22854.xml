<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Heemskerk en Waalkens (beiden PvdA) aan de ministers van Landbouw, Natuur en Voedselkwaliteit en van Economische Zaken over de uitspraak van de NMa inzake boetes voor de garnalensector. (Ingezonden 12 januari 2005); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22854
</item>
         <item attribuut="Inhoud">Betreft de uitspraak met kenmerk NMa 04-32/28-12-2004.</item>
         <item attribuut="Rubriek">Handel en economie (Mededinging) Strafrecht en strafprocesrecht (Straffen) Visserij (Zeevisserij)</item>
         <item attribuut="Trefwoorden">Geldboetes Mededinging Zeevisserij</item>
         <item attribuut="Vindplaats">Kamervragen met antwoord 2004-2005, nr. 1496, Tweede Kamer</item>
         <item attribuut="Vraagnr_bij_indiening">2040506150</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Heemskerk</persoon>
            <persoon partij="PvdA">Waalkens</persoon>
         </item>
         <item attribuut="Datum_reaktie">2005-04-27</item>
         <item attribuut="Datum_indiening">2005-01-12</item>
         <item attribuut="Document-id">KVR22854</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3191" allpagenumbers="3191 3192 3193" vetnummer="2040506150" code="0405tkkvr1496" lopendefooter="Tweede Kamer, vergaderjaar 2004–2005, Aanhangsel" filenaam="KVR22854" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1496" onderwerp="" indiendatum="2005-01-12">
         <vrager partij="PvdA" oorsprong="parlement">Heemskerk</vrager>
         <vrager partij="PvdA" oorsprong="parlement">Waalkens</vrager>
         <vraagt-aan>de ministers van Landbouw, Natuur en Voedselkwaliteit en van Economische Zaken</vraagt-aan>
      </vraagdata>
      <antwoorddata antwoorddatum="2005-04-27">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de uitspraak van de Nederlandse Mededingingsautoriteit over boetes voor de garnalensector? <voetnoot nummer="1"/>
      </vraag>
      <vraag nummer="2">Waarom is de opgelegde boete verlaagd? Waarom wijkt de feitelijke grondslag voor de hoogte van de boetes, zoals omzetgegevens, zo sterk af van de vorige grondslag? </vraag>
      <vraag nummer="3">Klopt het dat in de uitspraak van de NMa rekening is gehouden met het feit dat de overheid de indruk heeft gewekt niet afwijzend te staan tegenover het maken van afspraken over vangstbeperkingen? </vraag>
      <vraag nummer="4">Is het minister van Landbouw, Natuur en Voedselkwaliteit op de hoogte geweest van deze afspraken? Waarom stond het ministerie van Landbouw, Natuur en Voedselkwaliteit welwillend tegenover het maken van afspraken over vangstbeperkingen? </vraag>
      <vraag nummer="5">Als het ministerie van Landbouw, Natuur en Voedselkwaliteit op de hoogte was en ingestemd heeft met deze afspraken, vindt u het dan logisch dat de sector moet opdraaien voor de boetes? </vraag>
      <vraag nummer="6">Hoe verhouden deze afspraken zich met de afspraken die door Duitse en Deense producentenorganisaties worden gemaakt? </vraag>
      <vraag nummer="7">Neemt de NMa in haar oordeel een andere positie in dan haar counterparts in Duitsland en Denemarken? Zo ja, waarop is dat gebaseerd? </vraag>
      <vraag nummer="8">Wat vindt u van de lengte van de termijn van de totale NMa-procedure en van de mogelijke gevolgen voor de sector als gevolg van de gecreëerde onzekerheid? Welke lessen trekt de NMa uit deze zaak ten aanzien van haar boetebeleid? </vraag>
      <noten afkomstig="vraag">
         <noot nummer="1">NMa 04-32/28-12-2004</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De directeur-generaal van de Nederlandse Mededingingsautoriteit (NMa) heeft bij zijn beslissing op de bezwaarschriften tegen zijn besluit van 14 januari 2003 inzake de garnalenvisserij, enkele bezwaren gegrond geacht waardoor de totaalsom van opgelegde boetes werd verlaagd van € 13,8 miljoen naar € 6,2 miljoen. Zo acht de directeur-generaal van de NMa – na advies daartoe van de Adviescommissie bezwaarschriften Mededingingswet – deelname van de «kleinere handelaren» aan de afspraken in het kader van het zogenaamde Trilateraal Overleg en aan belemmering van de toetreding van een nieuwe handelaar niet langer aannemelijk. Dit Trilaterale Overleg betrof een regulier overleg tussen Nederlandse, Duitse en Deense producentenorganisaties voor de garnalenvisserij, waarbij ook de groothandelaren betrokken waren. De in 2003 aan de «kleinere handelaren» opgelegde hoetes voor beide genoemde gedragingen komen daarmee voor hen te vervallen. De Adviescommissie in deze bezwaarzaak gaf aan dat naar haar mening de directeur-generaal van de NMa voorafgaand aan het nemen van het bestreden besluit onvoldoende zorgvuldig heeft gehandeld bij het opvragen van bescheiden en het op basis van die bescheiden vaststellen van de betrokken omzet. Dergelijke cijfers zijn van groot belang bij de uiteindelijke boetetoemeting. De Adviescommissie had met name bedenkingen tegen het hanteren van schattingen indien de gegevens (nog) niet volledig zijn. Conform het advies van de Adviescommissie heeft de directeur-generaal enkele malen bij verschillende partijen schriftelijk aanvullende informatie opgevraagd. Dit leidde gedeeltelijk tot een andere bepaling van de betrokken omzet en de boetegrondslag, met name voor de betrokken groothandelaren, omdat hun inkoop bij andere handelaren niet langer in de betrokken omzet is betrokken. Ook is de boetefactor bij het bepalen van de boete voor de afspraken in het kader van het Trilateraal Overleg aangepast. </antwoord>
      <antwoord nummer="3">Ja. Uit de uitspraak van de NMa blijkt dat de Landwirtschaftskammer Weser-Ems en het Productschap Vis kennis droegen van de gedragingen waartegen de NMa is opgetreden, althans het aandeel daarin van de producentenorganisaties. Volgens het besluit van de NMa werd bij de producentenorganisatie de indruk gewekt dat deze instanties – in het kader van de behartiging van de visserijbelangen die zij vooropstelden – niet afwijzend stonden tegenover de afspraken in het kader van het Trilateraal Overleg, met inbegrip van afspraken over quotering van vangsten. De directeur-generaal van de NMa wenst in zijn beslissing op bezwaar met de opstelling van de genoemde instanties rekening te houden en hij acht het na heroverweging passend deze duidelijker te verdisconteren dan in het bestreden besluit is gedaan. De boetefactor bij het bepalen van de boete voor de afspraken in het kader van het Trilateraal Overleg is daarom bijgesteld van factor 2 naar factor 1,5. </antwoord>
      <antwoord nummer="4">Op basis van de destijds geldende bepalingen van de marktordening konden producentenorganisaties (PO) worden opgericht met het doel «geëigende maatregelen te treffen voor de rationele beoefening van de visserij en de verbetering van de voorwaarden voor de verkoop van hun producten», In dit kader hadden de PO’s de mogelijkheid voor de aangesloten vissers tot een zekere planning van de visserijactiviteiten te komen. De regulerende bevoegdheden die producentenorganisaties op basis van de destijds geldende marktordening uitoefenden, betreffen echter uitsluitend de binnen producentenorganisaties verenigde vissers. LNV is op de hoogte geweest van de afspraken in het kader van de marktordening en stond positief tegenover het gebruik van deze door de marktordening geboden instrumenten. Afspraken tussen de producentenorganisaties en de groothandelaren die hebben geleid tot oplegging van boetes door de NMa wegens strijd met het mededingingsrecht, zijn ook niet toegestaan op grond van de marktordening. Van formele of informele instemming van ambtelijk of politiek LNV met laatstgenoemde afspraken was geen sprake. De toenmalige bewindslieden van LNV waren niet op de hoogte van deze afspraken. Evenmin zijn er aanwijzingen gevonden dat individuele ambtenaren van LNV daarvan daadwerkelijk op de hoogte zouden zijn geweest. </antwoord>
      <antwoord nummer="5">De PO’s zijn verantwoordelijk voor de naleving van de regels die op hun gedragingen en die van hun leden van toepassing zijn. De omstandigheid dat, zoals uit het antwoord op vraag 3 blijkt, sommige instanties op de hoogte waren van gedragingen waartegen de NMa is opgetreden doet hier niets aan af. Met dit gegeven is echter wel rekening gehouden bij het bepalen van de strafmaat. Zoals in vraag 3 reeds is opgemerkt is de boetefactor voor het bepalen van de boete in het besluit dan ook verlaagd. De rol van LNV hij de activiteiten van producentenorganisaties in dit verband was destijds beperkt tot de erkenning van PO’s en betrof niet het goedkeuren van hun werkprogramma’s of andere afspraken van PO’s. Zoals aangegeven bij het antwoord van op vraag 4, was van formele of informele instemming van LNV met de door de NMa beboete afspraken dan ook geen sprake. </antwoord>
      <antwoord nummer="6">Er is geen sprake van gedragingen van Nederlandse producentenorganisaties die wél en (diezelfde) gedragingen van buitenlandse producentenorganisaties die niet door de Nma zijn beboet. Het NMa-besluit heeft betrekking op afspraken waarbij zowel Nederlandse als Duitse en Deense producentenorganisaties (en Nederlandse groothandelaren) betrokken zijn en op een uitsluitingsactie die uitsluitend een Nederlandse aangelegenheid was, Uiteraard is hierbij geen onderscheid naar nationaliteit gemaakt. Bij de boetetoemeting door de NMa staan de effecten van deze afspraken en gedragingen op de Nederlandse markt centraal. Er zijn in deze zaak verschillen in beboeting tussen de Nederlandse en buitenlandse producentenorganisaties. Deze verschillen vloeien voort uit al dan niet deelname aan de tweede overtreding – de actie tot uitsluiting van een nieuwe handelaar. De Duitse en Deense producentenorganisaties hebben geen deel gehad aan het uitsluiten van een nieuwe Nederlandse handelaar en zijn hiervoor dus ook niet beboet. Maar wat betreft de eerste overtreding – de mededingingsbeperkende afspraken in het Trilateraal Overleg – zijn er geen verschillen in beboeting tussen de Nederlandse en buitenlandse producentenorganisaties. </antwoord>
      <antwoord nummer="7">Voor zover mij bekend, is de Deense mededingingsautoriteit vanwege redenen van prioriteitstelling niet overgegaan tot handhavend optreden. Het onderzoek van het Duitse Bundeskartellamt loopt nog. Hieruit kan niet worden afgeleid, dat de Deense en Duitse mededingingsautoriteiten een ander oordeel dan de NMa zouden hebben over deze zaak. Ik wijs in dit verband op Verordening 1/2003, welke verplicht tot nauwe samenwerking tussen nationale mededingingsautoriteiten bij de toepassing van de communautaire mededingingsregels. </antwoord>
      <antwoord nummer="8">Zoals de minister van LNV reeds aangaf in zijn brief aan de Kamer van 29 juni 2004 (kenmerk TRCJZ/2004/4493), is een bezwaarzaak als deze omvangrijk en ingewikkeld. Zo werden door de zestien verschillende partijen met vaak uiteenlopende belangen uitgebreide bezwaarschriften ingediend en mondelinge zienswijzen naarvoren gebracht waarop de NMa moet reageren. De directeur-generaal van de NMa is in de bezwaarprocedure gehouden tot een totale heroverweging van het bestreden besluit, inclusief bijvoorbeeld de boetetoemeting. Het is niet uitzonderlijk dat in verband met het betrachten van de vereiste zorgvuldigheid, het nemen van een beslissing op bezwaar over complexe materie de nodige tijd vergt. Ter illustratie daarvan twee voorbeelden. Ten eerste, zoals aangegeven in antwoord op vraag 2 heeft de directeur-generaal van de Nma conform het advies van de Adviescommissie enkele malen bij verschillende partijen schriftelijk aanvullende informatie opgevraagd om de betrokken omzet – en dus de boetegrondslag – nader te kunnen bepalen. Ten tweede is (pas) op 21 oktober 2004 Verordening 1767/2004 van de Commissie tot wijziging van Verordening 2318/2001 van de Commissie betreffende de erkenning van producentenorganisaties in de sector visserij en aquacultuur van kracht geworden. De directeur-generaal van de NMa heeft hierop op 1 november 2004 aan partijen kenbaar gemaakt dat hij deze wijzigingsverordening zou betrekken in het te nemen besluit op bezwaar en hen in de gelegenheid gesteld op de wijzigingsverordening te reageren. Dergelijke – noodzakelijke en zorgvuldige – stappen om tot een heroverweging van het bestreden besluit te komen, kosten zowel deNMa als marktpartijen tijd. Daar komt bij, dat de wetgever in artikel 92 van de Mededingingswet een Adviescommissie bezwaarschriften als bedoeld in artikel 7:13 Algemene wet bestuursrecht verplicht stelt ter voorbereiding van het besluit op bezwaar. Ook deze stap kost tijd, maar komt de zorgvuldigheid van het besluit op bezwaar onmiskenbaar ten goede. Het boetebeleid van de NMa is neergelegd in de zgn. Richtsnoeren Boetetoemeting (Stcrt. 2001, 248, p. 90 van 21 december 2001). De vraag «welke lessen de NMa trekt uit deze zaak ten aanzien van haar boetebeleid» impliceert dat deze Richtsnoeren Boetetoemeting aanpassing behoeven na deze beslissing op bezwaar. Mij komt dat onjuist voor: de Richtsnoeren Boetetoemeting waren en zijn – ook voor de Adviescommissie bezwaarschriften – onomstreden, Vergelijk het met een wiskundige formule: in vergelijking met de primaire zaak zijn in deze bezwaarzaak de variabelen aangepast (bijvoorbeeld minder betrokkenen bij de afspraken in het Trilateraal Overleg), maar de formule niet. De uitkomst is dan inderdaad een andere, maar dat verplicht nog niet tot aanpassing van de formule. </antwoord>
      <noten afkomstig="antwoord"/>
   </antwoorden>
</kvr>
