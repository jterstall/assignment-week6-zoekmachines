<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over de voorgenomen sluiting van het arbeidsbureau Centrum-West in de Schilderswijk te Den Haag (Ingezonden 3 mei 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1485
</item>
         <item attribuut="Rubriek">Arbeid (Arbeidsbemiddeling)</item>
         <item attribuut="Trefwoorden">RBA's</item>
         <item attribuut="Vindplaats">Kamervragen met antwoord 1994-1995, nr. 841, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1995-05-30</item>
         <item attribuut="Datum_indiening">1995-05-03</item>
         <item attribuut="Document-id">KVR1485</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1713" allpagenumbers="1713 1714" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="841" onderwerp="" indiendatum="1995-05-3">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1995-05-30">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Heeft het RBA te Den Haag zich voorgenomen het arbeidsbureau Centrum-West in de Schilderswijk te Den Haag te sluiten? </vraag>
      <vraag nummer="2">Hoe beoordeelt u dit voornemen tegen de achtergrond van het feit dat dit arbeidsbureau pas sinds medio 1994 operationeel is, gelegen is in een wijk met een hoog percentage moeilijk bemiddelbare werkzoekenden en volgens de eerste evaluatiegegevens bovengemiddelde plaatsingsresultaten heeft geboekt? </vraag>
      <vraag nummer="3">Welke mogelijkheden zijn er om, in afwachting van de uitkomst van de binnenkort in de Kamer te voeren beraadslaging over plaats en taak van de arbeidsvoorzieningsorganisatie, te voorko´men dat genoemd arbeidsbureau zal sluiten? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja </antwoord>
      <antwoord nummer="2" voetnoot="1">Uit informatie van het Regionaal Bestuur voor de Arbeidsvoorziening Den Haag/Delft is mij het volgende gebleken. Het bestuur Den Haag/Delft is op 1 juli 1993 de decentralisatie van zijn vestigingen overgegaan. Dit resulteerde in de totstandkoming van een vijftal vestigingen van het arbeidsbureau in Den Haag. Centrum-West is e´e´n van die vestigingen. Als gevolg van de nadien opgelegde bezuinigingen door het Centraal Bestuur voor de Arbeidsvoorziening dienen de beheerskosten fors te worden teruggebracht, mede teneinde de beleidsinstrumenten en -gelden zoveel mogelijk te ontzien. Dit kan niet anders dan gevolgen hebben voor de huisvesting en het personeel. In maart jongstleden is daarom door het Regionaal Bestuur voor de Arbeidsvoorziening ondermeer besloten tot het handhaven van een absolute personeelsstop en het zoveel mogelijk herplaatsen van personeel van indirecte naar directe functies. Overwogen is voorts de formatie op alle vestigingen in te krimpen. Hiervan is afgezien omdat bepaalde vestigingen dan qua bezetting beneden een kritische ondergrens zakken. Sluiting van vestigingen bleek daarom noodzakelijk. Besloten is tot sluiting van het arbeidsbureau Centrum-West en het Top Centre te Delft. Bij de keuze van de vestiging Centrum-West heeft het RBA de volgende factoren in overweging genomen. Sluiting van de vestigingen in Delft, Naaldwijk of Zoetermeer is uit oogpunt van regionale spreiding niet mogelijk. Opdeling van Centrum-West is vanwege de ligging het minst ingrijpend voor wijzigingen in de uitvoeringsorganisatie. Ondanks de goede inspanning van 1994 en het behalen van de overeengekomen taakstellingen heeft Centrum-West binnen Den Haag het laagste aantal plaatsingen (in 1994 ook van langdurig werklozen), per fte-medewerker. Van belang is voorts dat de individuele trajectbemiddeling in Den Haag wordt uitgevoerd door Werkraat. De arbeidsbureaus richten zich vooral op de vraagzijde. De inspanningen inzake individuele trajectbemiddeling ten behoeve van de bewoners in het betrokken gebied zijn niet in het geding. De uiteindelijke plaatsing in regulier werk kan vervolgens plaatsvinden vanuit de andere vestigingen. Dit alles laat onverlet het belang van de aanwezigheid van een laagdrempelige en goed bereikbare voorziening in zg. achterstandswijken. In het kabinetsstandpunt inzake de evaluatie van de Arbeidsvoorzieningswet <voetnoot nummer="1"/>is als uitgangspunt neergelegd dat het wenselijk is dat Arbeidsvoorziening en de uitkeringsorganen sociale zekerheid hun dienstverlening zoveel mogelijk coo¨rdineren door het combineren van loketfuncties. Gelet op de omvang van de aan de arbeidsmarkt gerelateerde problemen in de grote steden ligt het voor de hand vooral daar met voorrang aan de realisatie van een dergelijke gecoo¨rdineerde dienstverlening te werken, aldus het kabinetsstandpunt. Ik zal daarom aan het Regionaal Bestuur voor de Arbeidsvoorziening in de Regio Den Haag/Delft en het college van Burgemeester en Wethouders in Den Haag verzoeken te bezien op welke wijze het al mogelijk is een gezamenlijke voorziening te scheppen. </antwoord>
      <antwoord nummer="3">De inrichting van de arbeidsvoorzieningsorganisatie in de regio wordt door de Arbeidsvoorzieningswet opgedragen aan het Regionaal Bestuur. Een formele mogelijkheid om het besluit door de minister van SZW te laten schorsen of te vernietigen is niet aanwezig. Het CBA kan het RBA uiteraard verzoeken het besluit op te schorten of te wijzigen. Gezien de argumenten en overwegingen, hierboven weergegeven, zal ik via de overheidsvertegenwoordiging in het CBA erop aandringen door middel van overleg te bevorderen dat bundeling van dienstverlening zoals door het kabinet beoogd ter plekke zal plaatsvinden. </antwoord>
      <noten afkomstig="antwoord">
         <noot nummer="1">TK 1994–1995, 21 477, nr. 52</noot>
      </noten>
   </antwoorden>
</kvr>
