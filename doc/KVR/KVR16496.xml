<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koopmans en Atsma (beiden CDA) aan de minister en de staatssecretaris van Landbouw, Natuurbeheer en Visserij over de Blackhead-problematiek van de kalkoenenhouderij. (Ingezonden 2 oktober 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16496
</item>
         <item attribuut="Inhoud">Bij kalkoenen en kippen in Europa zou in toenemende mate sprake zijn van de zeer besmettelijke ziekte Blackhead.</item>
         <item attribuut="Rubriek">Veeteelt (Pluimvee) Veeteelt (Veeziekten)</item>
         <item attribuut="Trefwoorden">Pluimvee Veeziekten</item>
         <item attribuut="Vindplaats">Kamervragen met antwoord 2002-2003, nr. 192, Tweede Kamer</item>
         <item attribuut="Vraagnr_bij_indiening">2020300960</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Koopmans</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">2002-10-22</item>
         <item attribuut="Datum_indiening">2002-10-02</item>
         <item attribuut="Document-id">KVR16496</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="403" allpagenumbers="403 404" vetnummer="2020300960" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16496" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="192" onderwerp="" indiendatum="2002-10-2">
         <vrager partij="CDA" oorsprong="parlement">Koopmans</vrager>
         <vrager partij="CDA" oorsprong="parlement">Atsma</vrager>
         <vraagt-aan>de minister en de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2002-10-22">
         <antwoorder functie="staatssecretaris" ministerie="Landbouw, Natuurbeheer en Visserij">Odink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat er in Europa bij kalkoenen (en kippen) in toenemende mate sprake is van de zeer besmettelijke ziekte Blackhead? Is het u bekend dat deze ook in Nederland voorkomt? </vraag>
      <vraag nummer="2">Kunt u inzicht geven in de mate van risico op de ziekte Blackhead bij de huisvesting van kippen en/of kalkoenen op de meer traditionele wijze in bijvoorbeeld legbatterijen of bij meer alternatieve huisvesting met een uitloop? </vraag>
      <vraag nummer="3">Is het u bekend dat de Europese Commissie een voorstel aan de Europese Landbouwraad heeft gedaan om het preventieve middel Nifursol per 31 maart 2003 van de markt te halen? Welk standpunt heeft de Nederlandse regering hierbij, wetende dat er dan geen enkel preventief noch curatief middel meer is toegelaten om Blackhead te voorkomen of bestrijden? </vraag>
      <vraag nummer="4">Is het u bekend dat er momenteel door de registratiehouder van het product Nifursol aanvullend onderzoek wordt uitgevoerd om Nifursol te ondersteunen? Maar dat er geen voorzieningen getroffen zijn om het verbod van 31 maart 2003 ongedaan te maken indien dit onderzoek tot positieve resultaten leidt en er dus geen aanleiding meer is het product van de markt te halen? </vraag>
      <vraag nummer="5">Zult u zich in dat geval ten behoeve van de pluimveeindustrie inzetten om – door gebruik te maken van de u ten dienste staande mogelijkheden in de Europese Unie – te voorkomen dat het product Nifursol van de markt wordt gehaald? </vraag>
      <vraag nummer="6">Op welke wijze moet de kalkoenenhouder of pluimveehouder in de toekomst voorkomen dat deze ziekte uitbreekt of zich verder uitbreidt in geval een verbod op Nifursol toch onverhoeds wordt uitgevaardigd? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Het is mij bekend dat Blackhead (histomoniasis) bij kalkoenen (en ander pluimvee) voorkomt. Ook in Nederland komt deze regelmatig voor bij hobbykalkoenen en ook bij kippen. </antwoord>
      <antwoord nummer="2">Histomoniasis is een parasitaire infectie die wordt veroorzaakt door Histomonas meleagridis, een protozo. Deze ziekteverwekker is aanwezig in de eieren van de blinde darmwormen Heterakis gallinae en H. isolonche. Aardwormen die deze eieren eten worden tussengastheer. Wanneer vogels de eieren van de blinde darmwormen of besmette aardwormen eten worden zij geïnfecteerd. Dit betekent dat de kans op de ziekte groter is bij de meer alternatieve huisvesting met uitloop. Immers dieren met uitloop komen vaker in contact met voornoemde eieren of aardwormen. </antwoord>
      <antwoord nummer="3">Het is mij bekend dat de Europese Commissie een voorstel heeft gedaan om Nifursol vanaf 31 maart 2003 van de markt te halen. De Commissie heeft dit gedaan omdat op basis van de herbeoordeling van dit toevoegingsmiddel door het Wetenschappelijk Comité voor de diervoeding niet met zekerheid gezegd kon worden dat Nifursol geen risico voor de consument van dierlijke producten inhoudt. Het uitgangspunt van de Nederlandse regering is dat de veiligheid van diervoederadditieven (voor mens, dier en milieu) moet worden gewaarborgd. Voor dit product is dit niet voldoende gegarandeerd, zodat een verbod van dit middel op zijn plaats is. Gelet echter op het feit dat Nifursol het laatste nog toegelaten preventieve middel tegen Blackhead bij pluimvee is en ook geen toegelaten curatieve diergeneesmiddelen meer beschikbaar zijn, heeft Nederland ingestemd met een verbod dat eerst over 6 maanden van toepassing wordt. Dit biedt de sector de mogelijkheid om op het verbod in te spelen en biedt tevens een reële termijn aan de fabrikant voor het door haar beoogde aanvullende onderzoek. </antwoord>
      <antwoord nummer="4">Tijdens de vergadering van het Permanent Comité voor de Voedselketen en Diergezondheid, sectie Diervoeding, van 23 en 24 mei 2002 heeft de Commissie eerder voorgesteld om Nifursol binnen 6 maanden van de markt te halen, de facto eind november 2002. Om de fabrikant gelegenheid te geven om de aanvullende onderzoeken af te ronden, is het verbod uitgesteld tot 31 maart 2003. Naar aanleiding van de resultaten kan zij alsnog (via de rapporterende lidstaat Verenigd Koninkrijk) een verzoek tot hernieuwde toelating van dit product als additief indienen. De Commissie zal zich bij de beoordeling laten adviseren door het Wetenschappelijk Comité voor de diervoeding. </antwoord>
      <antwoord nummer="5">Een herziening van het verbod zal in Europees verband plaats moeten vinden. Hierbij wacht ik het advies van het Wetenschappelijk Comité en het voorstel van de Europese Commissie in dezen af. </antwoord>
      <antwoord nummer="6">Zoals in het antwoord op vraag 2 is aangegeven kunnen vogels zich besmetten door het eten van eieren van darmwormen of door het eten van aardwormen. Het is voor de preventie van deze ziekte dus heel belangrijk om de besmetting met darmwormen zo laag mogelijk te houden. Door het verbod op Nifursol wordt het belang van goede hygiënische maatregelen nog groter. </antwoord>
      <noten afkomstig="antwoord"/>
   </antwoorden>
</kvr>
