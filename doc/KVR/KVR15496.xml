<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kortram (PvdA) aan de staatssecretaris van Onderwijs, Cultuur en Wetenschappen, mw. Adelmund, over allochtone leerlingen op scholen in Ede. (Ingezonden 6 maart 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15496
</item>
         <item attribuut="Inhoud">Vragen over basisscholen in Ede die allochtone kinderen weigeren in te schrijven met het argument dat ze niet meer dan 15 procent leerlingen aankunnen die Nederlands niet als moedertaal hebben.</item>
         <item attribuut="Rubriek">Basisonderwijs (Leerlingen) Welzijn (Minderheden)</item>
         <item attribuut="Trefwoorden">Basisonderwijs Buitenlandse leerlingen Minderheden</item>
         <item attribuut="Vindplaats">Kamervragen met antwoord 2001-2002, nr. 999, Tweede Kamer</item>
         <item attribuut="Vraagnr_bij_indiening">2010207650</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Kortram</persoon>
         </item>
         <item attribuut="Datum_reaktie">2002-04-12</item>
         <item attribuut="Datum_indiening">2002-03-06</item>
         <item attribuut="Document-id">KVR15496</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2107" allpagenumbers="2107 2108" vetnummer="2010207650" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15496" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="999" onderwerp="" indiendatum="2002-03-6">
         <vrager partij="PvdA" oorsprong="parlement">Kortram</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2002-04-12">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het artikel in dagblad Trouw <voetnoot nummer="1"/>over scholen in Ede die allochtone kinderen weigeren in te schrijven? </vraag>
      <vraag nummer="2">Mogen scholen allochtone kinderen weigeren met de mededeling dat ze niet meer dan 15 procent leerlingen aankunnen die Nederlands niet als moedertaal hebben? Zo ja, vindt u de daaruit voortkomende situatie zoals in Ede toelaatbaar? Zo neen, bent u bereid enige actie richting deze school te ondernemen? </vraag>
      <vraag nummer="3">Is het een landelijke trend dat er niet alleen in zwarte, maar ook in gemengde wijken zwarte scholen ontstaan? Kunt u uw antwoord met cijfers onderbouwen? Indien er sprake is van een landelijke trend, ziet u mogelijkheden om deze trend positief te beïnvloeden? </vraag>
      <vraag nummer="4">Indien u niet beschikt over voldoende cijfermatige gegevens, bent u dan bereid hiernaar alsnog onderzoek te verrichten? </vraag>
      <noten afkomstig="vraag">
         <noot nummer="1" datum="2002-03-2" bron=", Trouw" titel="Christelijke school in Ede wil wit blijven">«Christelijke school in Ede wil wit blijven», Trouw, 2 maart 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In algemene zin ben ik van mening dat openbare én bijzondere scholen in ons onderwijsbestel onderwijs moeten kunnen aanbieden aan een grote diversiteit van leerlingen (autochtoon/allochtoon, Nederlandstalig/anderstalig). Daarbij is het van belang dat voor alle scholen bekostigingsfaciliteiten door het Rijk beschikbaar worden gesteld. Hieruit vloeit voort dat een weigeringsgrond met een enkele verwijzing naar onderwijskundige opvangmogelijkheden voor anderstalige kinderen naar mijn opvatting niet in overeenstemming is met de maatschappelijke opdracht van de school in ons Nederlandse onderwijsbestel. Dit kan in de praktijk een spanningsveld opleveren waarin het lastig is oplossingen te vinden. Juist om deze redenen is de Onderwijsraad gevraagd een verkenning uit te voeren waarin de interpretatie van de vrijheid van onderwijs conform artikel 23 van de Grondwet zal worden beoordeeld naar de maatstaven van de hedendaagse maatschappelijke situatie. Ik verwacht dat deze Verkenning over enige weken beschikbaar is. De genoemde bijzondere scholen in Ede hanteren om onderwijskundige redenen een maximumpercentage anderstalige kinderen. Daarbij gaat het hen niet om het feit dat de leerlingen van allochtone afkomst zijn, maar om het onderwijs aan leerlingen die een andere taal spreken, in relatie tot de opvangmogelijkheden van de school. Voor openbare scholen geldt de opdracht dat zij toegankelijk moeten zijn voor alle kinderen zonder onderscheid van godsdienst of levensbeschouwing. Bijzondere scholen kunnen daarentegen wel leerlingen weigeren op basis van godsdienst of levensbeschouwing. De WPO kent geen verdere weigeringsgronden of weigeringsverboden. Scholen kunnen wel op bepaalde gronden, zoals uit het oogpunt van plaatsgebrek leerlingen weigeren. In overleg tussen de gemeente en schoolbesturen zou naar oplossingen gezocht moeten worden voor een meer evenredige spreiding van leerlingen. Nu blijkt dat daarin kennelijk geen voortgang wordt geboekt ben ik voornemens zo spoedig mogelijk in contact te treden met het desbetreffende schoolbestuur en de gemeente Ede. </antwoord>
      <antwoord nummer="3">Uit een recent gepubliceerd onderzoek van SCO naar de keuzemotieven van ouders blijkt dat ruim 6% van de scholen een afwijkende leerlingsamenstelling heeft, gerelateerd aan de samenstelling van de wijk. Ongeveer 2/3 van de scholen heeft relatief te weinig allochtone leerlingen en 1/3 van de scholen heeft relatief te veel allochtone leerlingen. Dit betreffen de cijfers van één schooljaar (1999). Nog afgezien van het feit of er sprake is van een trend, ligt het op de weg van de lokale overheid om in samenspraak met de schoolbesturen een beleid te voeren dat gericht is op een meer evenwichtige samenstelling van de schoolbevolking. </antwoord>
      <antwoord nummer="4">Ik ben bereid om nader onderzoek te doen naar eventuele trends in de samenstelling van de schoolbevolking gerelateerd aan de samenstelling van de wijk/buurt. </antwoord>
      <noten afkomstig="antwoord"/>
   </antwoorden>
</kvr>
