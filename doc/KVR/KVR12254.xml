<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (GPV) aan de minister van Buitenlandse Zaken over Irian Jaya. (Ingezonden 18 augustus 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12254
</item>
         <item attribuut="Inhoud">Betreft de toekomstige status van Irian Jaya binnen de Indonesische republiek en de politieke en burgerlijke rechten van de Papoea's.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Indonesië Mensenrechten</item>
         <item attribuut="Vindplaats">Kamervragen met antwoord 1999-2000, nr. 1774, Tweede Kamer</item>
         <item attribuut="Vraagnr_bij_indiening">2990014790</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GPV">Van Middelkoop</persoon>
         </item>
         <item attribuut="Datum_reaktie">2000-09-06</item>
         <item attribuut="Datum_indiening">2000-08-18</item>
         <item attribuut="Document-id">KVR12254</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3985" allpagenumbers="3985 3986" vetnummer="2990014790" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12254" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1774" onderwerp="" indiendatum="2000-08-18">
         <vrager partij="GPV" oorsprong="parlement">Van Middelkoop</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-09-6">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Heeft het Indonesische Volkscongres bindende besluiten genomen over de toekomstige status van Irian Jaya binnen de Indonesische republiek? </vraag>
      <vraag nummer="2">Zijn eerder gedane toezeggingen door president Wahid geheel of ten dele teruggenomen ter zake van de naam van de provincie Irian Jaya, namelijk Papoea, het gebruik van de Papoeavlag, de Morgenster, en de politieke dialoog met het leiderschap van de Papoea’s over vormen van autonomie? </vraag>
      <vraag nummer="3">Erkent u dat eenzijdig in Djakarta genomen besluiten ter zake als schoffering zullen worden ervaren door de Papoea’s en politieke onrust kunnen verwekken? </vraag>
      <vraag nummer="4">Bent u bereid bij de Indonesische regering om opheldering te vragen en wilt u aandringen op een volwaardige dialoog met de Papoea’s met als oogmerk het voorkomen van politieke spanningen en mogelijke gewelddadigheden? </vraag>
      <vraag nummer="5">Wat is u bekend van de amendering door het Volkscongres van de Indonesische grondwet ter zake van bepalingen omtrent de godsdienstvrijheid? Deelt u de zorg van de kerkleiders over de mogelijke conflictueuze gevolgen van genoemde amendering? </vraag>
      <vraag nummer="6">Zijn recentelijk militaire eenheden naar Irian Jaya overgevlogen? Wie heeft daartoe besloten en wat is de rechtvaardiging van deze dreigende militaire inzet? </vraag>
      <vraag nummer="7">Bestaat er gevaar voor oplopende spanningen aan de grens met Papoea Nieuw-Guinea en daaruit indirect voortvloeiend toenemende spanningen tussen Indonesië en Australië? </vraag>
      <vraag nummer="8">Wilt u alle mogelijke middelen benutten om een geweldsescalatie op Irian Jaya, zoals die zich reeds twee jaar voordoen op de Molukken, te voorkomen? Wilt u er bij de Indonesische autoriteiten op aandringen dat de politieke en burgerlijke rechten van de Papoea’s worden gerespecteerd? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Nee. Wel heeft het Volkscongres besloten dat de speciale autonomiewet voor Irian Jaya uiterlijk 1 mei 2001 gereed moet zijn. In zijn toespraak tot het Volkscongres op 16 augustus stelde president Wahid dat de regering ernaar streeft deze wet reeds voor het einde van dit jaar gereed te hebben. </antwoord>
      <antwoord nummer="2">De eerdere toezeggingen ter zake van de naam van de provincie Irian Jaya en het gebruik van de Papoeavlag zijn teruggenomen noch geformaliseerd. Voor zover bekend is van beëindiging van de politieke dialoog met het Papoea-presidium geen sprake. </antwoord>
      <antwoord nummer="3 en 4">Hoewel de Indonesische regering ter zake dus geen eenzijdige besluiten heeft genomen heb ik deze kwestie nadrukkelijk aan de orde gesteld tijdens de bilaterale ontmoeting met minister Shihab op 25 augustus jl. Daarbij heb ik het belang van de dialoog tussen president Wahid en het Papoea-presidium onderstreept en geïndiceerd dat spoedige parlementaire behandeling van eerder genoemde concept wet inzake meer autonomie voor Irian Jaya een belangrijke rol kan spelen bij het voorkomen van politieke spanningen en mogelijke gewelddadigheden. </antwoord>
      <antwoord nummer="5">Het Volkscongres heeft de Indonesische grondwet ter zake van bepalingen omtrent de godsdienstvrijheid niet geamendeerd. Uiteindelijk bleek slechts een kleine minderheid van streng islamitische partijen voorstander van opname in de grondwet van een bepaling die moslims verplicht zou hebben te leven volgens de regels van het islamitische recht. </antwoord>
      <antwoord nummer="6">Begin augustus kondigde de Indonesische politie aan 2000 extra Brimob-troepen (militaire politie) te zullen sturen naar Irian Jaya. Voorts heeft de marine het voornemen een nieuwe marinebasis aan te leggen in Sorong. Tijdens het bilaterale onderhoud op 25 september plaatste minister Shihab deze aankondigingen nadrukkelijk tegen de achtergrond van de huidige situatie in Irian Jaya. Hij herhaalde daarbij de uitspraak van president Wahid dat daden van separatisme niet zullen worden getolereerd. </antwoord>
      <antwoord nummer="7">Ik constateer dat van oplopende spanningen aan de grens met Papoea Nieuw-Guinea geen sprake is. Het zal duidelijk zijn dat Papoea Nieuw-Guinea en Australië direct belang hebben bij stabiliteit in Indonesië, zeker in nabijgelegen gebieden als Irian Jaya. </antwoord>
      <antwoord nummer="8">De zorgwekkende situatie op Irian Jaya heeft nadrukkelijk mijn aandacht. In mijn bilaterale contacten met de Indonesische regering zal ik blijven aandringen op een vreedzame en effectieve aanpak van deze provincie via een volwaardige dialoog met de Papoea’s. De territoriale integriteit van Indonesië staat daarbij niet ter discussie. </antwoord>
      <noten afkomstig="antwoord"/>
   </antwoorden>
</kvr>
