<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="14">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Waalkens (PvdA) aan de minister van Landbouw, Natuur en Voedselkwaliteit over het convenant over het Diergezondheidsfonds. (Ingezonden 27 december 2004); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22178
</item>
         <item attribuut="Inhoud">In het Diergezondheidsfonds stort de veehouderijsector geld om de gevolgen van dierziekten en andere risico's op te kunnen vangen. De heer Waalkens stelt vragen naar aanleiding van het bericht dat de bedragen die sector daarin stort naar beneden zijn bijgesteld. Hij vraagt zich af hoe dit zich verhoudt met eerdere uitspraken van de minister over vegroting van de verantwoordelijkheid van de bedrijven.</item>
         <item attribuut="Rubriek">Rijksbegrotingen (Landbouw, Natuur en Voedselkwaliteit) Veeteelt (Veehouderij) Veeteelt (Veeziekten)</item>
         <item attribuut="Trefwoorden">Rijksbegroting Diergezondheidsfonds Veehouderij Veeziekten</item>
         <item attribuut="Vindplaats">Kamervragen met antwoord 2004-2005, nr. 881, Tweede Kamer</item>
         <item attribuut="Vraagnr_bij_indiening">2040505670</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="PvdA">Waalkens</persoon>
         </item>
         <item attribuut="Datum_reaktie">2005-02-07</item>
         <item attribuut="Datum_indiening">2004-12-27</item>
         <item attribuut="Document-id">KVR22178</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1865" allpagenumbers="1865 1866 1867 1868" vetnummer="2040505670" code="0405tkkvr881" lopendefooter="Tweede Kamer, vergaderjaar 2004–2005, Aanhangsel" filenaam="KVR22178" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="881" onderwerp="" indiendatum="2004-12-27">
         <vrager partij="PvdA" oorsprong="parlement">Waalkens</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="7 februari 2005), zie ook Aanhangsel Handelingen nr. 765, vergaderjaar 2004–2005">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1">Bent u bereid het convenant dat is gesloten over het Diergezondheidsfonds (DGF), aan de Kamer te zenden? </vraag>
      <vraag nummer="2" voetnoot="1 2">Klopt het dat de bijdragen van de rundveehouderij en de varkenshouderij naar beneden worden bijgesteld, zoals uit het persbericht blijkt? <voetnoot nummer="1"/>Zo ja, hoe rijmt u dit met uw eerdere uitspraken <voetnoot nummer="2"/>tijdens begrotingsbehandelingen en begrotingen dat u niet aanspreekbaar bent op het opvangen van de gevolgen van dierziekten en andere risico’s en dat bij de herziening van het preventiebeleid wordt gekomen tot een andere verantwoordelijkheidsverdeling, waarbij het bedrijfsleven een grotere verantwoordelijkheid krijgt? </vraag>
      <vraag nummer="3" voetnoot="3">Hoe rijmt u dit met uw eerdere uitspraken tijdens de begrotingsbehandeling dat «Voor wat betreft de verlenging van het convenant DGF wordt ingezet op een grotere financiële bijdrage van het bedrijfsleven aan de directe bestrijdingskosten. Punten voor verdere verkenning zijn het extra belasten van risicovol gedrag ....»? <voetnoot nummer="3"/>
      </vraag>
      <vraag nummer="4">Hoe rijmt u dit met uitspraken op het congres in Brussel op 15 en 16 december 2004, waar u zwaar heeft ingezet op een Europees verzekeringstelsel, en waar DG Bergkamp heeft gezegd dat het een eigen keuze is om boer te zijn en men dan ook maar moet opdraaien voor de kosten? </vraag>
      <vraag nummer="5">Hoe rijmt u een dergelijke openeinderegeling met uw voornemen het Europees landbouwbudget te drukken? </vraag>
      <vraag nummer="6">In hoeverre worden bedrijven die grotere risico’s nemen zwaarder aangeslagen dan risicoloze bedrijven? </vraag>
      <vraag nummer="7">Zijn alle partijen bereid om het convenant te steunen? </vraag>
      <vraag nummer="8">Hoe past een dergelijke openeinderegeling bij uw voornemen om «meer te zorgen vóór» in plaats van «te zorgen dat»? </vraag>
      <vraag nummer="9">Hoe groot zijn de kosten voor dierziektebestrijding gemiddeld per jaar volgens de onderliggende studies? </vraag>
      <vraag nummer="10">Kunt u de Kamer de onderliggende studies sturen? </vraag>
      <vraag nummer="11">Kunt u een totaaloverzicht geven van de kosten van dierziektebestrijding die ten laste zijn gekomen van anderen dan het direct betrokken bedrijfsleven in de afgelopen 5 jaar, uitgesplitst naar dierziekte? Hoeveel procent is uiteindelijk door het bedrijfsleven gedragen? </vraag>
      <vraag nummer="12">Wat betekent de opmerking dat de lasten voor de pluimveesector te zwaar zouden zijn? Draagt het Rijk 10 miljoen euro bij? Zo ja, waar komt dit geld vandaan? Is dit een eenmalige bijdrage? </vraag>
      <vraag nummer="13">Kunt u een maatschappelijke kosten-baten analyse uit laten voeren op de veehouderijsectoren? </vraag>
      <vraag nummer="14">Welke financiële gevolgen heeft het voorliggende convenant vergeleken met het vorige convenant? Indien blijkt dat nu minder wordt bijgedragen door het bedrijfsleven dan voorheen, waarom heeft u dan niet zoals beschreven in de antwoorden op vragen over de begrotingsstaten van het DGF voor 2005 (vraag 1 en 2, het vorige convenant door laten lopen? </vraag>
      <noten afkomstig="vraag">
         <noot nummer="4"/>
         <noot nummer="1" datum="2004-12-17" bron="Persbericht ministerie van LNV">Persbericht ministerie van LNV, 17 december 2004</noot>
         <noot nummer="2">Kamerstuk(ken) 29 800 XIV, nr. 32</noot>
         <noot nummer="3">Zie noot 2</noot>
         <noot nummer="4" documenttype="Kamerstuk" kamerstuk-id="29 800 F" documentnummer="3">Kamerstuk 29 800 F, nr. 3</noot>
      </noten>
   </vragen>
   <antwoorden aantal="14">
      <antwoord nummer="1" voetnoot="1">Er is op 14 december 2004 met de partners van het convenant overeenstemming bereikt over aanpassing van het convenant. Het convenant is in juli 2000 gesloten en heeft een looptijd tot 1-1-2010. De op 2 februari jl. getekende aanpassing zend ik uw Kamer separaat toe. <voetnoot nummer="1"/>
      </antwoord>
      <antwoord nummer="2">De bijdragen van de rundveehouderij en varkenshouderij zijn, uitgedrukt in nominale bedragen, verlaagd. Toch is dat in overeenstemming met mijn beleid. In het antwoord op vraag 3 zal ik dat toelichten. Bij de invulling van de verantwoordelijkheid voor de preventie heb ik andere aspecten betrokken, zoals vermindering van de administratieve lasten, minder regels, meer draagvlak, hoger nalevingsniveau en betere ontsluiting van informatie. Met de «pakketbrief Administratieve lasten» van 8 april 2004 (TU, 2003–2004, 29 515, nr. 2) heb ik de Kamer daarover geïnformeerd. </antwoord>
      <antwoord nummer="3">De kern van de overeenkomst met het bedrijfsleven is dat in absolute zin de geraamde bijdrage van de overheid en van het bedrijfsleven daalt, maar dat het bedrijfsleven relatief meer bijdraagt. Hier volgt een uitgebreide toelichting. Door de inzet van vaccinatie dalen de geraamde kosten voor de bestrijding van klassieke varkenspest en monden klauwzeer (MKZ) in de periode van 2005–2009 in vergelijking met de periode 2000–2004. Over deze wijziging van de bestrijdingsstrategie heb ik u bij de behandeling van de begroting voor 2005 geïnformeerd. Aangezien de kosten bij een uitbraak van deze dierziekten een groot beslag leggen op het totaal van de benodigde middelen, daalt de absolute financieringsbehoefte voor de periode 2005-2009. De oorspronkelijke maximale bijdrage van het bedrijfsleven dekte in principe de geraamde incidentele en de structurele uitgaven. Het maximum aan de bijdrage van het bedrijfsleven houdt in dat de overheid het risico voor de financiering bij overschrijding van de geraamde uitgaven draagt. Het aandeel in de financiering door het bedrijfsleven betreft derhalve het risico en de eerste uitgaven tot het overeengekomen maximumbedrag (uitgaven aan de voet) en voor de overheid vanaf het maximum (het open einde). Het afgesproken maximum enerzijds en de werkelijke uitgaven anderzijds bepalen uiteindelijk het reële aandeel van bedrijfsleven en overheid in de financiering. Het aandeel van het bedrijfsleven voor de sectoren schaap/geit en pluimvee bleek vanwege de hoge kosten van de uitbraken van MKZ en AIin de periode 2000–2004 zeer beperkt te zijn. Bij de onderhandelingen voor het vaststellen van de nieuwe maxima voor het bedrijfsleven voor de periode 2005–2009, vervullen de uitgaven voor de bestrijding van de zeer besmettelijke dierziekten een cruciale rol. Aan de Wageningen Universiteit en het Institute for Risk Management in Agriculture (IRMA), is gevraagd de mogelijke hoogte van de bestrijdingskosten voor klassieke varkenspest, mond- en klauwzeer en Aviaire Influenza te berekenen. Het gaat daarbij om inschattingen omtrent het optreden en de duur van een uitbraak en calculaties van de daaraan verbonden kosten en schade gedurende de periode 2005–2009. Het resultaat is dat de kans op uitgaven en meer nog de kans op een maximale omvang van de uitgaven voor de bestrijding van deze dierziekten bij rund, varken, schaap/geit aanmerkelijk is afgenomen. Daarom vind ik dat deze «winst» ten goede moet komen aan een verlaging van de bijdrage van het bedrijfsleven. Tegelijkertijd heb ik ingezet op een groter aandeel van het bedrijfsleven in het dragen van het risico voor deze uitgaven. Deze inzet voor een vergroting van de financiële bijdrage van het bedrijfsleven is, met inachtneming van alle andere aspecten die bij de onderhandelingen een rol spelen, gerealiseerd door op basis van de kansverdelingen het risico te verkleinen dat de overheid moet betalen voor het open einde. Bij de rundveehouderij was er slechts sprake van een risico van 0,4% dat de uitgaven voor de bestrijding van mond- en klauwzeer gedurende de periode 2000–2004 zouden leiden tot een overschrijding van het oorspronkelijke plafond. Voor de periode 2005–2009 is besloten deze kansverdeling tussen bedrijfsleven en overheid te handhaven. Bij het nieuw afgesproken maximum (64 miljoen euro) blijft het risico voor de overheid beperkt tot 0,4% om voor het open einde te moeten betalen. Voor klassieke varkenspest en mond- en klauwzeer in de varkenshouderij, is voor de periode van 2005–2009 het risico op het open einde voor de overheid in vergelijking met de periode 2000–2004 teruggebracht van 70% naar 50%. Het daarbij behorende plafond voor de varkenshouderij bedraagt 77 miljoen euro. Voor de sector schapen-/geitenhouderij is het risico voor de overheid in de financiering voor mond- en klauwzeer teruggebracht van 63% naar 50% voor het open einde. Het daarbij behorende plafond voor de schapen-/geitenhouderij bedraagt 1,56 miljoen euro. In de periode 2000–2004 was geen rekening gehouden met het uitbreken van Aviaire Influenza. Als gevolg daarvan was het risico van het open einde van de overheid voor pluimvee zeer hoog. Voor de periode 2005–2009 wordt nu expliciet met een financieringsbehoefte voor de bestrijding van Aviaire Influenza rekening gehouden, waarbij het risico op het open einde van de overheid 50% is. Het daarbij behorende plafond voor de pluimveehouderij bedraagt 26 miljoen euro. Als laatste element bij de beoordeling van het resultaat van de onderhandeling met het bedrijfsleven geldt dat de inzet van vaccinatie bij de bestrijding betekent dat de gevolgschade toeneemt, die volledig voor rekening van het bedrijfsleven komt. In mijn antwoord op vraag 6 zal ik ingaan op het extra belasten van risicovol gedrag. </antwoord>
      <antwoord nummer="4">Het onderscheid tussen de onderhandelingen over het convenant en de inzet bij het congres in Brussel betreft de Nederlandse versus de Europese situatie. Ten eerste is verzekeren van de kosten van de dierziektebestrijding voor Nederland alleen geen denkbare optie (onvoldoende draagvlak, kleine markt). In breder perspectief en op langere termijn zijn er op onderdelen mogelijkheden. Daarom ook is het verzekeren tijdens het congres aan de orde gesteld. Ten tweede was en is er geen operationeel verzekeringssysteem dat in de plaats kan worden gesteld van het huidige financieringssysteem van convenant en DGF. Een verzekeringssysteem moet Europees georiënteerd zijn en zal eerst nog moeten worden onderzocht op toepasbaarheid, deelname van de veehouderij en interesse van het verzekeringswezen. Voor wat betreft de keuze tot boer en de verantwoordelijkheid voor de kosten, merk ik het volgende op. Aan het bedrijfsmatig houden van dieren zijn kosten verbonden om de dieren in goede staat te houden en te vrijwaren van dierziekten. Dergelijke kosten onderscheiden zich niet van andere bedrijfskosten. Een ondernemer die er voor kiest om door middel van dieren opbrengsten en inkomen te verkrijgen, kan zich niet onttrekken aan de daaraan verbonden kosten voor de diergezondheidszorg, ook al worden de kosten gemaakt in opdracht van de overheid ten behoeve van de gehele sector. </antwoord>
      <antwoord nummer="5">Zoals aangegeven, is er geen Europees verzekeringsstelsel (private financiering) beschikbaar. Daarmee blijft de situatie in stand dat nationale overheden op basis van Europese regelgeving bepaalde uitgaven voor de bestrijding bij de Europese Gemeenschappen kunnen declareren. </antwoord>
      <antwoord nummer="6">De doorbelasting van het aandeel van het bedrijfsleven in de uitgaven van het Diergezondheidsfonds voor de bewaking en bestrijding van dierziekten, vindt plaats door heffingen van de productschappen. Een differentiatie van deze heffingen op basis van een risicoprofiel van de bedrijven, is een verantwoordelijkheid van de productschappen. </antwoord>
      <antwoord nummer="7">Bij de onderhandelingen over het convenant waren naast de vertegenwoordigers van de ondertekenende productschappen, ook vertegenwoordigers van de veehouders betrokken. Allen hebben zich akkoord verklaard met het resultaat. </antwoord>
      <antwoord nummer="8">Als de overheid besluit over te gaan tot bestrijden, dan heeft zij de verantwoorde-lijkheid en de plicht ervoor te zorgen dat de kosten voor de bestrijding worden betaald. De financieringsafspraken van het convenant zijn daarmee een kwestie «van zorgen dat». </antwoord>
      <antwoord nummer="9">Zoals al bij het antwoord op vraag 3 is aangegeven, veroorzaakt de bestrijding van de zeer besmettelijke dierziekten zoals klassieke varkenspest de hoogste uitgaven. Deze kunnen sterk variëren afhankelijk van de frequentie en omvang. Gemiddeld dient hier te worden opgevat als het midden tussen de minimale en de maximale bestrijdingskosten bij de varianten die door de Wageningen Universiteit en het Institute for Risk Management in Agriculture zijn berekend. Bepaling van een gemiddelde per jaar is niet zinvol en reëel, aangezien niet wordt uitgegaan van jaarlijkse uitbraken en de berekeningen zijn gebaseerd op de volledige periode 2005–2009. Daarnaast betreffen de kosten voor de dierziektebestrijding de bestrijdingskosten van een groot aantal andere dierziekten en de kosten van onderzoek bij verdenkingen, de bewakings- en monitoringsprogramma’s en bepaalde voorzieningen. </antwoord>
      <antwoord nummer="10" voetnoot="1">Bijgaand ontvangt u de volgende studies van het Institute for Risk Management in Agriculture (IRMA) en het Landbouw-Economisch Instituut (LEI). <voetnoot nummer="1"/>IRMA: – Omvang Diergezondheidsfondsen 2005–2010: rund, varken, schaap/geit – Omvang Diergezondheidsfondsen 2005–2010: pluimvee – Omvang Diergezondheidsfondsen 2005–2009: deel 1, samenvatting rundvee, varkens en schapen/geiten deel 2, samenvatting pluimvee. LEI – Financiële draagkracht van de pluimveesector en het Diergezondheidsfonds. </antwoord>
      <antwoord nummer="11">Jaar Uitgaven (x € 1.000) Finan- ciering (x € 1.000) Bedrijfs- leven EU LNV 2000 5.390 776 – 4.614 2001 8.268 6.260 – 2.008 2002 13.296 8.492 – 4.804 2003 13.840 6.253 – 7.587 MKZ 276.622 118.473 90.090 68.059 AI285.779 11.334 82.262 192.183 Bij deze specificatie moet het volgende in aanmerking worden genomen. De uitgaven voor mond- en klauwzeer en Aviaire Influenza lopen over meerdere jaren. Daarom zijn deze uitgaven niet opgenomen in de vermelde jaarcijfers, maar apart vermeld. De uitgaven voor 2004 zijn nog niet vastgesteld. De getallen voor MKZ en AIzijn nog aan verandering onderhevig vanwege hertaxaties en controle op facturen. De opgave van de financiering door de EU zijn onder voorbehoud van akkoord op de ingediende declaraties. Voor MKZ is dit al vrijwel volledig. </antwoord>
      <antwoord nummer="12">Een onverkorte doorbelasting aan het bedrijfsleven van de uitgaven voor Aviaire Influenza aan de voet met een risico op het open einde van 50% voor de overheid, zoals bij varken, schaap/geit in het geval van klassieke varkenspest en/of mond- en klauwzeer, is onhaalbaar. Dat is de conclusie op basis van bijgevoegde studie van het Landbouw-Economisch Instituut (LEI) naar de opbrengsten in de pluimveesector tegen de achtergrond van toekomstverkenningen. Ook bleek dat het oorspronkelijke plafond voor de periode 2000–2004 van 11,3 miljoen euro verhoogd diende te worden. Bovendien diende het principiële uitgangspunt van een maximaal risico van 50% voor de overheid voor het open einde te worden gehandhaafd. Overeengekomen voor de periode 2005–2009 is dat LNV het meerdere tot een niveau van 30 miljoen euro bijpast in het geval de uitgaven voor pluimvee meer dan 20 miljoen euro bedragen. Deze eenmalige aanvulling zal binnen de begroting van LNV worden opgevangen. </antwoord>
      <antwoord nummer="13">Een maatschappelijke kosten-batenanalyse van de veehouderijsectoren is uiterst complex aangezien deze afhankelijk is van veel factoren die sterk in beweging zijn. Alleen al op het gebied van de dierziektebestrijding is het nu voor bepaalde dierziekten mogelijk vaccinatie te benutten waardoor de kosten van de bestrijding dalen, maar de kosten van de gevolgschade stijgen. Daarnaast is de diergezondheid een deelaspect. Een kosten-batenanalyse zal derhalve slechts een momentopname kunnen zijn. Ik acht derhalve een dergelijk project weinig zinvol. </antwoord>
      <antwoord nummer="14">Zoals aangegeven zijn de afspraken over de bijdrage van het bedrijfsleven voor de periode 2005–2009 gewijzigd in vergelijking met voorgaande periode. Voor de verschillende sectoren zijn deze: Sector Bedrag 2000–2004 in € Bedrag 2005–2009 in € Rund 226,9 miljoen 85,0 miljoen Varken 226,9 miljoen 125,0 miljoen Schaap/ geit 4,5 miljoen 5,6 miljoen Pluimvee 11,3 miljoen 30,0 miljoen*) *) Bij bereiken van € 20,0 miljoen, zijn de volgende € 10,0 miljoen voor rekening van LNV. Bij het vergelijken van de bedragen, wil ik u er nogmaals op wijzen dat het risico van de overheid voor het open einde is teruggebracht tot 50%. Voor de rundveesector ligt dit percentage al op 0,4% en dat is ongewijzigd gelaten. Het doorbelasten aan het bedrijfsleven vindt overigens plaats voorzover er daadwerkelijk sprake is van uitgaven voor dierziektebestrijding. Zolang geen uitbraak van één van de zeer besmettelijke dierziekten plaatsvindt, zal de doorbelasting aan het bedrijfsleven beperkt zijn en ruimschoots vallen binnen de overeengekomen maxima voor de periode 2005–2009. Indien het convenant niet was aangepast, zouden de oorspronkelijke bedragen voor de periode 2000–2004 gelden voor de periode 2005–2009. In deze brief heb ik aangegeven waarom aanpassing nodig is. Daarbij geldt tot slot nog dat de «oude» bedragen tekort schoten om de risico’s af te dekken bij schaap/geit en pluimvee. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
