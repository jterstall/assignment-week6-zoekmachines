<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over ernstige bijwerkingen bij het gebruik van moderne antidepressiva. (Ingezonden 19 september 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16627
</item>
         <item attribuut="Inhoud">Vragen naar aanleiding van onderzoeken waaruit ernstige bijwerkingen blijken door het gebruik van moderne antidepressiva zoals Seroxat, Zoloft en Prozac, bijvoorbeeld verslavende werking en suïcidale neigingen.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 2002-2003, nr. 307, Tweede Kamer</item>
         <item attribuut="Vraagnr_bij_indiening">2020300170</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-11-07</item>
         <item attribuut="Datum_indiening">2002-09-19</item>
         <item attribuut="Document-id">KVR16627</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="641" allpagenumbers="641 642 643" vetnummer="2020300170" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16627" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="307" onderwerp="" indiendatum="2002-09-19">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="7 november 2002), zie Aanhangsel Handelingen nr. 99, vergaderjaar 2002–2003">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Zijn u de onderzoeken bekend van ondermeer de Britse psychiater Healy, waaruit ernstige bijwerkingen als verslavende werking, suïcidale neigingen en het kwijtraken van remmingen door het gebruik van moderne antidepressiva zoals Seroxat, Zoloft en Prozac blijken? <voetnoot nummer="1"/>
      </vraag>
      <vraag nummer="2">Is het u bekend dat de Amerikaanse Food and Drugs Administration (FDA) per 14 september 2001 in de Amerikaanse bijsluiter een speciale clausule heeft laten opnemen, waarin gewaarschuwd wordt dat men het gebruik van Seroxat geleidelijk dient te staken ter vermijding van onthoudingsverschijnselen? Zo ja, wat is voor de FDA de wetenschappelijke basis geweest om hiertoe te besluiten? </vraag>
      <vraag nummer="3">Klopt het dat Lilly, de fabrikant van Prozac, in december 1994 een rechter en de jury heeft bedrogen door tijdens een civiele rechtszaak een geheime deal te sluiten met de aanklagende partijen en dat Lilly sindsdien een onbekend aantal andere civiele zaken heeft geschikt? </vraag>
      <vraag nummer="4">Klopt het dat GSK, de producent van Seroxat, recent een civiele zaak heeft verloren en 6,4 miljoen dollar moet betalen omdat Seroxat iemand moorddadig had gemaakt? </vraag>
      <vraag nummer="5">Klopt het dat ook uit de dossiers van de producenten van Zoloft (Pfizer) en Seroxat (GSK) blijkt dat er ernstige bijwerkingen zijn en de producenten hiervan dus op de hoogte waren? Zo ja, is er mogelijk sprake van vermenging van de belangen van de farmaceutische industrie en onderzoekers waardoor mogelijk ernstige bijwerkingen onvoldoende zijn belicht? </vraag>
      <vraag nummer="6">Bent u van mening dat moderne antidepressiva, de zogenaamde Serotonine heropname remmers ofwel SSRI, te massaal en te makkelijk worden voorgeschreven door Nederlandse artsen (huisartsen, bedrijfsartsen)? Zo ja, wat kunt en gaat u hieraan doen? </vraag>
      <vraag nummer="7">Deelt u de mening van Ivan Wolffers dat naast een toename van mensen met depressie de werkdruk van huisartsen, de marketing van farmaceutische industrie en een te slappe overheid hierbij een rol spelen? Zo ja, wat gaat u hieraan doen? </vraag>
      <vraag nummer="8">Bent u bereid diepgaander onderzoek te verrichten naar het voorschrijfgedrag inzake antidepressiva en indien nodig met maatregelen te komen? </vraag>
      <vraag nummer="9">Heeft het Lareb, evenals de Amerikaanse FDA, veel meldingen van antidepressiva-gerelateerde (ernstige) bijwerkingen ontvangen? </vraag>
      <vraag nummer="10">Bent u bereid op zeer korte termijn een inventarisatie te maken van alle nationale en internationale onderzoeken over de bijwerkingen van moderne antidepressiva en de resultaten daarvan aan de Kamer te doen toekomen? </vraag>
      <vraag nummer="11">Is het u bekend dat in Nederland een Prozac Survivors Support Group is gevestigd die over veel kennis, documentatie en internationale contacten beschikt? Zo ja, bent u bereid en voornemens hiermee contact op te nemen en u te laten adviseren over deze kwestie? </vraag>
      <vraag nummer="12">Klopt het dat de Nederlandse bijsluiter van de moderne antidepressiva geen melding bevat van de eerdergenoemde ernstige bijwerkingen? Zo ja, bent u voornemens erop toe te zien dat hiervan wel melding gemaakt gaat worden in de bijsluiters? </vraag>
      <noten afkomstig="vraag">
         <noot nummer="1" datum="2002-09-16" bron="RADAR">RADAR, 16 september 2002</noot>
      </noten>
   </vragen>
   <antwoorden aantal="10">
      <antwoord nummer="1">Ja. In deze onderzoeken is wetenschappelijk niet aangetoond dat er sprake is van een verslavende werking zoals bekend van heroïne en cocaïne. Wel kunnen bij het plotseling stoppen van de medicatie verschijnselen zoals duizeligheid en nachtmerries optreden. Deze zogenaamde discontinueringsverschijnselen moeten wel duidelijk worden onderscheiden van verslavingsverschijnselen. De discontinueringsverschijnselen zijn de laatste jaren pas bekend geworden en hebben geleid tot aanpassing van de productinformatie. Suïcidale neigingen horen bij het ziektebeeld en zijn gemeld als mogelijke bijwerking, maar een duidelijke relatie met het gebruik van deze middelen is niet aannemelijk gemaakt. Hetzelfde geldt voor de bijwerking dat manisch-depressieve patiënten als gevolg van het gebruik van deze middelen een switch van een depressieve naar een manische episode ondervinden. </antwoord>
      <antwoord nummer="2">Ja. Ook in Nederland zijn zowel in de officiële productinformatie voor artsen en apothekers, als in de patiëntenbijsluiter van Seroxat waarschuwingen opgenomen met betrekking tot het abrupt stoppen van het middel en worden aanwijzingen gegeven over hoe de medicatie te beëindigen. De redenen voor het besluit van de FDA zijn mij niet bekend. </antwoord>
      <antwoord nummer="3">Door de geneesmiddelenfabrikant Lilly is mij meegedeeld dat in de bewuste rechtszaak door de eisende partij op een schikking werd aangestuurd. De schikking die in 1994 werd getroffen is in 1997 door een hogere rechter getoetst en juridisch juist bevonden. Er zijn inderdaad meer zaken geweest waarin schikkingen zijn getroffen. In 2 zaken waarin wèl vonnis is gewezen, heeft dit geleid tot een overwinning van de fabrikant. </antwoord>
      <antwoord nummer="4">Door de geneesmiddelenfabrikant GSK is mij meegedeeld dat er in de bewuste procedure voor is gekozen de zaak te schikken. Gezien het vertrouwelijke karakter van de overeenkomst kan door de fabrikant over de hoogte van het bedrag geen mededeling worden gedaan. </antwoord>
      <antwoord nummer="5">De onderzoeken die met deze geneesmiddelen zijn gedaan, zijn uitgevoerd met inachtneming van internationale regels ten aanzien van wetenschappelijk geneesmiddelenonderzoek. Deze regels bepalen ondermeer dat alle geconstateerde bijwerkingen worden verwerkt in de eindrapportage van het onderzoek. Ik heb geen aanleiding om te veronderstellen dat er sprake is van onderbelichting van ernstige bijwerkingen. Bij de beoordeling van de aanvragen van een handelsvergunning is veel aandacht geschonken aan het optreden van ernstige verschijnselen, zoals suïcidale neigingen. In de rubriek waarschuwingen van de productinformatie wordt hier dan ook op gewezen. In de loop van de tijd dat de producten in de handel zijn, zijn de dossiers aangevuld met de meldingen van de bijwerkingen. Op grond van wetenschappelijke beoordeling hiervan is de productinformatie aangepast. </antwoord>
      <antwoord nummer="6, 7 en 8">De vraag, of moderne antidepressiva te massaal en te makkelijk worden voorgeschreven door artsen is niet eenvoudig te beantwoorden. Enerzijds worden depressieve klachten steeds beter herkend en behandeld, hetgeen leidt tot een terechte toename van het gebruik. Bovendien heeft het indicatiegebied van de SSRI’s zich de laatste jaren uitgebreid met de behandeling van diverse angststoornissen (o.a. paniekstoornis, sociale fobie). Anderzijds zijn er aanwijzingen dat antidepressiva, en met name de moderne antidepressiva, ook worden toegepast buiten de geregistreerde indicaties. Antidepressiva zijn doorgaans geregistreerd voor de behandeling van depressie met vitale kenmerken, niet voor de behandeling van lichte en milde depressies. Deze vormen van depressie behoeven veelal geen medicamenteuze behandeling en wanneer hierbij toch antidepressiva worden toegepast kan sprake zijn van te snel en onnodig voorschrijven. Een algemeen waardeoordeel over de scheidslijn tussen juist en oneigenlijk voorschrijven van antidepressiva is dus moeilijk te geven. Binnenkort start de Commissie Beleidsonderzoek Geneesmiddelen (BOG) van het College voor zorgverzekeringen een onderzoek naar de doelmatigheid van de indicatiestelling van antidepressiva in relatie tot de behandelrichtlijnen en de geregistreerde toepassing. Daarbij wordt ook onderzocht welke motieven artsen hebben om antidepressiva buiten het indicatiegebied voor te schrijven. De resultaten van dit onderzoek worden over circa 1,5 jaar verwacht en zullen aanknopingspunten bieden voor verdere beleidsontwikkeling ten aanzien van het voorschrijven van (moderne) antidepressiva. </antwoord>
      <antwoord nummer="9">Lareb heeft vanaf januari 2000 tot en met augustus 2002 voor de bovenstaande drie producten tezamen 24 meldingen van vermoede ernstige psychiatrische bijwerkingen ontvangen. </antwoord>
      <antwoord nummer="10">Op dit moment zie ik daartoe geen aanleiding. </antwoord>
      <antwoord nummer="11">Het bestaan van deze organisatie is mij bekend. Indien ik advisering over deze kwestie in de toekomst noodzakelijk acht, dan zal ik mij wenden tot een van de adviescolleges die hiertoe tot mijn beschikking staan. </antwoord>
      <antwoord nummer="12">De genoemde ernstige bijwerkingen staan vermeld in de officiële productinformatie voor artsen en apothekers. Het College ter beoordeling van geneesmiddelen heeft regelmatig overlegd met de registratieautoriteiten van de andere EU-lidstaten over nadere aanpassing van de officiële productinformatie. Bij aanpassing van de officiële productinformatie worden de daarvan afgeleide patiëntenbijsluiters op analoge wijze aangepast. De mogelijke bijwerking van het ontstaan van suïcidale neigingen is nog niet in alle patiëntenbijsluiters opgenomen. Harmonisatie van de teksten in de bijsluiter heeft een hoge prioriteit voor het College ter beoordeling van geneesmiddelen. </antwoord>
      <noten afkomstig="antwoord"/>
   </antwoorden>
</kvr>
