<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de staatssecretaris van Financiën en de minister van Landbouw, Natuurbeheer en Visserij over omzetbelasting bij huisdierententoonstellingen. (Ingezonden 1 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13920
</item>
         <item attribuut="Inhoud">Vragen over een aanslag voor de omzetbelasting die wordt opgelegd aan verenigingen op vrijwilligersbasis die een tentoonstelling van huisdieren organiseren. Belastingvrijstelling zou mee kunnen helpen aan het behoud van (kleine) huisdierenrassen met een specifieke cultuurhistorische waarde.</item>
         <item attribuut="Rubriek">Belastingen (Omzetbelasting) Natuur (Fauna) Vrijetijdsbesteding (Algemeen)</item>
         <item attribuut="Trefwoorden">Huisdieren Omzetbelasting Tentoonstellingen Verenigingen</item>
         <item attribuut="Vindplaats">Kamervragen met antwoord 2000-2001, nr. 1400, Tweede Kamer</item>
         <item attribuut="Vraagnr_bij_indiening">2000111570</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2001-06-26</item>
         <item attribuut="Datum_indiening">2001-06-01</item>
         <item attribuut="Document-id">KVR13920</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2921" allpagenumbers="2921 2922" vetnummer="2000111570" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13920" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1400" onderwerp="" indiendatum="2001-06-1">
         <vrager partij="SGP" oorsprong="parlement">Van der Vlies</vrager>
         <vraagt-aan>de staatssecretaris van Financiën en de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-06-26">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder>de minister van (Landbouw, Natuurbeheer en Visserij)</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich uw antwoorden op de vragen van het lid Marijnissen over omzetbelasting bij huisdierententoonstellingen? <voetnoot nummer="1"/>
      </vraag>
      <vraag nummer="2">Is het u bekend dat recent vanuit de FAO een beroep op nationale overheden is gedaan zich in te spannen voor het behoud van (kleine) huisdierenrassen die een cultuurhistorische waarde vertegenwoordigen? Zo ja, kunt u meedelen in hoeverre en op welke wijze hieraan in Nederland gevolg wordt gegeven? </vraag>
      <vraag nummer="3">Ziet u mogelijkheden het behoud van (kleine) huisdierenrassen met een specifieke cultuurhistorische waarde ook langs fiscale weg te faciliteren? </vraag>
      <vraag nummer="4">Is het bij u bekend dat in Nederland dergelijke huisdierenrassen en kleine huisdierenrassen met name door dierenliefhebbers in de hobbymatige sfeer worden gehouden? </vraag>
      <vraag nummer="5">Is het u bekend dat ter controle van de status van deze oude huisdierenrassen dergelijke huisdieren alleen maar ter keuring kunnen worden aangeboden door dierenhouders die tevens als lid zijn aangesloten bij een dierenhouderij-organisatie? </vraag>
      <vraag nummer="6">Is het u bekend dat in Nederland de keuringen van met name de kleine huisdieren, zoals de oude pluimveerassen, alleen maar worden uitgevoerd door amateur-keurmeesters, die daartoe zijn aangesteld door de hiervoor bedoelde dierenhouderij-organisaties en dat daartoe deze keurmeesters tevens lid van deze dierenhouderij-organisatie moeten zijn? </vraag>
      <vraag nummer="7">Bent u bereid het keuren van kleine huisdierenrassen als een activiteit binnen de besloten kring van een vereniging te beschouwen, omdat hierbij alleen maar leden van dezelfde organisatie als dierenhouder of als keurmeester kunnen zijn betrokken, zodat deze keuringen van kleine huisdierenrassen vrij blijven van omzetbelasting, ook indien het financieel risico van deze keuring voor rekening van een andere rechtspersoon komt? </vraag>
      <vraag nummer="8">Bent u eventueel bereid indien keuringen van kleine huisdierenrassen niet kunnen worden aangemerkt als een activiteit binnen de besloten kring van een vereniging, deze aan te merken als een prestatie met een cultuurhistorisch oogmerk vanwege de status van de betreffende huisdieren en in het licht van het appèl van de FAO het verlaagde tarief van de omzetbelasting daar op van toepassing te verklaren? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="681">Aanhangsel Handelingen, nr. 681, Tweede Kamer, vergaderjaar 2000–2001.</noot>
      </noten>
   </vragen>
   <antwoorden aantal="6">
      <antwoord nummer="1">Ja </antwoord>
      <antwoord nummer="2">De FAO heeft aan nationale overheden gevraagd of zij bij willen dragen aan een mondiale inventarisatie van dierlijke genetische bronnen en aan een bijbehorend strategisch actieplan om deze bronnen te behouden voor de voedselproduktie en voor landbouwdoeleinden. Het FAO-verzoek is niet gericht op het behoud van (kleine) huisdierrassen die een cultuurhistorische waarde vertegenwoordigen. Het ministerie van Landbouw, Natuurbeheer en Visserij draagt er zorg voor dat de Nederlandse bijdrage, in de vorm van een strategisch rapport over de situatie en het beleid in Nederland, conform het FAO-verzoek wordt opgeleverd. </antwoord>
      <antwoord nummer="3">Op het gebied van de omzetbelasting is Nederland, als lidstaat van de Europese Unie, gehouden om te blijven binnen hetgeen de Zesde BTW-richtlijn bepaalt. De mogelijkheden van deze richtlijn zijn uiterst beperkt als het er om gaat, het behoud van (kleine) huisdierrassen met een specifiek cultuurhistorische waarde te faciliëren. Dit blijkt ook uit mijn reactie van 27 februari 2001 op het rapport van de Nederlandse Federatie voor Kleindierenteelt, waarvan ik een afschrift stuurde naar de vaste commissie voor Financiën. Ik zie dan ook geen mogelijkheden – overigens ook niet buiten de sfeer van de omzetbelasting – voor een faciliteit in de fiscale sfeer. </antwoord>
      <antwoord nummer="4 t/m 6">Ja </antwoord>
      <antwoord nummer="7">De omzetbelasting wordt geheven ter zake van prestaties die ondernemers verrichten in het economische verkeer. Dit zijn kort gezegd leveringen en diensten die een ondernemer tegen een vergoeding verricht aan personen die niet tot de eigen kring behoren. Het maakt daarbij geen verschil of de ondernemer streeft naar winst en of de activiteiten zich afspelen in de hobbysfeer. Van een activiteit ten behoeve van personen die tot de eigen kring behoren is alleen sprake, als de activiteit wordt verricht binnen het eigen huishouden of binnen de eigen onderneming, daaronder begrepen een verband van ondernemingen dat als fiscale eenheid wordt aangemerkt. Deze situatie doet zich bij dierenhouderij-organisaties niet voor. Wanneer derhalve binnen een dierenhouderij-organisatie tegen betaling huisdieren worden gekeurd, is voor de heffing van omzetbelasting sprake van een dienst die wordt verricht in het economische verkeer. Het communautaire recht biedt niet de ruimte om hiervan voor keuringen van huisdieren af te wijken. Volledigheidshalve merk ik op dat keuringen alleen in de heffing van omzetbelasting worden betrokken indien sprake is van een vergoeding. Worden huisdieren van leden gratis gekeurd, of maken keuringen onderdeel uit van de verenigingsactiviteiten jegens de leden zonder dat een deel van de contributie daaraan rechtstreeks kan worden toegerekend, dan zal in zoverre geen sprake zijn van een met omzetbelasting belaste prestatie in het economische verkeer. </antwoord>
      <antwoord nummer="8">In lijn met hetgeen ik in mijn antwoord op vraag 3 reeds heb gesteld over de beperkte mogelijkheden van de Zesde BTW-richtlijn, moet ik ook hier opmerken dat bijlage H bij die richtlijn – de limitatieve lijst met goederen en diensten waarop lidstaten het verlaagde BTW-tarief mogen toepassen – geen mogelijkheid kent om op keuringen van kleine huisdierrassen (als een prestatie met een cultuurhistorisch oogmerk) het verlaagde BTW-tarief van toepassing te verklaren. </antwoord>
      <noten afkomstig="antwoord"/>
   </antwoorden>
</kvr>
