<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Heemskerk (beiden PvdA) aan de minister van Financiën over de onafhankelijkheid van tussenpersonen bij productieafspraken. (Ingezonden 15 maart 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19985
</item>
         <item attribuut="Inhoud">Vragen naar aanleiding van berichten in Nova van 10 maart 2004 en Assurantie Magazine van 5 maart 2004, dat een deel van de NVA-assurantietussenpersonen productieverplichtingen bij verzekeraars heeft, of zelfs alle verzekeringen namens één verzekeringsmaatschappij sluit.</item>
         <item attribuut="Rubriek">Bedrijfsleven en industrie (Bank- en verzekeringswezen) Burgerlijk recht en burgerlijk procesrecht (Verzekeringsrecht) Consument (Overig) Handel en economie (Mededinging)</item>
         <item attribuut="Trefwoorden">Consumenten Mededinging Verzekeringen</item>
         <item attribuut="Vindplaats">Kamervragen met antwoord 2003-2004, nr. 1280, Tweede Kamer</item>
         <item attribuut="Vraagnr_bij_indiening">2030410470</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Heemskerk</persoon>
         </item>
         <item attribuut="Datum_reaktie">2004-04-07</item>
         <item attribuut="Datum_indiening">2004-03-15</item>
         <item attribuut="Document-id">KVR19985</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2707" allpagenumbers="2707 2708 2709" vetnummer="2030410470" code="0304tkkvr1280" lopendefooter="Tweede Kamer, vergaderjaar 2003–2004, Aanhangsel" filenaam="KVR19985" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1280" onderwerp="" indiendatum="2004-03-15">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2004-04-7">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u de berichtgeving over de onafhankelijkheid van tussenpersonen? <voetnoot nummer="1"/>
      </vraag>
      <vraag nummer="2">Is het waar dat een deel van de NVA-assurantietussenpersonen productieverplichtingen bij verzekeraars heeft, of zelfs alle verzekeringen namens één verzekeringsmaatschappij sluit? Zo ja, in hoeverre betreft het dan naar uw oordeel nog onafhankelijke tussenpersonen? </vraag>
      <vraag nummer="3">Hoe oordeelt u – vooral vanuit het belang van de consument – erover dat ondanks het feit dat leden van de NVA niet geacht worden productieafspraken met verzekeringsmaatschappijen te maken, zij die blijkbaar wel hebben? </vraag>
      <vraag nummer="4">Worden ook door andere in naam nog onafhankelijke tussenpersonen productieafspraken met verzekeringsmaatschappijen gemaakt? Zo ja, hebt u een beeld welk deel van de verzekeringsmarkt wordt beheerst door dergelijke afspraken? Zo neen, op grond waarvan heeft u deze mening? </vraag>
      <vraag nummer="5">Deelt u de mening dat productieafspraken een indicatie kunnen zijn voor het feit dat zelfregulering, zoals neergelegd in de GIDI (Gedragscode Informatieverstrekking Dienstverlening Intermediair), nog niet heeft geleid tot transparantie over de onafhankelijkheid van de adviseurs? Zo ja, kunt u dan aangeven of in het wetsvoorstel Wet financiële dienstverlening een duidelijke scheiding tussen «onafhankelijkheid» enerzijds en productieafspraken anderzijds wordt aangebracht? Zo neen, waarom niet? </vraag>
      <vraag nummer="6">In hoeverre en hoe lang heeft AEGON N.V. reeds zeggenschap over en eigendom van de Meeùs groep? </vraag>
      <vraag nummer="7">Deelt u de mening dat deze mogelijke zeggenschap over en eigendom van de Meeùs Groep door AEGON N.V. aan (potentiële) klanten en aandeelhouders gemeld had moeten worden? </vraag>
      <vraag nummer="8">In hoeverre bestaat er momenteel wet- en regelgeving om zeggenschap en eigendomsverhoudingen proactief te melden aan (potentiële) klanten? </vraag>
      <vraag nummer="9">Deelt u de mening dat in de Wet financiële dienstverlening (WFD) een bepaling moet worden opgenomen waardoor zeggenschap en eigendomsverhoudingen proactief aan (potentiële) klanten gemeld moeten worden? </vraag>
      <vraag nummer="10">Deelt u de mening dat één van de toezichthouders op de financiële marktpartijen, te weten DNB, AFM of PVK, de consumenten op korte termijn een overzicht zou moeten kunnen bieden van enerzijds volledig onafhankelijke tussenpersonen en anderzijds tussenpersonen waar financiële aanbieders wél zeggenschap en eigendomsverhoudingen mee hebben zolang dit niet in de WFD is vastgelegd? Zo ja, welke toezichthouder en wanneer verwacht u dat een dergelijk overzicht beschikbaar komt? </vraag>
      <noten afkomstig="vraag">
         <noot nummer="1" datum="2004-03-5" bron="Nova, Nederland 3, 10 maart jl., Assurantie Magazine">Nova, Nederland 3, 10 maart jl., Assurantie Magazine, 5 maart 2004</noot>
      </noten>
   </vragen>
   <antwoorden aantal="10">
      <antwoord nummer="1">Ik heb kennisgenomen van een groot aantal uitlatingen in de media over de onafhankelijkheid van tussenpersonen. </antwoord>
      <antwoord nummer="2">De overheid, waaronder de financiële toezichthouders, beschikt tot de inwerkingtreding van de Wet financiële dienstverlening (Wfd) niet over bevoegdheden om een formeel onderzoek te doen naar productieafspraken. In de Wfd, die binnenkort aan uw Kamer ter behandeling wordt aangeboden, wordt voorgesteld dat een tussenpersoon aan de consument moet melden of hij al dan niet gebonden is aan een verzekeraar (zie ook het antwoord op vraag 5). In de op de Wfd te baseren lagere regelgeving zal daaraan onder meer worden toegevoegd dat een tussenpersoon moet aangeven of verzekeraars een deelneming van meer dan 10% in de tussenpersoon hebben. Beide verplichtingen zijn afkomstig uit de richtlijn Verzekeringsbemiddeling die door middel van de Wfd wordt geïmplementeerd. De Wfd introduceert tevens bevoegdheden waarmee de AFM kan nagaan of de betreffende regels door de marktpartijen worden nageleefd. Op dit moment verplicht de Gedragscode Intermediaire Dienstverlening (GIDI) de bij deze code aangesloten tussenpersonen om aan te geven in hoeverre zij vrij zijn in het adviseren dan wel op grond van afspraken en/of overeenkomsten met verzekeraars beperkt zijn in hun advies aan de klant. De NVA stelt als voorwaarde voor het lidmaatschap dat een assurantietussenpersoon de GIDI onderschrijft en vereist daarenboven dat leden, in de GIDI-advieswijzer en op het briefpapier, transparant zijn over hun (eigendoms)relatie met verzekeraars. De handhaving daarvan is, zoals bij zelfregulering gebruikelijk is, een verantwoordelijkheid voor de partijen die zich aan deze zelfregulering hebben gebonden. In het onderhavige geval is het derhalve primair de verantwoordelijkheid van de NVA om toe te zien op de naleving van deze regels door haar leden. De NVA vraagt in dat verband jaarlijks haar leden een verklaring aan haar leden waarin deze de naleving van de gedragscode moeten bevestigen. Indien een tussenpersoon met een verzekeraar afspraken heeft gemaakt om een substantieel deel van zijn productie bij die verzekeraar onder te brengen, dan zou het predikaat «onafhankelijke tussenpersoon» voor het (type) product waarover deze afspraak is gemaakt naar mijn oordeel misleidend zijn. Vanwege het grote belang van een adequate voorlichting aan de consument over de relatie tussen tussenpersoon en verzekeraar heeft het ministerie van Financiën naar aanleiding van de recente berichten in de media er bij de NVA, NBVA en het Verbond van Verzekeraars op aangedrongen dat nauwlettend wordt toegezien op de naleving van GIDI en dat er passende maatregelen worden genomen indien mocht blijken dat GIDI door één van de leden is overtreden. De NVA heeft desgevraagd medegedeeld dat haar leden geen productieverplichtingen met verzekeraars hebben. In zijn algemeenheid is zelfregulering een nuttig middel om goed gedrag in de sector te bevorderen. Het is flexibel en sluit aan bij de eigen verantwoordelijkheid van de markt om een vertrouwenswaardig imago neer te zetten. De Wfd laat om die reden ook ruimte voor uitwerking door middel van zelfregulering. In dat kader is, op verzoek van het ministerie van financiën, door de Autoriteit Financiële Markten (AFM) het Platform financiële dienstverlening opgericht. In dit Platform zijn alle representatieve brancheorganisaties vertegenwoordigd. Het Platform zal, na een bredere consultatie van de niet vertegenwoordigde marktpartijen, via de AFM het ministerie adviseren over de nadere uitwerking van het wettelijke kader dat met de Wfd wordt geïntroduceerd. Bij deze nadere uitwerking speelt de vraag in welke mate zelfregulering een ondersteunende rol kan bieden aan het bevorderen van de kwaliteit van de financiële dienstverlening een belangrijke rol. De mate waarin de naleving van de zelfregulering effectief wordt gewaarborgd is daarbij vanzelfsprekend van belang. Het Platform zal naar verwachting in april de marktconsultatie over haar conceptadviezen starten. </antwoord>
      <antwoord nummer="3">Zoals aangegeven in het antwoord op vraag 2 wordt door de NVA bestreden dat leden van de NVA productieafspraken hebben met de verzekeraars waarvoor zij bemiddelen. Het is, zoals hierboven geschetst, aan de NVA om zonodig actie te ondernemen indien er twijfels terzake zouden blijven bestaan. </antwoord>
      <antwoord nummer="4">Zie het antwoord op de vragen 2 en 3. Het is overigens niet ongebruikelijk dat verzekeraars door middel van financiële prikkels de verkoop van hun producten via bemiddelaars proberen te bevorderen. Een goede voorlichting van de klant over de relatie tussen bemiddelaar en verzekeraar acht ik in dat verband van groot belang. Financiële prikkels zijn echter niet hetzelfde als een productieverplichting waarbij een bemiddelaar verplicht is een deel van zijn klanten onder te brengen bij een specifieke verzekeraar. </antwoord>
      <antwoord nummer="5">Op dit moment zijn ca. 9500 van de 13 000 actieve, bij de SER ingeschreven, assurantietussenpersonen aangesloten bij de GIDI. De verwachting bestaat dat aan het einde van dit jaar dit aantal gestegen zal zijn naar ca. 12 000. Slechts een beperkt aantal tussenpersonen – zo’n 400 – weigert pertinent zich bij GIDI aan te sluiten. Gegeven de omvang van assurantietussenpersonenmarkt kan het percentage aangesloten leden zonder meer hoog worden genoemd en is de GIDI-advieswijzer een betekenisvolle bijdrage aan het vergroten van de transparantie in het kader van assurantiebemiddeling. De GIDI verbiedt het aangaan van productieafspraken niet. Wel wordt de tussenpersoon op grond van de GIDI verplicht om aan te geven in hoeverre hij vrij is in het adviseren dan wel of hij op grond van afspraken en/of overeenkomsten met verzekeraars beperkt is in zijn advies aan de klant. Dit betekent dat de tussenpersoon aan de klant het bestaan van eventuele productieafspraken kenbaar moet maken. In de Wfd wordt, conform de richtlijn verzekeringsbemiddeling, een systeem voorgesteld waarbij de tussenpersoon moet aangeven welk van de drie volgende situaties op hem van toepassing is: a. hij adviseert op basis van een objectieve analyse. In dat geval moet hij zijn advies baseren op een analyse van een toereikend aantal op de markt verkrijgbare vergelijkbare financiële producten, zodat hij in staat is een financieel product aan te bevelen dat aan de behoeften van de consument voldoet. Het moet daarbij gaan om producten waarin hij zelf bemiddelt; b. hij heeft een contractuele verplichting om uitsluitend voor één of meer verzekeraars te bemiddelen; c. hij heeft geen contractuele verplichting om uitsluitend voor één of meer verzekeraars te bemiddelen, maar adviseert niet op basis van een objectieve analyse. Het is in dat kader zeer moeilijk voorstelbaar dat een tussenpersoon die productieafspraken met een verzekeraar heeft om een substantieel deel van de verzekeringen die via hem tot stand komt bij die verzekeraar onder te brengen, zal adviseren op basis van een objectieve analyse. </antwoord>
      <antwoord nummer="6">Volgens informatie die ik ter zake van AEGON Nederland N.V. heb ontvangen heeft AEGON de huidige Meeùs Groep sinds 2000 voor (nagenoeg) 100% gefinancierd via certificaten van aandelen. Daarvoor financierde AEGON al het veel kleinere Meeùs en andere kleine kantoren. De zeggenschap over Meeùs berust bij de bestuurders van een stichting die de juridische eigendom van de aandelen beheert. Eén AEGON-bestuurder is commissaris bij Meeùs. </antwoord>
      <antwoord nummer="7">Ik acht het van groot belang dat de consument goede informatie krijgt over de relatie tussenpersoon en verzekeraar. Daartoe behoort ook de informatie over mogelijke zeggenschap over en eigendom van een tussenpersoon door een verzekeraar. Zoals reeds vermeld in de antwoorden op vraag 2 wordt in de Wfd en de daarop te baseren lagere regelgeving de tussenpersoon wettelijk verplicht om te melden of verzekeraars een deelneming van meer dan 10% in de tussenpersoon hebben. Thans verplicht de GIDI de aangesloten partijen transparant te zijn over deze relaties. De GIDI-advieswijzer van Meeùs vermeldt thans dat Meeùs «gelieerd is aan Aegon». Naar ik heb begrepen worden de geciteerde woorden gewijzigd in «is eigendom van Aegon». </antwoord>
      <antwoord nummer="8">Zie het antwoord op vraag 2. </antwoord>
      <antwoord nummer="9">Zie het antwoord op vraag 2. </antwoord>
      <antwoord nummer="10">Deze informatie is thans openbaar voor zover het tussenpersonen betreft die aangesloten zijn bij GIDI. In het antwoord op vraag 5 is aangegeven dat een zeer groot deel van de assurantietussenpersonenmarkt de GIDI onderschreven heeft. De toegevoegde waarde van het door de toezichthouder laten verzamelen van deze informatie in de vorm van een overzicht van al dan niet gebonden tussenpersonen is beperkt. In de eerste plaats omdat deze informatie ook reeds in de precontractuele fase door de betreffende tussenpersonen aan de klant wordt gemeld. In de tweede plaats omdat de toezichthouder tot inwerkingtreding van de Wfd geen bevoegdheden heeft om de juistheid van de in de verschillende advieswijzers opgenomen informatie na te gaan. Publicatie van deze informatie door de toezichthouder zou ten onrechte de schijn wekken dat de gegevens door de toezichthouder zijn gecontroleerd. In de derde plaats zou het overzicht onvolledig zijn omdat over de niet bij GIDI aangesloten tussenpersonen geen openbare informatie beschikbaar is. De toezichthouder heeft tot de inwerkingtreding van de Wfd immers geen bevoegdheden om dergelijke informatie in te winnen. Tenslotte kan worden opgemerkt dat zowel de NBVA als de NVA voorwaarde voor lidmaatschap stelt dat een assurantietussenpersoon vrij kan adviseren. Door de NBVA wordt dit zo ingevuld dat een verzekeraar geen deelneming in en geen productieafspraken met de assurantietussenpersoon mag hebben. De NVA verbiedt het hebben van productieafspraken, maar staat wel toe dat verzekeraars aandelenparticipaties in NVA-leden hebben, onder de voorwaarde dat deze leden dit uitdrukkelijk vermelden in de GIDI-advieswijzer en op het briefpapier. Naarmate deze brancheverenigingen dit beter weten te communiceren en een effectieve handhaving van genoemde voorwaarden kunnen waarborgen, zal voor de consument het lidmaatschap van deze verenigingen een belangrijke indicatie kunnen zijn voor de (te verwachten) kwaliteit van de dienstverlening. </antwoord>
      <noten afkomstig="antwoord"/>
   </antwoorden>
</kvr>
