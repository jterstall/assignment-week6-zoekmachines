<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Valk (PvdA) aan de minister van Verkeer en Waterstaat en de staatssecretaris van Financiën over de dode hoek van vrachtauto's. (Ingezonden 14 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13524
</item>
         <item attribuut="Inhoud">Vragen naar aanleiding van een recente actie onder scholieren in Haarlem tegen vrachtauto's die niet zijn voorzien van spiegels die het gevaar van de zogenoemde dode hoek ondervangen.</item>
         <item attribuut="Rubriek">Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid) Verkeer, vervoer en waterstaat (Wegvervoer)</item>
         <item attribuut="Trefwoorden">Verkeersveiligheid Vrachtwagens</item>
         <item attribuut="Vindplaats">Kamervragen met antwoord 2000-2001, nr. 1049, Tweede Kamer</item>
         <item attribuut="Vraagnr_bij_indiening">2000107920</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Valk</persoon>
         </item>
         <item attribuut="Datum_reaktie">2001-04-18</item>
         <item attribuut="Datum_indiening">2001-03-14</item>
         <item attribuut="Document-id">KVR13524</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2183" allpagenumbers="2183 2184" vetnummer="2000107920" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13524" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1049" onderwerp="" indiendatum="2001-03-14">
         <vrager partij="PvdA" oorsprong="parlement">Valk</vrager>
         <vraagt-aan>de minister van Verkeer en Waterstaat en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2001-04-18">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft de minister van Verkeer en Waterstaat kennisgenomen van de recente actie onder scholieren in Haarlem tegen vrachtauto’s die niet zijn voorzien van spiegels die het gevaar van de zogenoemde dode hoek ondervangen? </vraag>
      <vraag nummer="2">Wanneer kan de herziening van de Europese Richtlijn worden verwacht, waardoor bij vrachtwagens buitenspiegels met een aanmerkelijk groter zichtveld worden verplicht? </vraag>
      <vraag nummer="3">Ziet de minister mogelijkheden om invoering van deze Richtlijn te bespoedigen? </vraag>
      <vraag nummer="4">Hoe beoordeelt de minister de wens van verkeersveiligheidsorganisaties om ook te komen tot het wettelijk voorschrijven van gesloten zijafscherming bij vrachtwagens? </vraag>
      <vraag nummer="5">Ziet de minister nog andere mogelijkheden om de veiligheid op dit gebied te verhogen? </vraag>
      <vraag nummer="6">Heeft de staatssecretaris van Financiën al geantwoord op het verzoek van de minister om de voorgeschreven geblindeerde achterzijruiten bij bestelauto’s ongedaan te maken? Zo ja, hoe luidt zijn reactie? Zo neen, waarom niet? </vraag>
      <noten afkomstig="vraag">
         <noot nummer="1" datum="2000-09-5" bron="Brief aan de Tweede Kamer">Brief aan de Tweede Kamer, 5 september 2000, VW2000, nr. 918</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik heb kennis genomen van de Haarlemse protestmanifestatie die is gehouden op 28 februari 2001 naar aanleiding van een viertal dode hoek-ongevallen met dodelijke afloop in deze gemeente in een tijdsbestek van één jaar. Vervolgens heb ik op 9 maart 2001 de aan mij gerichte brieven van Haarlemse kinderen in ontvangst genomen. Deze brieven zie ik als een grote steun in de rug om mijn beleid om zichtveldsystemen verplicht te stellen voor vrachtauto’s met nog grotere kracht voort te zetten. </antwoord>
      <antwoord nummer="2">Mijn streven is om de gewijzigde Richtlijn in 2003, maar uiterlijk in 2004 in werking te laten treden. Onder voorzitterschap van de Europese Commissie (DG Handel) start een expert-werkgroep in april 2001 haar werkzaamheden om een zogenaamde «technische wijziging» van Richtlijn 71/127/EEG (achteruitkijkspiegels van vrachtauto’s) door te voeren. Voor deze procedure is gekozen omdat deze procedure simpel is en in korte tijd kan worden afgerond. Nederland heeft vooruitlopend op de installatie van deze werkgroep reeds onderzoek laten uitvoeren naar de vereiste kwaliteitscriteria voor zichtveldsystemen. Deze criteria vormen de kern van de wijzigingen van Richtlijn 71/127/EEG. Naar verwachting zal de concepttekst van deze gewijzigde Richtlijn eind 2001 gereed zijn. Vervolgens streeft Nederland naar behandeling in Raad in het voorjaar van 2002, en naar inwerkingtreding van de gewijzigde Richtlijn na 1 tot uiterlijk 2 jaar (streven is 2003, maar uiterlijk 2004). De gewijzigde Richtlijn geldt voor nieuwe voertuigen. Het gaat niet alleen om spiegels maar ook andere systemen zoals camera’s die we met deze richtlijn willen toelaten. </antwoord>
      <antwoord nummer="3">Nederland zet in op een snelle en simpele wijziging van de Richtlijn door een zogenaamde technische wijziging door te voeren. Dit is verreweg de snelste procedure om tot een wijziging te komen. Verder doe ik alles wat binnen mijn mogelijkheden ligt om de Commissie te ondersteunen in het komen tot een goed voorstel. Ik noemde in dat verband reeds het kwaliteitscriteria-onderzoek dat reeds in het najaar van 2000 door Nederland is uitgevoerd. Indien extra onderzoek wenselijk zou zijn dat op korte termijn uitgevoerd kan worden, is Nederland bereid dat op zich te nemen. </antwoord>
      <antwoord nummer="4">Sinds 1995 wordt in Nederland een Europese Richtlijn toegepast, waarbij (minimaal) open zijafscherming voor nieuwe vrachtauto’s verplicht wordt gesteld. Het wijzigen van deze Richtlijn teneinde gesloten zijafscherming te verplichten ligt binnen EU heel gevoelig (hoge kosten ten opzichte van open zijafscherming). Echter nu binnen EU bij een aantal landen bereidheid is gevonden de dode hoek problematiek ter hand te nemen (B, D, VK en F zijn grote voorstander van wijziging van de richtlijn met betrekking tot zichtvelden), is er wellicht een nieuwe mogelijkheid de gesloten zijafscherming ter discussie te stellen als mogelijk vangnet wanneer de chauffeur ondanks extra spiegels of een camera de medeweggebruiker toch niet zou opmerken. </antwoord>
      <antwoord nummer="5">Vrachtauto’s en bestelauto’s in Nederland zijn jaarlijks betrokken bij meer dan 300 dodelijke ongevallen. Dat is bijna 30 procent van de doden die jaarlijks in het verkeer vallen. Het is daarom van groot belang om de veiligheid van het vracht- en bestelautoverkeer te verbeteren. Mogelijkheden hiertoe zijn het verbeteren van de bekwaamheid van de chauffeur, het verbeteren van de voertuigeisen, het aanpassen van de infrastructuur en het informeren van de overige verkeersdeelnemers over de gevaren van vracht- en bestelauto’s. Daarnaast wordt momenteel onderzocht onder welke voorwaarden tot een «safety culture» in het vervoerend bedrijfsleven kan worden gekomen. Ik heb dit totale pakket opgenomen in mijn beleidsvoornemen van het NVVP en ben hierover momenteel in gesprek met branche-organisaties voor het wegvervoer en met andere overheden. </antwoord>
      <antwoord nummer="6">Ja. Het verkeersveiligheidsaspect in relatie met de uitwerking van het begrip bestelauto zal worden betrokken in het in de memorie van toelichting bij de Veegwet Wet inkomstenbelasting 2001 aangekondigde onderzoek naar de diverse aspecten van het verkeers- en vervoerspakket. Zonder op de uitkomst hiervan vooruit te lopen, merk ik op dat het belang van de verkeersveiligheid in deze zaak wordt onderkend. </antwoord>
      <noten afkomstig="antwoord"/>
   </antwoorden>
</kvr>
