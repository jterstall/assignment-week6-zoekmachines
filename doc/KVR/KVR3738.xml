<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) over de bende van Venlo. (Ingezonden 6 september 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3738
</item>
         <item attribuut="Inhoud">Vragen betreffen de uitvoering van de uitgesproken straffen voor leden van de bende van Venlo en het vorderen van onmiddellijke gevangenneming van dit zestal.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Criminaliteit</item>
         <item attribuut="Vindplaats">Kamervragen met antwoord 1996-1997, nr. 74, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1996-10-02</item>
         <item attribuut="Datum_indiening">1996-09-06</item>
         <item attribuut="Document-id">KVR3738</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="149" allpagenumbers="149 150" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="74" onderwerp="" indiendatum="1996-09-6">
         <vrager partij="D66" oorsprong="parlement">Dittrich</vrager>
         <vraagt-aan/>
      </vraagdata>
      <antwoorddata antwoorddatum="1996-10-2">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat zes leden van de Bende van Venlo, ondanks veroordelingen tot een gevangenisstraf van 3 tot 12 jaar, deze gevangenisstraf niet uitzitten, maar op vrije voeten zijn? Zijn twee van deze leden naar hun land van herkomst, Turkije, teruggekeerd? </vraag>
      <vraag nummer="2">Is het waar dat de procureur-generaal tijdens de procedure in hoger beroep voor het Gerechtshof te ’s-Hertogenbosch de onmiddellijke gevangenneming van dit zestal niet heeft gevorderd, en dat het Gerechtshof ambtshalve die gevangenneming niet heeft bevolen? Zo ja, wat is daarvan dan de reden? </vraag>
      <vraag nummer="3">Bleken er geen nieuwe bezwaren tegen deze bendeleden c.q. bleek niet uit hun persoonlijk betreffende omstandigheden van een ernstig gevaar voor vlucht, zoals bedoeld in art. 67a Wetboek van Strafvordering, terwijl ook overigens aan alle voorwaarden van de artikelen 65, 66, 67 en 67a jo art. 7b Wetboek van Strafvordering was voldaan om onmiddellijke gevangenneming te vorderen c.q. te bevelen? </vraag>
      <vraag nummer="4">Komt het vaak voor, dat na een vrijspraak in eerste aanleg, in hoger beroep een lange gevangenisstraf wordt opgelegd, maar dat de veroordeelde niet in hechtenis kon worden genomen, terwijl het Openbaar Ministerie dat wel wenselijk achtte? </vraag>
      <vraag nummer="5">Komt het vaak voor, dat het Gerechtshof de onmiddellijke gevangenneming van een verdachte beveelt nadat deze door de rechtbank was vrijgesproken? Zo ja, hoe vaak en op welke gronden? </vraag>
      <vraag nummer="6">Indien geen onmiddellijke gevangenneming werd gevorderd, omdat de zaak in eerste aanleg in een vrijspraak voor dit zestal is gee¨indigd, en het Wetboek van Strafvordering het Openbaar Ministerie daartoe geen andere mogelijkheid liet, bent u dan bereid een onderzoek in te stellen naar de wenselijkheid om de desbetreffende wetsartikelen aan te passen en de Kamer dienaangaand te informeren? </vraag>
      <vraag nummer="7">Bent u bereid te bevorderen, dat er een verzoek tot uitlevering aan Turkije wordt gedaan teneinde de twee naar Turkije vertrokken veroordeelden hun gevangenisstraf in Nederland te laten uitzitten? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Deze zes leden van de bende van Venlo zijn tegen de arresten van het gerechtshof te ’s-Hertogenbosch, 26 april 1996 in cassatie gegaan. Nu de uitspraken nog niet onherroepelijk zijn, kunnen de daarin opgelegde gevangenisstraffen nog niet ten uitvoer worden gelegd. Een lid van de bende van Venlo bevond zich reeds vo´o´r de behandeling van de zaak in hoger beroep in Turkije. Een ander lid is na zijn veroordeling door het gerechtshof te ’s-Hertogenbosch naar Turkije vertrokken. </antwoord>
      <antwoord nummer="2 en 3">De fungerend procureur-generaal bij het gerechtshof te ’s-Hertogenbosch heeft tijdens de procedure in hoger beroep tegen deze zes verdachten om de navolgende redenen geen bevelen tot gevangenneming gevorderd. De procureur-generaal is van mening dat in zijn algemeenheid terughoudendheid dient te worden betracht ten aanzien van het vorderen van voorlopige hechtenis in gevallen waarin verdachten eerder door een rechterlijk college bij gelegenheid van een vrijspraak op vrije voeten zijn gesteld. Daarbij heeft hij de in de vakliteratuur gangbare mening in aanmerking genomen dat ingeval van vrijspraken met in vrijheid gestelde verdachten de eis van artikel 75, tweede lid, van het Wetboek van Strafvordering (WvSv) niet alleen voorafgaand aan de behandeling ter terechtzitting in hoger beroep, maar ook tijdens en na de behandeling ter terechtzitting geldt. Deze eis houdt in dat een bevel tot gevangenneming slechts kan worden verleend indien alsnog ernstige bezwaren tegen de verdachte zijn gerezen. Van dergelijke nieuwe bezwaren was bij vijf van de zes leden van de bende geen sprake. Ten aanzien van de verdachte die zich reeds in Turkije bevond was wel een nieuw bezwaar gerezen, namelijk dat er vanwege zijn verblijf in Turkije ernstig gevaar voor vlucht was. Het vorderen van een bevel tot gevangenneming ten aanzien van deze verdachte was echter zinloos wegens een verdragsrechtelijk voorbehoud van Turkije bij uitleveringen van eigen onderdanen. Gelet op het bovenstaande achtte de procureur-generaal de kans van slagen van een vordering tot gevangenneming bijzonder klein, temeer daar bij een andere verdachte in dit proces was gebleken dat het gerechtshof niet vooruit wenste te lopen op zijn eindbeslissing. Het gerechtshof te ’s-Hertogenbosch heeft evenmin ambtshalve een bevel tot gevangenneming tegen deze verdachten verleend. Overigens heeft het openbaar ministerie onlangs op grond van gewijzigde omstandigheden – concrete aanwijzingen voor vluchtgevaar (langdurig verblijf in Turkije) en de omstandigheid van het gerechtshof alsnog een veroordelend arrest heeft gewezen – alsnog gevangenneming van de twee naar Turkije uitgeweken bendeleden gevorderd. Het gerechtshof te ’s-Hertogenbosch heeft deze vorderingen op 23 september jl. toegewezen. </antwoord>
      <antwoord nummer="4 en 5">Er zijn onvoldoende gegevens voorhanden om deze vragen te kunnen beantwoorden. </antwoord>
      <antwoord nummer="6">In een vergelijkbaar geval heeft het gerechtshof te ’s-Gravenhage op 3 juni 1996 naar aanleiding van een vordering ter terechtzitting gevangenneming bevolen. Het gerechtshof overwoog daarbij dat het hoger beroep tegen vrijspraak meebrengt dat mede aan het oordeel van het gerechtshof is onderworpen de beslissing van de rechtbank tot opheffing van de voorlopige hechtenis. Deze uitspraak lijkt erop te wijzen dat geen nieuwe bezwaren nodig zijn om gevangenneming tijdens de behandeling in hoger beroep te kunnen verlenen. Gezien deze ontwikkeling acht ik het op dit moment niet nodig een onderzoek in te stellen naar de wenselijkheid de wet te wijzigen. Jurisprudentievorming op dit punt is belangrijk en het college van procureurs-generaal zal dan ook bevorderen dat op korte termijn nog enkele representatieve zaken door middel van vorderingen aan de rechter worden voorgelegd. </antwoord>
      <antwoord nummer="7">De twee naar Turkije vertrokken veroordeelden hebben (mede) de Turkse nationaliteit. Een verzoek tot uitlevering aan Turkije op grond van het Europees verdrag betreffende uitlevering komt niet in aanmerking omdat Turkije met toepassing van artikel 6 van dit verdrag eigen onderdanen niet uitlevert. Inmiddels is zorggedragen voor de internationale signalering ter fine van uitlevering voor het geval beide betrokkenen zich alsnog buiten Turkije begeven. Indien het beroep in cassatie niet slaagt en de arresten van het gerechtshof onherroepelijk zijn geworden, zal Turkije indien de twee veroordeelden zich nog aldaar bevinden, verzocht worden om met toepassing van het Europees Verdrag inzake de internationale geldigheid van strafvonnissen de tenuitvoerlegging van de veroordelingen over te nemen. </antwoord>
      <noten afkomstig="antwoord"/>
   </antwoorden>
</kvr>
