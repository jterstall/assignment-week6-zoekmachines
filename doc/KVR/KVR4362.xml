<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Walsem en De Koning (beiden D66) over het mogelijk samenwerken van de in Focwa verenigde autoschadeherstellers met verzekeringsmaatschappijen. (Ingezonden 23 januari 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4362
</item>
         <item attribuut="Inhoud">Vragen over het feit dat verzekeraars hun verzekerden stimuleren om naar bepaalde schadeherstellers te gaan, bijvoorbeeld Schadegarant-bedrijven.</item>
         <item attribuut="Rubriek">Bedrijfsleven en industrie (Bank- en verzekeringswezen) Handel en economie (Mededinging) Verkeer, vervoer en waterstaat (Motorrijtuigen)</item>
         <item attribuut="Trefwoorden">Mededinging Motorrijtuigen Schadeverzekeringen Verzekeringsmaatschappijen</item>
         <item attribuut="Vindplaats">Kamervragen met antwoord 1996-1997, nr. 679, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="D66">Van Walsem</persoon>
            <persoon partij="D66">De Koning</persoon>
         </item>
         <item attribuut="Datum_reaktie">1997-02-18</item>
         <item attribuut="Datum_indiening">1997-01-23</item>
         <item attribuut="Document-id">KVR4362</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1391" allpagenumbers="1391 1392" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="679" onderwerp="" indiendatum="1997-01-23">
         <vrager partij="D66" oorsprong="parlement">Van Walsem</vrager>
         <vrager partij="D66" oorsprong="parlement">De Koning</vrager>
         <vraagt-aan/>
      </vraagdata>
      <antwoorddata antwoorddatum="1997-02-18">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebben de in de Focwa verenigde autoschadeherstellers een afspraak gemaakt met de verzekeringsmaatschappijen die ertoe leidt, dat verzekeraars de autoschade van hun cliënten slechts dan vergoeden, als deze cliënten hun schade laten repareren door een Schadegarant-bedrijf? </vraag>
      <vraag nummer="2">Zijn de toelatingseisen om Schadegarant-bedrijf te mogen worden zodanig, dat kleine reparateurs daar in de praktijk niet aan kunnen voldoen? Zo ja, kunt u een nadere beschrijving van de inhoud van de afspraak en van de betrokken partijen geven? </vraag>
      <vraag nummer="3">Deelt u de mening, dat zo’n afspraak neerkomt op kartelvorming van zowel de kant van de verzekeraars als van de kant van de Focwa? </vraag>
      <vraag nummer="4">Is een dergelijke afspraak strijdig met de nu geldende mededingingswetgeving en met de door u voorgestelde Mededingingswet? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 en 2">Vanuit de autoschadeherstelbranche zijn diverse verzoeken gekomen om selectie en sturing van schadeherstellers door verzekeraars (de zogenaamde gestuurde schadestroom) te onderzoeken, vooral met het oog op de nadelige gevolgen voor de niet-geselecteerde schadeherstellers. Uit dit onderzoek is gebleken dat verzekeraars inderdaad met bepaalde schadeherstellers samenwerkingsovereenkomsten sluiten en vervolgens hun verzekerden stimuleren juist naar die schadeherstellers te gaan. Dit stimuleren gebeurt door informatieverschaffing (vermelding van bepaalde geselecteerde schadeherstellers op de groene kaart) en financiële prikkels (verminderd verlies van no-claimkorting, lager eigen risico). Selectie en sturing wordt zowel door individuele verzekeraars als door samenwerkingsverbanden toegepast. Stichting Schadegarant is een dergelijk samenwerkingsverband van verzekeraars dat met sturing en selectie werkt. Zij sluit overeenkomsten met individuele, door haar geselecteerde bedrijven. Uit bovengenoemd onderzoek is gebleken dat Stichting Schadegarant selecteerd op basis van een objectieve criteria, te weten: – het voldoen aan de kwaliteitseisen van het FOCWA Garantiefonds categorie 2; en – het verrichten van minimaal 50 schadereparaties per jaar voor Schadegarantverzekeraars. Het ligt in de lijn der verwachtingen dat kleinere bedrijven moeilijker aan deze eisen kunnen voldoen; ik beschik echter niet over cijfermatige gegevens. Er is niet gebleken dat Stichting Schadegarant een overeenkomst direct met de FOCWA heeft gesloten, noch dat Stichting Schadegarant zich heeft verplicht haar verzekerden te dwingen hun autoschade bij geselecteerde schadeherstellers te laten herstellen. </antwoord>
      <antwoord nummer="3 en 4">Bij de toepassing van de gestuurde schadestroom door individuele verzekeraars, is er geen sprake van een mededingingsregeling of economische machtspositie als bedoeld in de Wet economische mededinging. Een mededingingspolitieke toetsing is in dat geval niet aan de orde. Bij de toetsing van de gestuurde schadestroom die door samenwerkingsverbanden van verzekeraars wordt toegepast, kon niet worden vastgesteld dat het gaat om mededingingsregelingen waarop de verbodsbepalingen van het Besluit horizontale prijsbinding en het Besluit Marktverdelingsregelingen van toepassing zijn. Wel is geconcludeerd dat effectieve sturing van de schadestroom leidt tot een toetredingsdrempel tot de markt voor schadeherstelopdrachten en derhalve een mededingingsbeperking tot gevolg heeft. Optreden op grond van de Wet economische mededinging lag evenwel niet in de rede omdat, gelet op de objectiviteit van de criteria voor het selecteren van schadeherstelbedrijven en de keuzevrijheid van en de voordelen voor de verzekerden, er geen strijd met het algemeen belang kon worden vastgesteld. Een en ander neemt niet weg dat veranderingen in de marktomstandigheden in de toekomst mogelijk tot een ander oordeel zouden kunnen leiden. Ik zal daarom de ontwikkeling van de gestuurde schadestroom blijven volgen. Tenslotte is van belang dat de door mij voorgestelde nieuwe Mededingingswet meer aanknopingspunten biedt om toetredingsdrempels tot de markt voor schadeherstelopdrachten – waar de niet-geselecteerde schadeherstelbedrijven thans last van hebben – tegen te gaan. Met deze nieuwe wet wordt immers het huidige misbruiksysteem vervangen door een verbodssysteem dat in beginsel op alle mededingingsafspraken van toepassing is. </antwoord>
      <noten afkomstig="antwoord"/>
   </antwoorden>
</kvr>
