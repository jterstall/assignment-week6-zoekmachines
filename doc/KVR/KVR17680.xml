<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie en de staatssecretaris van Financiën over het rapport Buit en Besteding. (Ingezonden 28 maart 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17680
</item>
         <item attribuut="Inhoud">Vragen over de kloof die zou bestaan tussen de hoeveelheid geld die door fraude wordt verkregen en de hoeveelheid die door naheffingen wordt teruggeclaimd.</item>
         <item attribuut="Rubriek">Criminaliteit en openbare orde (Fraude)</item>
         <item attribuut="Trefwoorden">Fraude</item>
         <item attribuut="Vindplaats">Kamervragen met antwoord 2002-2003, nr. 1193, Tweede Kamer</item>
         <item attribuut="Vraagnr_bij_indiening">2020309560</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2003-04-28</item>
         <item attribuut="Datum_indiening">2003-03-28</item>
         <item attribuut="Document-id">KVR17680</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2487" allpagenumbers="2487 2488" vetnummer="2020309560" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17680" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1193" onderwerp="" indiendatum="2003-03-28">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2003-04-28">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het rapport «Buit en besteding»? <voetnoot nummer="1"/>
      </vraag>
      <vraag nummer="2">Onderschrijft u de conclusie van het onderzoek dat er een grote kloof bestaat tussen het aanvankelijk berekende wederrechtelijk verkregen voordeel en de daadwerkelijke ontneming en inning? Zo neen, welke conclusie trekt het kabinet uit het rapport? </vraag>
      <vraag nummer="3">Kan thans worden nagegaan hoeveel er in deze tot 1999 lopende zaken aan naheffingen geïnd is? Zo ja, kunt u de Tweede Kamer daarover onverwijld cijfermatig informeren? Zo neen, waarom niet? </vraag>
      <vraag nummer="4">Kan worden verklaard waarom in een geautomatiseerd stelsel als dat van de belastingdienst bij de ontvanger niet op eenvoudige wijze is na te gaan hoeveel naheffing wegens fraude uiteindelijk betaald wordt? Kunt u uw antwoord motiveren? </vraag>
      <vraag nummer="5" voetnoot="2">Kunt u aangeven hoeveel van dit soort naheffingen wegens fraude, opgelegd in de afgelopen 5 jaar, eindigen met een afschrijving wegens oninbaarheid? <voetnoot nummer="2"/>Zo neen, waarom niet? </vraag>
      <vraag nummer="6">Wat is voor hetzelfde tijdvak het totaal bedrag van dit soort naheffingen en wat is het totaal van de door ontvanger geïnde bedragen uitgaande van het jaar van oplegging? </vraag>
      <vraag nummer="7">Bent u bereid de samenwerking van politie, fiscale opsporingsdiensten en de bankwereld te intensiveren teneinde financieel misbruik en criminaliteit terug te dringen? Zo ja, kunt u op korte termijn de Kamer daarover informeren? Zo neen, waarom niet? </vraag>
      <noten afkomstig="vraag">
         <noot nummer="1" titel="Buit en Besteding">Melven, Jos e.a., «Buit en Besteding», een empirisch onderzoek naar de omvang, de kenmerken en de besteding van misdaadgeld, Elsevier Overheid 2003, ISBN 9059018605</noot>
         <noot nummer="2">Uitgaande van grote fraudezaken met meer dan 1 miljoen fiscaal</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Er kan inderdaad sprake zijn van een kloof tussen het aanvankelijk berekende wederrechtelijk verkregen voordeel en het bedrag dat uiteindelijk wordt ontnomen. Een groot aantal verschillende factoren speelt daarbij een rol. Zo wordt bij het berekenen van het wederrechtelijk verkregen voordeel bijvoorbeeld geen rekening gehouden met de vraag op welk deel daarvan conservatoir beslag kan worden gelegd. De praktijk wijst uit dat het executeren van een ontnemingsvonnis vooral succesvol is indien beslag is gelegd op de vermogensbestanddelen die het betreft. Conservatoir beslag kan uiteraard alleen gelegd worden op vermogensbestanddelen die in het kader van het onderzoek worden aangetroffen, reden waarom verdachten vaak trachten vermogensbestanddelen aan politie en justitie te onttrekken, bijvoorbeeld door gebruik te maken van schijnconstructies. Dat verklaart een deel van de «kloof». Voorts zij erop gewezen dat de rechter uiteindelijk de hoogte van de op te leggen ontnemingsvordering vaststelt; deze kan om diverse redenen lager zijn dan het oorspronkelijk berekende wederrechtelijk verkregen voordeel. Wat dit betreft zij verwezen naar de pagina’s 13 en 14 van het onderzoeksrapport «Buit en Besteding», waar uitgebreid wordt ingegaan op de factoren die ertoe kunnen leiden dat het uiteindelijk opgelegde bedrag lager is dan het in eerste instantie als wederrechtelijk verkregen voordeel berekende bedrag. </antwoord>
      <antwoord nummer="3 t/m 6">In antwoord op deze vragen is het goed om te benadrukken dat strafrechtelijke ontneming en de zogenoemde fiscale ontneming een geheel verschillende achtergrond hebben. Wanneer iemand wordt vervolgd voor een misdrijf waarmee winsten zijn behaald worden, naast de strafrechtelijke vervolging, belasting(navorderings)aanslagen opgelegd, waarin de met dat misdrijf behaalde winst is begrepen. Deze aanslagen kunnen op meerdere jaren betrekking hebben. Wanneer in een dergelijke zaak door het Openbaar Ministerie tevens een ontnemingsvordering is ingesteld die leidt tot daadwerkelijke ontneming, wordt de aan de aanslagen ten grondslag liggende winst, en daarmee dus de aanslagen, verlaagd. Tussen het Openbaar Ministerie en de Belastingdienst vindt in dergelijke gevallen nauwe afstemming plaats. In de systemen van de Belastingdienst wordt geen onderscheid gemaakt tussen inkomensbestanddelen afkomstig van fraude en andere inkomensbestanddelen omdat dit onderscheid in de fiscale wetgeving en als gevolg daarvan voor de bedrijfsprocessen van de Belastingdienst niet relevant is. Het was en is dan ook niet mogelijk de gevraagde gegevens op geautomatiseerde wijze te genereren. Beantwoording van de vragen is slechts mogelijk door het instellen van gerichte en diepgaande dossieronderzoeken. Het alsnog instellen van zodanige onderzoeken betekent een omvangrijke en zeer arbeidsintensieve inspanning. De door het KLPD aangeleverde gegevens waren incompleet en zij hadden voor een groot deel betrekking op oude jaren (onder meer de jaren 1993 t/m 1995) die voor een deel al zijn gearchiveerd. Ook is gebleken dat sommige van de betrokken belastingplichtigen inmiddels zijn verhuisd, overleden, geëmigreerd of met onbekende bestemming vertrokken en dat vennootschappen ondertussen waren gefailleerd en ontbonden. Bovendien zijn de aanslagen in de meeste gevallen gebaseerd op inkomsten die zowel uit fraude als uit reguliere inkomensbronnen afkomstig zijn, hetgeen een extra complicatie vormt. Gelet op de taken en prioriteiten van de Belastingdienst en het feit dat het onderzoeksrapport al is gepubliceerd acht ik deze extra inspanning op dit moment niet gerechtvaardigd. Wel kan in zijn algemeenheid worden opgemerkt dat criminelen niet te koop lopen met hun vermogensbestanddelen. Ook zonder onderzoek kan worden gesteld dat de invorderingsresultaten bij deze belastingplichtigen ondanks alle inspanningen in veel gevallen niet het gewenste resultaat opleveren. Wat hiervoor is opgemerkt over de systemen van de Belastingdienst betekent dat ook de overige gevraagde gegevens niet als zodanig kunnen worden geleverd. Het alsnog inrichten van de systemen van de Belastingdienst op een zodanige wijze dat de gevraagde gegevens op geautomatiseerde wijze kunnen worden verkregen betekent een buitengewoon omvangrijke en kostbare operatie die op dit moment niet in de rede ligt. De totale omvang van wat door de Belastingdienst niet kon worden ingevorderd blijkt uit onderstaand overzicht, afkomstig uit het beheersverslag van de Belastingdienst over 2002. 1998 1999 2000 2001 2002 Aantal oninbaar gebleken zaken 683 715 774 687 1045 Percentage van het totale geïnde bedrag 0.60% 0.59%0.59%0.59%0.76% </antwoord>
      <antwoord nummer="7">Bij de bestrijding van financieel-economische criminaliteit kunnen zowel de politie, Bijzondere Opsporings Diensten, het Openbaar Ministerie als de private sector een rol spelen, ieder vanuit zijn eigen specifieke taken en verantwoordelijkheden. Als het een opsporingsonderzoek betreft waar fiscale aspecten een rol spelen, is de FIOD-ECD verantwoordelijk voor dat specifieke onderdeel. Voor operationele samenwerking tussen opsporingsdiensten en de bankwereld zien wij, buiten de zeer specifieke grenzen van artikel 126 ij van het Wetboek van Strafvordering, geen concrete mogelijkheden. Opsporingsactiviteiten en in dat kader gegenereerde informatie kunnen immers niet worden gedeeld met een private organisatie. Wel wordt binnen het Financieel Expertise Centrum (FEC) in meer algemene zin overleg gevoerd tussen de diverse partners over hoe de integriteit van de financiële sector versterkt kan worden. Het kader voor informatieverstrekking aan organisaties als banken, en de partners binnen het FEC is de Wet Bescherming Persoonsgegevens en de OM-aanwijzing «verstrekking van strafrechtelijke gegevens aan derden voor buiten de strafrechtspleging gelegen doeleinden» die in bepaalde, nauw omschreven gevallen, verstrekking van strafrechtelijke informatie aan derden mogelijk maakt als dit binnen de taakuitoefening van het OM valt. Voorts spelen de Interregionale Fraude Teams (IFT’s), de vanaf 1999 ingerichte samenwerkingsverbanden van politie en Openbaar Ministerie, een belangrijke rol bij de bestrijding van zogenaamde «horizontale fraude» (vormen van fraude waarvan de private sector, waaronder de banken het slachtoffer is). Vanuit de IFT’s en de bijbehorende expertisecentra wordt zoveel mogelijk in samenspraak met de sector getracht tot een effectieve aanpak te komen. </antwoord>
      <noten afkomstig="antwoord"/>
   </antwoorden>
</kvr>
