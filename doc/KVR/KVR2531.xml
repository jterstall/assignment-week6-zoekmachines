<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bijleveld-Schouten (CDA) over de loonderving van Belgische grensarbeiders. (Ingezonden 17 januari 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2531
</item>
         <item attribuut="Inhoud">Betreft de loonderving voor Belgische grennsarbeiders als gevolg van de afbouw van de overhevelingstoeslag tussen 1996 en 1998.</item>
         <item attribuut="Rubriek">Arbeid (Werknemers) Inkomen en rechtspositie (Inkomens)</item>
         <item attribuut="Trefwoorden">België Buitenlandse werknemers Inkomens</item>
         <item attribuut="Vindplaats">Kamervragen met antwoord 1995-1996, nr. 586, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">1996-02-13</item>
         <item attribuut="Datum_indiening">1996-01-17</item>
         <item attribuut="Document-id">KVR2531</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1187" allpagenumbers="1187 1188" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="586" onderwerp="" indiendatum="1996-01-17">
         <vrager partij="CDA" oorsprong="parlement">Bijleveld-Schouten</vrager>
         <vraagt-aan/>
      </vraagdata>
      <antwoorddata antwoorddatum="1996-02-13">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Ondervinden als gevolg van de afbouw van de overhevelingstoeslag tussen 1996 en 1998 Belgische grensarbeiders een loonderving van 0 tot 11,75%? <voetnoot nummer="1"/>
      </vraag>
      <vraag nummer="2">Betekent elke fiscale compensatie voor sociale heffingen een achteruitgang in het inkomen van Belgische grensarbeiders? </vraag>
      <vraag nummer="3">Acht u deze achteruitgang in inkomen, zonder compensatie, toelaatbaar? </vraag>
      <vraag nummer="4">Bent u bereid stappen te nemen ten einde aan deze situatie een einde te maken? Zo ja, wilt u de Kamer over de door u te treffen maatregelen op korte termijn informeren? </vraag>
      <vraag nummer="5">Hoe beoordeelt u de bij herhaling voorkomende problemen voor grensarbeiders na nationale wetswijzigingen in het licht van het vrije verkeer van werknemers binnen de Europese Gemeenschap? </vraag>
      <vraag nummer="6">Bent u bereid vanaf heden de effecten van wetswijzigingen voor grensarbeiders inzichtelijk te maken, bijvoorbeeld door een grensarbeiderseffectrapportage? </vraag>
      <vraag nummer="7">Had een herziening van artikel 24 van het Koninklijk Besluit 164 (Staatsblad 1989) dit kunnen voorkomen? </vraag>
      <vraag nummer="8">Wanneer kan de Kamer de hierover herhaaldelijk toegezegde beleidsnotitie met wijzigingsvoorstellen tegemoet zien? </vraag>
      <noten afkomstig="vraag">
         <noot nummer="1">Belgische grensarbeiders zijn, op basis van het bestaande belastingverdrag tussen Belgie¨ en Nederland, belastingplichtig in het woonland Belgie. Zij zijn sociaal premieplichtig in Nederland</noot>
      </noten>
   </vragen>
   <antwoorden aantal="7">
      <antwoord nummer="1">De overhevelingstoeslag is per 1 januari 1990 in het leven geroepen als tijdelijke regeling, bedoeld om de effecten te neutraliseren van de overheveling van de premies AAW en AWBZ van de werkgever naar de werknemer. Deze tijdelijke regeling loop ter ultimo 1997 af. Wat betreft de inkomensgevolgen van de verlaging van de overhevelingstoeslag voor 1996 wijs ik erop dat de Belgische grensarbeiders een voordeel hebben ten opzichte van de werknemers die in Nederland wonen en werken. De premieverlaging in de eerste schijf bedraagt namelijk 0,35%, terwijl zij de daarmee samenhangende belastingverhoging van 0,20% niet zijn verschuldigd. Wanneer de voor 1997 geplande AAW-WAO-operatie doorgaat zal dit effect nog verder worden versterkt. Als gevolg van deze operatie zullen de premies volksverzekeringen namelijk dalen en zal het belastingtarief in de eerste schijf worden verhoogd. Het is de bedoeling dat de effecten van de bruteringsoperatie per 1 januari 1998 voor de binnenlandse werknemers neutraal verlopen: zij zullen als gevolg van deze brutering van de overhevelingstoeslag geen negatieve inkomenseffecten ondervinden. De wijze waarop hieraan invulling zal worden gegeven staat nog niet vast. Dit hangt af van de sociaal-economische omstandigheden zoals deze zich in de loop van 1997 zullen gaan voordoen. Indien bij vorenbedoelde bruteringsoperatie mede worden betrokken maatregelen in de sfeer van loon- en inkomstenbelasting, zullen deze maatregelen alleen effect hebben voor werknemers en uitkeringsgerechtigden die in Nederland aan die belastingen zijn onderworpen. Sommige categoriee¨n van werknemers en uitkeringsgerechtigden zijn ter zake van hun loon c.q. uitkering in Nederland niet aan de loon- en inkomstenbelasting onderworpen, omdat hun loon c.q. uitkering op grond van een belastingverdrag (ter belastingheffing) is toegewezen aan hun woonland. Een dergelijk belastingverdrag is onder meer met Belgie¨ gesloten (Trb. 1970, 192). In dat verdrag is voor grensarbeiders – personen wonend in de grensstreek van het ene land die hun dienstbetrekking vervullen in de grensstreek van het andere land en die in de regel dagelijks, maar ten minste eenmaal per week naar hun woning terugkeren – een regeling getroffen die afwijkt van de normale, voor arbeidsloon geldende regeling. Ingevolge deze regeling heeft niet de werkstaat, maar de woonstaat van de werknemer het recht om het loon te belasten. In deze gaat het om werknemers die wonen in de Belgische grensstreek en werkzaam zijn in de Nederlandse grensstreek. Op hen is de grensarbeidersregeling van toepassing. Voor werknemers die buiten de Belgische grensstreek wonen of die buiten de Nederlandse grensstreek werkzaam zijn geldt deze grensarbeidersregeling niet, evenmin als voor Nederlandse werknemers die na 1 januari 1970 hun fiscale woonplaats van Nederland naar Belgie¨ hebben overgebracht. Hun loon is in Nederland belastbaar en derhalve aan de loon- en inkomstenbelasting onderworpen. </antwoord>
      <antwoord nummer="2">Nee. Afhankelijk van de omstandigheden kan er een voordeel of een nadeel optreden. Dit hangt ook samen met het belastingregime in het woonland van de werknemer of uitkeringsgerechtigde, zoals de aftrekbaarheid van de Nederlandse sociale verzekeringspremies van het voor de belastingheffing in het woonland relevante inkomen. </antwoord>
      <antwoord nummer="3 en 4">Blijkens het antwoord op vraag 1 is momenteel nog niet duidelijk of en in welke omvang sprake zal zijn van een achteruitgang in inkomen. Dit zal afhangen van de ontwikkelingen in de komende periode. Wanneer er voor grensarbeiders die ter zake van hun loon niet aan de Nederlandse loon- en inkomstenbelastingheffing zijn onderworpen een inkomensachteruitgang is ontstaan omdat voor het afschaffen van een deel van de overhevelingstoeslag compensatie in de Nederlandse belastingsfeer is verleend, is het mislopen van die compensatie op zich een gevolg van de in het Nederlands-Belgisch belastingverdrag neergelegde grensarbeidersregeling. Deze regeling houdt namelijk geen rekening met wijzigingen die in de belastingwetgeving van Nederland en Belgie¨ worden aangebracht. Wijzigingen overigens die tot een voordeel maar ook tot een nadeel kunnen leiden. Ik merk hierbij op dat ten tijde van de totstandkoming van de grensarbeidersregeling het voordeliger was over het loon in Belgie¨ belasting te betalen dan in Nederland. Thans zijn er aanwijzingen dat dit onder bepaalde omstandigheden niet langer het geval is. Het volgende mag echter niet uit het oog worden verloren. In het verleden heeft de Nederlandse wetgever geen rekening gehouden met het voordeel dat de in de Belgische grensstreek wonende en in de Nederlandse grensstreek werkzame grensarbeiders van de grensarbeidersregeling hebben gehad. Het is dan ook niet onbillijk dat zij evenmin rekening houdt met het nadeel dat die grensarbeiders door het van toepassing zijn van de grensarbeidersregeling ondervinden. In dit verband wil ik nog wijzen op het antwoord van de toenmalige staatssecretaris van Financie¨n mede namens mijn ambtsvoorganger op de vragen van het voormalige lid van de Tweede Kamer, de heer Paulis, over de gevolgen voor grensarbeiders van de herschikkingen binnen de eerste belastingschijf (Tweede Kamer, vergaderjaar 1993–1994, Aanhangsel Handelingen, nr. 346). Over de mogelijkheid dat van Belgische zijde voor de onderhavige problematiek een tegemoetkoming kan worden geboden, kan ik mij uiteraard niet uitlaten. Wel is het mij bekend dat van Belgische zijde aan de hier bedoelde grensarbeiders een zekere mate van compensatie is verleend voor de nadelen voortvloeiend uit de herschikkingen binnen de eerste schijf. </antwoord>
      <antwoord nummer="5">Bij de totstandkoming van de Nederlandse maatregelen op het terrein van onze sociale verzekeringen worden de verplichtingen in het kader van het vrije verkeer van werknemers als bedoel in het EG-Verdrag altijd volledig nageleefd. In dit verband merk ik op dat voor zover de laatste jaren over wijzigingen in de Nederlandse sociale verzekeringswetgeving commotie is ontstaan in kringen van grensarbeiders, dit nimmer heeft geleid tot enig initiatief van de zijde van de Europese Commissie. </antwoord>
      <antwoord nummer="6">Een «grensarbeiderseffectrapportage» die de effecten van wetswijzigingen voor grensarbeiders inzichtelijk moet maken acht ik een te zware procedure. Ik merk overigens op dat bij de totstandkoming van maatregelen op het gebied van de sociale verzekeringen de laatste jaren steeds wordt gekeken naar de grensoverschrijdende gevolgen ervan, onder meer voor grensarbeiders. In het algemeen mag overigens niet uit het oog worden verloren dat de wens om tot een bepaalde wetswijziging te komen wordt ingegeven door nationale omstandigheden, en dat bij het treffen van maatregelen in beginsel geen rekening kan worden gehouden met de fiscale en sociale omstandigheden in andere landen. </antwoord>
      <antwoord nummer="7">Nee. Deze bepaling regelt ten gunste van ingezetenen met een buitenlandse uitkering de mogelijkheid van vrijstelling van de verplichte verzekering ingevolge de volksverzekeringen. Het ligt niet in het voornemen deze bepaling zo te wijzigen dat niet-ingezetenen die uit hoofde van de uitoefening van werkzaamheden in Nederland verplicht zijn verzekerd ingevolge de volksverzekeringen, op verzoek kunnen worden vrijgesteld van deze verplichte verzekering. </antwoord>
      <antwoord nummer="8">De totstandkoming van een beleidsnotitie met voorstellen tot wijziging van het Besluit uitbreiding en beperking kring verzekerden volksverzekeringen heeft helaas vertraging opgelopen. Naar verwachting vindt de noodzakelijke afstemming met de andere betrokken departementen binnenkort plaats. Ik verwacht thans de notitie in het voorjaar aan de Kamer te kunnen toezenden. </antwoord>
      <noten afkomstig="antwoord"/>
   </antwoorden>
</kvr>
