<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dibi (GroenLinks) aan de ministers voor Wonen, Wijken en Integratie en van Sociale Zaken en Werkgelegenheid over de inkomensachterstand van allochtone mannen. (Ingezonden 16 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28419
</item>
         <item attribuut="Inhoud">Vragen naar aanleiding van het onderzoek Lage opleiding zet allochtone mannen op flinke inkomensachterstand - CBS, 14 mei 2007.</item>
         <item attribuut="Rubriek">Inkomen en rechtspositie (Inkomens) Welzijn (Mannen) Welzijn (Minderheden)</item>
         <item attribuut="Trefwoorden">Inkomens Mannen Minderheden</item>
         <item attribuut="Vindplaats">Kamervragen met antwoord 2006-2007, nr. 1810, Tweede Kamer</item>
         <item attribuut="Vraagnr_bij_indiening">2060715260</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Dibi</persoon>
         </item>
         <item attribuut="Datum_reaktie">2007-06-11</item>
         <item attribuut="Datum_indiening">2007-05-16</item>
         <item attribuut="Document-id">KVR28419</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3829" allpagenumbers="3829 3830" vetnummer="2060715260" code="0607tkkvr1810" lopendefooter="Tweede Kamer, vergaderjaar 2006–2007, Aanhangsel" filenaam="KVR28419" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1810" onderwerp="" indiendatum="2007-05-16">
         <vrager partij="GroenLinks" oorsprong="parlement">Dibi</vrager>
         <vraagt-aan>de ministers voor Wonen, Wijken en Integratie en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-06-11">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder>de minister voor Wonen, Wijken en Integratie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het onderzoek van het CBS, waaruit blijkt dat allochtone mannen 12 tot 16% minder verdienen dan autochtone mannen, ook wanneer er wordt gecorrigeerd naar opleiding, leeftijd, huishoudelijke samenstelling en arbeidsduur? <voetnoot nummer="1"/>
      </vraag>
      <vraag nummer="2">Hoe kan dit verschil in inkomen verklaard worden? </vraag>
      <vraag nummer="3">In welke mate denkt u dat discriminatie op basis van etnische achtergrond de inkomensachterstand van allochtone mannen kan verklaren? </vraag>
      <vraag nummer="4">Bent u bereid aanvullend onderzoek uit te laten voeren naar de rol van discriminatie bij ongelijke beloning op basis van bijvoorbeeld etnische achtergrond en geslacht? </vraag>
      <vraag nummer="5">Welke maatregelen kunt u nemen om discriminatie door middel van ongelijke beloning tegen te gaan? </vraag>
      <vraag nummer="6">Bent u voornemens nieuwe maatregelen in te voeren tegen werkgevers die zich schuldig maken aan discriminatie, bijvoorbeeld tijdens de sollicitatieprocedure of bij de beloning van werknemers? Zo ja, welke maatregelen wilt u in gaan voeren? </vraag>
      <noten afkomstig="vraag">
         <noot nummer="1" datum="2007-05-14" bron=" – CBS" titel="Lage opleiding zet allochtone mannen op flinke inkomensachterstand">«Lage opleiding zet allochtone mannen op flinke inkomensachterstand» – CBS, 14 mei 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De belangrijkste verklarende factor voor het beloningsverschil tussen autochtonen en allochtonen is het feit dat allochtonen relatief vaker functies op een lager niveau vervullen. Doorstroom van allochtonen naar hogere functies zal dan ook leiden tot een afname van het beloningsverschil tussen autochtonen en allochtonen. </antwoord>
      <antwoord nummer="3">Welk deel beloningsdiscriminatie is, valt niet te zeggen. Bij de interpretatie van de onderzoeksresultaten moet voorzichtigheid betracht worden. Bij onderzoek is volledige specificering van verklarende variabelen vaak niet mogelijk omdat de opzet van het onderzoek voor beperkingen zorgt. Ook andere, niet onderzochte factoren kunnen verantwoordelijk zijn voor een deel van het beloningsverschil. </antwoord>
      <antwoord nummer="4">Tweejaarlijks wordt uitgebreid onderzoek naar gelijke beloning gedaan. In oktober 2006 heeft mijn voorganger de Kamer het onderzoek van de Arbeidsinspectie «De arbeidsmarktpositie van werknemers in 2004» (Kamerstukken II 2006–2007, 27 099, nr. 16) aangeboden, waarbij ingegaan wordt op onder meer gelijke beloning tussen mannen en vrouwen, deel- en voltijders en allochtonen en autochtonen. Uit dit onderzoek volgt dat het ongecorrigeerde beloningsverschil tussen allochtonen en autochtonen in het bedrijfsleven 21% is. Gecorrigeerd komt het verschil op 5%. Het volgende onderzoek, dat verricht wordt door zowel de Arbeidsinspectie als het CBS, zal eind 2008 verschijnen en wederom aan de Kamer worden aangeboden. </antwoord>
      <antwoord nummer="5">Voor de komende jaren ligt in het gelijke beloningsbeleid het accent op implementatie en verspreiding van de ontwikkelde instrumenten en op de bevordering van de correcte naleving van de gelijke beloningswetgeving. De afgelopen jaren is voor zowel werkgevers als werknemers een breed scala aan instrumenten ontwikkeld die gelijke beloning bevorderen. Deze instrumenten, bijvoorbeeld de Managementtool gelijke beloning en de Handleiding sekseneutrale functiewaardering, versterken de bewustwording bij werknemers en werkgevers. De door het Ministerie van Sociale Zaken en Werkgelegenheid ingestelde werkgroep «Gelijke beloning, dat werkt!» heeft alle relevante instrumenten en informatie verzameld op www.gelijkloon.nl. Voor een nadere toelichting op de ontwikkeling van de instrumenten verwijs ik naar de Voortgangsbrieven gelijke beloning, die sinds 2001 aan de Kamer zijn gezonden. </antwoord>
      <antwoord nummer="6">Tijdens de werktop van 1 december 2005 hebben sociale partners toegezegd om een bijdrage te leveren aan de totstandkoming van een door het kabinet op te zetten landelijke discriminatiemonitor arbeidsmarkt. Deze discriminatiemonitor is op 15 december 2006 van start gegaan en wordt uitgevoerd door het SCP en de organisatie Art. 1. De sociale partners hebben zitting in de klankbordgroep. Het doel van de discriminatiemonitor is het in kaart brengen van de aard en omvang van discriminatie op de arbeidsmarkt en de ontwikkelingen hierin in de loop der tijd. Het beoogde resultaat is het uitbrengen van een tweejaarlijkse monitor van discriminatie op grond van de gronden ras, godsdienst en nationaliteit op alle aspecten van de arbeid (werving en selectie, beloning, ontslag). Deze monitor is opgezet om signalen over discriminatie bij de arbeid op te vangen en waarnodig in samenwerking met de sociale partners passend beleid op te zetten. Over de resultaten van de eerste landelijke discriminatiemonitor arbeidsmarkt wordt in november aanstaande een congres georganiseerd. Op dit moment is nog niet duidelijk welke aanvullende maatregelen nodig zijn om ongelijke behandeling op grond van etniciteit tegen te gaan. Het kabinet zal bij eventuele maatregelen in ieder geval de aanbevelingen uit het rapport «Niet de afkomst, maar de toekomst» van de SER meenemen. </antwoord>
      <noten afkomstig="antwoord"/>
   </antwoorden>
</kvr>
