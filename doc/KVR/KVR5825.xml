<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bremmer (CDA) over het sluiten van bedden op een afdeling voor klinische psychotherapie. (Ingezonden 3 september 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5825
</item>
         <item attribuut="Rubriek">Gezondheidszorg (Geestelijke gezondheidszorg)</item>
         <item attribuut="Trefwoorden">Geestelijke gezondheidszorg</item>
         <item attribuut="Vindplaats">Kamervragen met antwoord 1997-1998, nr. 134, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Bremmer</persoon>
         </item>
         <item attribuut="Datum_reaktie">1997-10-10</item>
         <item attribuut="Datum_indiening">1997-09-03</item>
         <item attribuut="Document-id">KVR5825</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="271" allpagenumbers="271 272" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5825" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="134" onderwerp="" indiendatum="1997-09-3">
         <vrager partij="CDA" oorsprong="parlement">Bremmer</vrager>
         <vraagt-aan/>
      </vraagdata>
      <antwoorddata antwoorddatum="10 oktober 1997), zie Aanhangsel Handelingen nr. 26, vergaderjaar 1997–1998">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft een grote instelling voor geestelijke gezondheidszorg in het midden van ons land, i.c. een onderdeel van de H.C. Rümke-groep een plan moeten ontwikkelen tot het sluiten van 36 bedden op een specialistische afdeling voor klinische psychotherapie, omdat «verdere bezuinigingen met de kaasschaaf over meerdere afdelingen» tot onverantwoorde verschraling aan de zorg van patiënten zouden leiden? <voetnoot nummer="1"/>
      </vraag>
      <vraag nummer="2">Is het, in een tijd van economische bloei, niet zeer schrijnend dat binnen de geestelijke gezondheidszorg voor de meeste hulpbehoevenden een pijnlijke verschraling van de zorg plaatsvindt? Bent u voorts niet van opvatting, dat verdere bezuinigingen op deze zorg niet meer mogelijk zijn? </vraag>
      <vraag nummer="3" voetnoot="2">Hoe dient de Kamer een dergelijk plan tot gedwongen sluiting te wegen, gelet op de recente VWS-beleidsbrieven over de geestelijke gezondheidszorg, waarin u o.m. vermeldt, dat de regionale instellingen het totale scala van hulpverlening moeten blijven bieden en zich niet eenzijdig mogen richten op wat de «harde psychiatrie» wordt genoemd? Moet het regionale zorgaanbod niet naadloos aansluiten op de gedifferentieerde hulpvraag uit de regio? Moet de Kamer hieruit afleiden, dat het in de jaren 1995 t/m 1998 beschikbare budget het uitvoeren van dit beleid sinds 1994 steeds minder mogelijk heeft gemaakt dan wel zal maken? <voetnoot nummer="2"/>
      </vraag>
      <vraag nummer="4">Is het u inmiddels bekend dat onder de nieuwe financieringssystematiek aan de hand van de zorgmodules, instellingen die relatief zwaardere zorg bieden, de daarvoor benodigde budgetten niet ontvangen als gevolg van de ingevoerde budgetmaximalisatie, en dat deze instellingen daardoor in financiële problemen (dreigen te) komen? </vraag>
      <noten afkomstig="vraag">
         <noot nummer="1" datum="1997-08-18" bron="Amersfoortse Courant van 16 augustus jl. en Trouw">Amersfoortse Courant van 16 augustus jl. en Trouw, 18 augustus 1997</noot>
         <noot nummer="2">Kamerstukken 25 424, nrs. 1 en 2</noot>
      </noten>
   </vragen>
   <antwoorden aantal="4">
      <antwoord nummer="1">De H.C. Rümke Groep heeft inderdaad een besluit genomen om per 1 juli 1998 tot sluiting van de afdeling klinische psychotherapie met 36 bedden over te gaan. Uit de ontvangen correspondentie van de H.C. Rümke Groep valt af te leiden dat er bij de divisie «kortdurende zorg» sprake is van een tekort van ca. f 850 000,–. N.a.v. dit tekort is door het betreffende divisiehoofd een voorstel voorgelegd aan de Raad van Bestuur dat voorziet in de sluiting van genoemde afdeling. Dit voorstel is inmiddels door de RvB overgenomen. Het is inderdaad juist dat het instellingsmanagement heeft gemeend tot sluiting van een gehele afdeling over te moeten gaan uit oogpunt van zorgverschraling. De H.C. Rümke Groep is een psychiatrisch ziekenhuis met een capaciteit van 1127 plaatsen, een budget van f 137 mln., een eigen vermogen van ca. f 30 mln. en een positief resultaat over de afgelopen jaren. Met andere woorden een financieel gezonde instelling. De budgetten van de apz’en nemen in 1998, naast de nominale bijstelling, met 1% extra toe (zie ook het antwoord op vraag 2). Van «moeten» is derhalve in mijn ogen geen sprake. Ik kom bij de beantwoording van vraag 4 hier nog op terug. </antwoord>
      <antwoord nummer="2">Het is inderdaad schrijnend dat, in een tijd van economische bloei, binnen de geestelijke gezondheidszorg er überhaupt discussie is over zorgverschraling. Het gaat mij echter te ver om te stellen dat er binnen de gehele ggz sprake is van zorgverschraling. De signalen over zorgverschraling komen tot op heden van een zeer beperkt aantal psychiatrische ziekenhuizen. Desondanks neem ik deze signalen uiterst serieus en heb ik binnen mijn begroting voor 1998 middelen vrijgemaakt voor nader onderzoek naar zorgverschraling. Het tweede deel van de vraag gaat uit van de veronderstelling dat er al jaren sprake is van «bezuinigingen» in de ggz-sector. Ik moet dit nadrukkelijk ontkennen. Over de periode 1995–1997 bedraagt de gemiddelde groei (inclusief nominale bijstelling) voor deze sector 4,4%. Voor de apz’en komt dit percentage lager uit, namelijk op 2,6. Dit wordt veroorzaakt door het feit dat de apz’en het minst geprofiteerd hebben van de beschikbare volumegroei voor de ggz-sector. De totale volume-groei over de periode 1995–1997 komt voor de apz’en uit op gemiddeld 0,7% per jaar terwijl de volumegroei voor de gehele sector uitkomt op 1,7%. Door doelmatiger te werken hebben de apz’en de toenemende vraag kunnen opvangen. Uit de signalen over zorgverschraling zou afgeleid kunnen worden dat bij deze instellingen «de rek er uit is». Op basis van bovengenoemd onderzoek zal dit moeten blijken. Desondanks heb ik niet willen wachten op de uitkomst van dit onderzoek. In het JOZ-1998 heb ik reeds, binnen de beschikbare financiële mogelijkheden, een bedrag van f 7 mln. beschikbaar gesteld voor de apz’en. Daarnaast heeft het kabinet besloten de motie Wolffensperger c.s., waarin gevraagd wordt om een bedrag van f 35 mln. voor de ggz, uit te voeren. Van dit bedrag wordt f 20 mln. beschikbaar gesteld voor de apz’en. In totaal is derhalve, naast de nominale bijstelling, f 27 mln. beschikbaar. Een verruiming van de budgetten van de apz’en met bijna 1%. </antwoord>
      <antwoord nummer="3">In mijn recente beleidsbrief over de geestelijke gezondheidszorg vermeld ik dat ik het samengaan van afzonderlijke instellingen een nastrevenswaardige ontwikkeling acht en dat ik deze dan ook met kracht zal bevorderen. Inderdaad noem ik daarbij dat de nieuwe regionale instellingen het totale scala van hulpverlening dienen te blijven bieden dat op dit moment door de afzonderlijke instellingen wordt geboden. Ze behoren zich niet eenzijdig te richten op wat wel de «harde psychiatrie» wordt genoemd. Het zorgaanbod dient aan te sluiten op de gedifferentieerde hulpvraag in de regio. Deze beleidslijn onderschrijf en volg ik uiteraard nog steeds. Zoals ik echter bij de beantwoording van vraag 1 naar voren bracht, is er naar mijn idee geen sprake van een «gedwongen» sluiting en zodoende zie ik geen discrepantie tussen de inhoud van de beleidsbrief voor de geestelijke gezondheidszorg en het door mij gevoerde beleid. Met inachtneming van het bovenstaande en het antwoord op vraag 2 is er geen enkele aanleiding om te veronderstellen dat het beschikbare budget in de jaren 1995 t/m 1998 het uitvoeren van dit beleid steeds minder mogelijk heeft gemaakt dan wel zal maken. </antwoord>
      <antwoord nummer="4">Door de veldpartijen (aanbieders en verzekeraars) binnen het Cotg zijn in 1996 voorstellen gedaan voor een drastische herziening van de Cotg-richtlijnen voor apz en ribw met ingang van 1-1-1997. Uitgangspunt daarbij was om te komen tot meer kostenconforme richtlijnen, rekening houdend met de zorgzwaarte. Op basis van door de Nzi ontwikkelde behandelmodulensystematiek zijn een 14-tal kostencategorieën onderscheiden. Per categorie zijn de direct patiëntgebonden loonkosten vastgesteld op basis van de vastgestelde zorgzwaarte per categorie. Omdat hierdoor de tot dan gehanteerde objectieve criteria als verblijfsduur en leeftijd wegvielen is, eveneens op voorstel van partijen, de budgetmaximering ingevoerd. Het was immers niet ondenkbeeldig dat individuele instellingen «strategisch gedrag» zouden gaan vertonen (hoge productieafspraken voor de zorgintensieve en dus duurdere categorieën, met als gevolg overschrijding van het macrokader). De budgetmaximering fungeert in feite als een productieplafond. De instellingen mogen met verzekeraars niet meer productie afspreken dan op basis van het vastgestelde budget van het jaar daarvoor mogelijk is. Mutatie van het budget is alleen mogelijk indien daarvoor (volume)middelen beschikbaar zijn gesteld in het JOZ. Als gevolg van deze systematiek is het in principe niet mogelijk dat instellingen in financiële problemen kunnen komen. Indien de zorgzwaarte toeneemt zullen de instellingen hogere productieafspraken moeten maken voor de zorgintensieve (en duurdere) categorieën. Aangezien de veldpartijen zich via budgetmaximering verplicht hebben binnen het beschikbare budget te blijven zal men dus, bij gelijkblijvend budget, met hetzelfde geld minder patiënten kunnen helpen. In het geval van de Rümke Groep (zie vraag 1) zijn partijen (instelling en verzekeraar) er blijkbaar vanuit gegaan dat het budget 1998 gelijk zou blijven ten opzichte van 1997. Uit het antwoord op vraag 2 mag echter duidelijk zijn dat dat uitgangspunt onterecht is. Zoals uit de antwoorden op de vragen 1, 2 en 4 blijkt zijn er naar mijn mening voldoende redenen voor de RvB van de H.C. Rümkegroep haar besluit te heroverwegen. In overleg tussen mijn ministerie en de RvB is dit aan de orde geweest. </antwoord>
      <noten afkomstig="antwoord"/>
   </antwoorden>
</kvr>
