<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Varma (GroenLinks) aan de minister van Binnenlandse Zaken en Koninkrijksrelaties over de activiteiten van de Britse geheime dienst MI5 in Nederland. (Ingezonden 8 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11898
</item>
         <item attribuut="Inhoud">Vragen over de activiteiten van M15 in Nederland, onder andere het opzetten van een mantelorganisatie en het onderhouden van diverse netwerken met personen uit kringen van vaste medewerkers van de IDB en BVD (Telegraaf, 3 juni 2000).</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten)</item>
         <item attribuut="Trefwoorden">Inlichtingen- en veiligheidsdiensten</item>
         <item attribuut="Vindplaats">Kamervragen met antwoord 1999-2000, nr. 1451, Tweede Kamer</item>
         <item attribuut="Vraagnr_bij_indiening">2990012190</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="GroenLinks">Oedayraj Varma</persoon>
         </item>
         <item attribuut="Datum_reaktie">2000-06-27</item>
         <item attribuut="Datum_indiening">2000-06-08</item>
         <item attribuut="Document-id">KVR11898</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3313" allpagenumbers="3313 3314" vetnummer="2990012190" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11898" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1451" onderwerp="" indiendatum="2000-06-8">
         <vrager partij="GroenLinks" oorsprong="parlement">Oedayraj Varma</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2000-06-27">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het artikel <voetnoot nummer="1"/>over de activiteiten van de Britse geheime dienst MI5 in Nederland? Hebt u kennisgenomen van het verslag van de Nationale Ombudsman in deze zaak? </vraag>
      <vraag nummer="2">Wat is uw reactie op het bericht dat (een medewerker van) de Britse zusterdienst MI5 in ons land een mantelorganisatie zou hebben opgezet? Wat is uw oordeel over het bericht dat deze activiteiten zouden plaatsvinden of hebben plaatsgevonden met medeweten en/of hulp van (ex) BVD-ers en IDB-ers? </vraag>
      <vraag nummer="3">Wat is er waar van de passages in het verslag van de Nationale Ombudsman waarin staat dat een medewerker van een bevriende buitenlandse inlichtingendienst «in Nederland diverse netwerken onderhield m.n. met personen uit kringen van de vaste medewerkers IDB en ex medewerkers van de BVD»? Hebt u de schade laten onderzoeken die mogelijk aan Nederlandse belangen is aangericht door de activiteiten van deze netwerken? Wat heeft dit onderzoek uitgewezen? </vraag>
      <vraag nummer="4">Waarom meende de BVD de klagende ex-IDB-er (thans werkzaam op AZ) op de klassieke verhoormethode zoals beschreven in de rapportage van de Nationale Ombudsman te moeten confronteren met de verdenkingen? Hoeveel andere (voormalige) medewerkers van Nederlandse inlichtingendiensten zijn in deze zaak ondervraagd en/of door de BVD op onoirbare contacten of praktijken onderzocht? Wat heeft dit onderzoek uitgewezen? </vraag>
      <vraag nummer="5">Welke (straf)maatregelen zijn mogelijk bij spionage voor een buitenlandse inlichtingendienst door (ex)medewerkers van een inlichtingendienst? Wat is er in dit geval gebeurd met de medewerker(s) van de Britse zusterdienst en met de (ex) BVD-ers en IDB-ers die bij deze zaak betrokken (zouden) zijn? Kunnen deze personen werkzaamheden voor de overheid (blijven) verrichten en/of vertrouwensfuncties (blijven) bekleden? </vraag>
      <vraag nummer="6">Wat is uw oordeel over het opstarten en uitvoeren van een onderzoek door de BVD zonder de bevriende zusterdienst daarvan op de hoogte te stellen? Wat is uw reactie op het verwijt aan de BVD in deze zaak onprofessioneel te hebben gehandeld? Wat is de Nederlandse reactie in de richting van het Britse Koninkrijk geweest? Ondervinden de Brits-Nederlandse betrekkingen op enige wijze schade van deze affaire? </vraag>
      <vraag nummer="7">Is de Kamer inmiddels op de hoogte gesteld van deze kwestie? Wanneer, door wie en op welke wijze is dat gebeurd/gaat dit gebeuren? Indien (nog) niet, waarom (nog) niet? </vraag>
      <vraag nummer="8">Waarom staan de activiteiten van de BVD met betrekking tot de spionage van buitenlandse zusterdiensten – zoals de onderhavige kwestie met MI5 – niet vermeld in het jaarverslag over 1999? Bent u van plan hierin toekomstig verbeteringen aan te brengen en zo neen, waarom niet? </vraag>
      <vraag nummer="9">Wilt u de vragen voor het aanstaande algemeen overleg over de jaarverslagen van de BVD en de commissie voor de Inlichtingen- en Veiligheidsdiensten beantwoorden? </vraag>
      <noten afkomstig="vraag">
         <noot nummer="1" datum="2000-06-3" bron="De Telegraaf">De Telegraaf, 3 juni 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3, 4 en 6">De BVD heeft vastgesteld dat enkele oud-medewerkers van de voormalige Inlichtingendienst Buitenland (IDB) inlichtingenactiviteiten hebben verricht ten behoeve van een bevriende buitenlandse inlichtingendienst. Hoewel de ontplooide inlichtingenactiviteiten niet waren gericht tegen Nederland of een Nederlands belang valt een dergelijk optreden niet te tolereren. De Nederlandse overheid staat niet toe dat buitenlandse diensten zelfstandig inlichtingenactiviteiten ontplooien in Nederland, een en ander dient te geschieden in overleg en met toestemming van de BVD. De betreffende dienst is hierop aangesproken en heeft vervolgens excuses aangeboden. Teneinde de betrekkingen met het land waaruit deze dienst afkomstig is niet te verstoren worden hierover geen verdere mededelingen gedaan. De uitlatingen hieromtrent in het Telegraaf-artikel blijven voor rekening van de desbetreffende journalist. Op 3 juni jl. berichtte de Telegraaf over activiteiten van de Britse geheime dienst MI5 in Nederland. Daarbij is geciteerd uit een openbaar rapport van de Nationale ombudsman, opgesteld naar aanleiding van een klacht van een oud-medewerker van de voormalige IDB. Zijn klacht betrof in de eerste plaats de wijze waarop twee medewerkers van de BVD hem in een gesprek op 8 maart 1999 hebben bejegend. In de tweede plaats betrof het het niet binnen de daarvoor in de Wet openbaarheid van bestuur gestelde termijn beslissen op zijn inzageverzoek. Op het punt van het niet tijdig beslissen heeft de Nationale ombudsman de klacht gegrond verklaard. Voor het overige – de wijze van bejegening – is de klacht niet gegrond verklaard. In het kader van het onderzoek naar deze klacht zijn aan de Nationale ombudsman verslagen ter beschikking gesteld van twee door medewerkers van de dienst met betrokkene gevoerde gesprekken. Het uitgebreide citaat zoals dat in de Telegraaf is opgenomen is uit één van deze verslagen afkomstig. Uiteraard waren deze verslagen geanonimiseerd. Verder werd daarin niet concreet aangegeven welke bevriende buitenlandse dienst het betrof. </antwoord>
      <antwoord nummer="5">Het (door ambtenaren) onderhouden van contacten met buitenlandse inlichtingendiensten is op zich niet strafbaar in Nederland. Wel indien sprake zou zijn van het toebrengen van schade aan Nederlandse belangen, bijvoorbeeld als staatsgeheimen ter kennis worden gebracht van onbevoegden (artikel 98 e.v., Wetboek van Strafrecht) dan wel indien schending van het ambts- of beroepsgeheim aan de orde is (artikel 272, Wetboek van Strafrecht). Daarnaast is het mogelijk dat dergelijke contacten in strijd komen met rechtspositionele voorschriften. Ten aanzien van personen in overheidsdienst kunnen dan op basis van het Algemeen Rijksambtenarenreglement disciplinaire maatregelen worden genomen. In het onderhavige geval gaat het om oud-medewerkers van de IDB die formeel – als boventalligen – nog in dienst waren van het ministerie van Algemene Zaken waarvoor zij echter geen werkzaamheden verrichtten. Als zodanig was van het bekleden van een vertrouwensfunctie geen sprake. Inmiddels zijn zij niet meer in dienst van genoemd ministerie maar vallen onder een wachtgeldregeling. Overigens is ten aanzien van bedoelde oud-medewerkers de geheimhoudingsplicht nog steeds van kracht. </antwoord>
      <antwoord nummer="7 en 8">Uw Kamer is via de commissie voor de Inlichtingen- en Veiligheidsdiensten op de hoogte gesteld door middel van de geheime versie van het BVD-jaarverslag 1999. Tijdens de behandeling daarvan door de commissie is ingegaan op de operationele aspecten van deze zaak. In het openbaar kunnen daarover geen verdere mededelingen worden gedaan. In het openbare jaarverslag over 1999 wordt in paragraaf 9.2 (pagina 81) melding gemaakt van de desbetreffende klacht en het oordeel van de Nationale ombudsman daarover. </antwoord>
      <noten afkomstig="antwoord"/>
   </antwoorden>
</kvr>
