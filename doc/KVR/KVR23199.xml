<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister-president, minister van Algemene Zaken en de minister van Buitenlandse Zaken over het gebrek aan juridische basis voor de oorlog in Irak en het Rapport Goldsmith. (Ingezonden 4 mei 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23199
</item>
         <item attribuut="Inhoud">Deze vragen dienen ter aanvulling op eerdere vragen over dit overwerp van het Tweede-Kamerlid Van Bommel (SP), eveneens ingezonden op 4 mei 2005.</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">Groot-Brittannië Irak Oorlogen Verenigde Staten</item>
         <item attribuut="Vindplaats">Kamervragen met antwoord 2004-2005, nr. 1813, Tweede Kamer</item>
         <item attribuut="Vraagnr_bij_indiening">2040514350</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2005-06-07</item>
         <item attribuut="Datum_indiening">2005-05-04</item>
         <item attribuut="Document-id">KVR23199</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3861" allpagenumbers="3861 3862" vetnummer="2040514350" code="0405tkkvr1813" lopendefooter="Tweede Kamer, vergaderjaar 2004–2005, Aanhangsel" filenaam="KVR23199" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1813" onderwerp="" indiendatum="2005-05-4">
         <vrager partij="PvdA" oorsprong="parlement">Koenders</vrager>
         <vraagt-aan>de minister-president, minister van Algemene Zaken en de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-06-7">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister-president, minister van Algemene Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Hoe beoordeelt u nu, in het licht van het uitgelekte Rapport Goldsmith van 7 maart 2003, uw uitlatingen, gedaan in het Kamerdebat van 18 maart </vraag>
      <vraag nummer="2003" voetnoot="1">
         <voetnoot nummer="1"/>, dat Lord Goldsmith een sluitende juridische redenering heeft gegeven ten aanzien van het gebruik van geweld in Irak? </vraag>
      <vraag nummer="2">Was u op de hoogte van (delen van) de inhoud van het rapport van 7 maart 2003? Was u op de hoogte van ambts- of andere berichten met betrekking tot dit rapport, of alleen van de samenvatting c.q. het volledige rapport van Lord Goldsmith van 17 maart 2003, toen u deze uitlatingen deed? Welke informatie had het kabinet van de Britse regering gekregen? Hoe werd dat beoordeeld, door wie en wanneer, en met welke beleidsaanbevelingen? In hoeverre strookten adviezen aan u met die van Lord Goldsmith? </vraag>
      <vraag nummer="3">Waarom vond u het in het bijzonder van belang op het Rapport Goldsmith in te gaan tijdens het Kamerdebat, terwijl u later stelde dat juridische adviezen in Nederland wel geheim dienen te blijven? Waarom is dat zo? Waarom wordt wel publieke informatie gegeven uit samenvattingen van externe in dit geval Britse, adviezen? Wat is hierover precies besproken bij de (veranderingen in) het communicatieplan militair treffen Irak en het communicatieplan Resolutie1441? </vraag>
      <vraag nummer="4">Kunt u gedetailleerd en per paragraaf ingaan op de conclusies van Lord Goldsmith zoals vermeld in paragraaf 26 tot en met 36 van zijn rapport van 7 maart 2003, waarin onder andere gepleit wordt voor de veiligste route van een tweede VN-Resolutie, de noodzaak om zeer nauwkeurig en voorzichtig om te gaan met het bewijs over niet-samenwerking door Irak (en daarbij vooral ook af te gaan op de rol van de VN-inspecteurs), de uitgebreide risico’s van juridische actie (onder andere ten aanzien van het Internationale Strafhof) en de noodzaak van proportionaliteit (waaronder de stelling dat regime change geen doel kan zijn van militaire actie)? Hoe werden al deze elementen toen en op dat moment door de Nederlandse regering gewogen? Wat was daarbij het advies van de juridische diensten van de ministeries van Buitenlandse Zaken en van Defensie? Hoe stonden zij tegenover de noodzaak van een tweede VN-Resolutie? </vraag>
      <vraag nummer="5">Wanneer kreeg u berichten vanuit de ambassade in Washington D.C. en/of Londen dat de Amerikaanse regering waarschijnlijk hoe dan ook het plan had Irak binnen te vallen? Welke inschattingen werden gemaakt met betrekking tot de waarschijnlijkheid dat het tot een militair treffen zou komen? </vraag>
      <vraag nummer="6">Kunt u op basis van artikel 68 van de Grondwet deze vragen zo precies mogelijk beantwoorden, zodat openheid wordt gegeven? Kunt u gemotiveerd en precies aangeven waarom en vanwege welk belang van de Staat een bepaalde vraag niet beantwoord wordt? </vraag>
      <noten afkomstig="vraag">
         <noot nummer="1" documenttype="Handelingen" documentnummer="90">Handelingen II, nr. 90, pag. 5804–5820.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Bommel (SP), eveneens ingezonden 4 mei 2005, (vraagnummer 2040514320). </toelichting>
   <antwoorden aantal="5">
      <antwoord nummer="1">Ik herinner eraan dat de Nederlandse regering vanaf 1991 terzake een eigen standpunt in de Kamer heeft ingenomen, dat gedeeld werd door de Kamer. Dit standpunt stemt in grote lijnen overeen met het standpunt dat te vinden is in de notitie van de Foreign and Commonwealth Office, gevoegd bij de antwoorden van Lord Goldsmith aan het Britse parlement, 17 maart 2003. Het advies van Lord Goldsmith van 7 maart 2003, dat onlangs (in 2005) openbaar is gemaakt, nadat daarvan eerder dit jaar samenvattingen waren uitgelekt, schept geen enkel nieuw feit. Dit rapport van 7 maart 2003 geeft ons dan ook geen aanleiding tot het innemen van een ander standpunt, dan dat ingenomen in het Kamerdebat van 18 maart 2003, resp. het Kamerdebat van 30 juni 2004. </antwoord>
      <antwoord nummer="2">Nee. De regering wist wel van het bestaan van interne juridische advisering aan de Engelse regering, maar zij kreeg slechts de beschikking over de stukken genoemd in mijn brief aan uw Kamer, 30 juni 2004 (TK 2003–2004, 23 432, nr. 171). De informatie in het stuk van 17 maart 2003 werd meegenomen in de normale ambtelijke advisering van de betrokken ministeries. Het advies van Goldsmith van 17 maart 2003 strookt in essentie met hetgeen de minister-president op 18 maart 2003 aan uw Kamer heeft medegedeeld. </antwoord>
      <antwoord nummer="3">De stukken van 17 maart 2003 betroffen geen vertrouwelijk advies, maar in Engeland op 17 maart 2003 openbaar gemaakte documenten. Daarom heeft de minister-president daarnaar verwezen en is hij daarop ingegaan ter adstructie en illustratie van zijn betoog. In zijn bij die gelegenheid gegeven juridische onderbouwing van het Nederlandse standpunt inzake een militair optreden in Irak treft u vergelijkbare elementen en gegevens aan als die in de antwoorden van Goldsmith van 17 maart 2003 en in het daarbij gevoegde memorandum van dezelfde datum van het Foreign and Commonwealth Office. In het genoemde communicatieplan militair treffen Irak, een stuk van de RVD, (dat later communicatieplan Veiligheidsraadresolutie 1441 werd, zoals aan uw Kamer meegedeeld in antwoord op vragen gesteld door de leden Koenders en Boelhouwer (TK, vergaderjaar 2004–2005, 1550), is hierover niets opgenomen. </antwoord>
      <antwoord nummer="4 en 6">Het gevraagde onder de punten 4 en 6 komt neer op een verzoek tot openbaarmaking van de ambtelijke adviezen. Tot de openbaarmaking daarvan ben ik niet bereid om dezelfde redenen, die tijdens het debat van 30 juni 2004 uitgebreid aan de orde zijn geweest. Een van de belangrijkste hoofdregels van het verkeer tussen regering en Staten-Generaal in ons bestel is dat interne ambtelijke adviezen, met name ook de juridische, niet openbaar worden gemaakt. Deze regel en de handhaving daarvan vormt een groot en zwaarwegend belang van de Staat. Dit gezegd zijnde, heeft de regering thans met belangstelling kennis genomen van de inhoud van het advies van Goldsmith van 7 maart 2003. Het toont aan dat in het VK voorafgaand aan de beslissing tot geweldgebruik tegen Irak uitvoerig intern is afgewogen wat de verschillende juridische argumenten pro en contra voor een dergelijk geweldgebruik waren, en hoe deze argumenten werden gewogen. Overigens zijn in Nederland eveneens ambtelijke adviezen van vergelijkbare aard gegeven, zij het dat de Nederlandse context een andere was omdat uitsluitend politieke en geen militaire steun werd gegeven. In essentie was het doel van het rapport Goldsmith van 7 maart 2003 het geven van een zo precies mogelijke juridische inschatting van de situatie, op basis waarvan de Britse regering besluiten moest nemen. Het rapport Goldsmith van 17 maart 2003 diende een ander doel, nl. het geven van de juridische onderbouwing van het standpunt waarvoor was gekozen. </antwoord>
      <antwoord nummer="5">Hr. Ms. Ambassades te Washington en Londen hebben, in het bijzonder na de terroristische aanslagen in september 2001 te New York en Washington, in hun berichtgeving veelvuldig aandacht besteed aan de ontwikkelingen in de politieke beleidsdiscussies in beide hoofdsteden ten aanzien van Irak. Integraal onderdeel daarvan vormden de afwegingen die in die hoofdsteden werden gemaakt ten aanzien van een eventuele interventie in Irak. De berichtgeving ging in op de wijze waarop met name de Amerikaanse regering gestaag de politieke en militaire druk op voormalig Iraaks leider Saddam Hoessein opbouwde om de relevante Veiligheidsraadresoluties, in het bijzonder Resolutie 1441, na te leven en op die wijze militaire actie af te wenden. De regering heeft uit deze berichtgeving nimmer de conclusie getrokken dat er al onherroepelijke beslissingen waren genomen, ongeacht de uitkomst van de VN-route. Het is haar overtuiging, mede op basis van genoemde berichtgeving, dat Saddam Hoessein tot op het allerlaatste moment beslissingen heeft kunnen nemen, die de militaire actie af had kunnen wenden. </antwoord>
      <noten afkomstig="antwoord"/>
   </antwoorden>
</kvr>
