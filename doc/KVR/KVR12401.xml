<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Wagenaar (beiden PvdA) aan de minister van Economische Zaken over het gebruik van internet door het Nederlandse bedrijfsleven. (Ingezonden 14 september 2000); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12401
</item>
         <item attribuut="Inhoud">Vragen naar aanleiding van artikel 'Angst als drijfveer: Nederlandse manager vindt Internet eigenlijk niks' (NRC Handelsblad, 9 september 2000) en 'Nederland in e-commerce in achterhoede' (Financieele Dagblad, 11 september 2000) over het achterblijven van het gebruik van Internet door het Nederlandse bedrijfsleven.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Telecommunicatie)</item>
         <item attribuut="Trefwoorden">Computernetwerken Ondernemingen Telematica</item>
         <item attribuut="Vindplaats">Kamervragen met antwoord 2000-2001, nr. 72, Tweede Kamer</item>
         <item attribuut="Vraagnr_bij_indiening">2990015770</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Wagenaar</persoon>
         </item>
         <item attribuut="Datum_reaktie">2000-10-06</item>
         <item attribuut="Datum_indiening">2000-09-14</item>
         <item attribuut="Document-id">KVR12401</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="147" allpagenumbers="147 148" vetnummer="2990015770" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12401" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="72" onderwerp="" indiendatum="2000-09-14">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Wagenaar</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2000-10-6">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de berichten uit de pers met betrekking tot het achterblijven van het gebruik van internet door het Nederlandse bedrijfsleven? <voetnoot nummer="1"/>
      </vraag>
      <vraag nummer="2">Acht u de conclusies van het onderzoek van adviesbureau Andersen Consulting dat de aanleiding is geweest voor bovenstaande artikelen zorgwekkend? Zo ja, waarom? Zo neen, waarom niet? </vraag>
      <vraag nummer="3">Hoe verklaart u de achterstand van het Nederlandse bedrijfsleven in deze ten opzichte van de in het artikel genoemde landen? </vraag>
      <vraag nummer="4" voetnoot="2">Hoe vertalen uw woorden «dat de minister van Economische Zaken [...] er natuurlijk voor het hele Nederlandse bedrijfsleven [is]. Ook voor de ondernemers die nog weinig heil zien in ICT» <voetnoot nummer="2"/>zich in beleid? </vraag>
      <vraag nummer="5">Acht u het noodzakelijk het gebruik van internet door het Nederlandse bedrijfsleven meer te stimuleren dan tot nu toe het geval is geweest? Zo ja, waaruit zal die extra stimulering gaan bestaan? Zo neen, waarom niet? </vraag>
      <vraag nummer="6">Acht u specifieke, op doelgroepen gerichte acties, in het kader van de campagne «Nederland gaat digitaal» noodzakelijk? </vraag>
      <noten afkomstig="vraag">
         <noot nummer="1" datum="2000-09-11" bron="NRC 9 september jl., «Angst als drijfveer. Nederlandse manager vindt internet eigenlijk niks», Het Financieele Dagblad" titel="Nederland in e-commerce in achterhoede">NRC 9 september jl., «Angst als drijfveer. Nederlandse manager vindt internet eigenlijk niks», Het Financieele Dagblad, 11 september 2000: «Nederland in e-commerce in achterhoede»</noot>
         <noot nummer="2">Korte speech van de minister van Economische Zaken, A. Jorritsma-Lebbink, uitreiking Broos van Erp-Prijs, Utrecht, 29 mei 2000 http://info.minez.nl/nieuwskiosk/speeches/2000/2000079.htm</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Als inderdaad blijkt dat Nederland op het gebied van elektronisch zakendoen achterblijft, vind ik dat zorgwekkend. Sommige rapporten incideren dat het Nederlands bedrijfsleven een afwachtende houding aanneemt. In het rapport van Andersen Consulting gaat het vooral om verwachtingen van grote ondernemingen over de invloed van electronic commerce op de concurrentiepositie en de wijze waarop het zakendoen fundamenteel zal gaan veranderen door ICT en het internet. Uit het rapport blijkt in ieder geval dat Nederlandse managers, in tegenstelling tot geïnterviewden in andere landen, een zeer nuchtere kijk hebben op de mogelijkheden van elektronisch zakendoen. Ik wil graag twee kanttekeningen plaatsen bij dit onderzoek. Ten eerste blijkt uit dit onderzoek ook dat Nederlandse ondernemers hoog scoren met het nu reeds benutten van de voordelen van e-commerce in toepassingen op het gebied van verkoop en marketing. Een vergelijkbare hoge score wordt genoteerd ten aanzien van de plannen om in de toekomst de kansen van e-commerce te benutten. Een tweede, meer fundamentele kanttekening, is dat het onderzoek is gebaseerd op percepties en opvattingen en niet op feiten. Een nuchtere kijk op het belang van ICT en internet impliceert niet dat Nederlandse ondernemers niet met e-commerce bezig zijn. Uit andere onderzoeken blijkt namelijk dat Nederlandse bedrijven beduidend gunstiger scoren als het gaat om het daadwerkelijk aanbieden van e-commerce faciliteiten <voetnoot nummer="1"/>. De vele beschikbare onderzoeken en de daarbij gehanteerde definities van e-commerce maken overigens duidelijk dat er behoefte is aan betere statistieken over de toepassing van e-commerce. In overleg met CBS wordt nu gewerkt aan de ontwikkeling van betrouwbare statistieken over de digitale economie, die ook een goede vergelijking met het buitenland mogelijk maken. </antwoord>
      <antwoord nummer="3">Ik deel de conclusie vooralsnog niet dat het Nederlandse bedrijfsleven een achterstand heeft ten opzichte van andere landen. Maar het kan natuurlijk altijd beter. Mijn ambitie om als Nederland bij de internationale kopgroep te behoren blijft onverminderd van kracht. Om onze positie ten aanzien van de vijf in De Digitale Delta benoemde pijlers in beeld te houden, wordt momenteel hard gewerkt aan een internationaal vergelijkende ICT-toets. In dit onderzoek wordt de positie van Nederland vergeleken met de mondiale kopgroep op het gebied van ICT. De eerste resultaten van deze toets laten zien dat het grootbedrijf zich goed kan meten met de mondiale kopgroep wat betreft de toegang tot het internet. Het MKB behoort echter tot de middengroep wat betreft zowel de internettoegang als het (actieve en passieve) zakelijke gebruik van het internet. Wil Nederland tot de koplopers behoren in de digitale economie, dan zou het MKB actiever moeten inspelen op de mogelijkheden die e-commerce hen biedt. Binnenkort zal ik u de resultaten van de internationale ICT-toets aanbieden. </antwoord>
      <antwoord nummer="4">De kabinetsnota De Digitale Delta geeft een goed overzicht van de activiteiten van de overheid om de ontwikkeling en toepassing van ICT, het internet en electronic commerce te stimuleren. Een aantal van de door mijn ministerie uitgevoerde en aangemoedigde activiteiten is gericht op ondernemers die zelf onvoldoende thuis zijn in ICT en het internet. Ik noem u vier voorbeelden: a. De campagne «Nederland gaat digitaal», een brede koepelcampagne, die laat zien hoe breed de impact is van ICT op het functioneren van de hele maatschappij. Vanuit mijn ministerie is deze boodschap vooral gericht aan het achterblijvende MKB. b. Het Electronic Commerce Platform Nederland (ECP.nl) is mede door de minister van Economische Zaken opgericht en heeft onder meer tot doel het gehele Nederlandse bedrijfsleven bewust te maken en voor te lichten over de mogelijkheden van elektronisch zakendoen; c. Sp.OED-advies, een programma, uitgevoerd door Syntens, het innovatienetwerk voor ondernemers, dat zich richt op niet-technologie georiënteerde ondernemers in Nederland; d. Mediaplaza: Het ministerie van Economische Zaken participeert als mede-initiatiefnemer in dit nationale demonstratiecentrum op het gebied van de elektronische snelweg. </antwoord>
      <antwoord nummer="5">Het gebruik van het internet door het Nederlandse bedrijfsleven, maar overigens ook door de overheid zelf en burgers, moet zeker worden gestimuleerd. Dit jaar heb ik daarvoor ook een aantal extra impulsen gegeven met de campagne «Nederland gaat digitaal». Syntens fungeert als de zogenaamde «back-office» in deze campagne. Ondernemers met vragen worden door Syntens verder geholpen, zowel individueel als op brancheniveau. Brancheverenigingen kunnen met een uitgebreid brancheprogramma geholpen worden hun kennisniveau op het gebied van ICT, internet en elektronisch zakendoen te verhogen. Zij kunnen dit dan weer doorvertalen naar hun leden. Daarnaast wil ik ook wijzen op het succes van het programma Sp.OED-advies. Dit is een individueel voorlichtings- en adviestraject, waarin ondernemers geadviseerd worden over hun bedrijfsstrategie en de rol van het internet daarbij. Inmiddels zijn er al circa 2500 adviezen gegeven. </antwoord>
      <antwoord nummer="6">Ja. Het deel van de campagne dat voor rekening komt van het ministerie is reeds in belangrijke mate gericht op het (achterblijvende) MKB. Zoals uit mijn antwoord op de vorige vraag reeds blijkt, is hierin ook al voorzien. </antwoord>
      <noten afkomstig="antwoord">
         <noot nummer="1">Het CBS geeft aan dat van de grote Nederlandse bedrijven circa 90% is aangesloten op het internet en dat ongeveer een derde van de bedrijven ook daadwerkelijk e-commerce faciliteiten aanbiedt (CBS, automatiseringsenquête 1998–2000)</noot>
      </noten>
   </antwoorden>
</kvr>
