<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Versnel-Schmitz (D66) over het bodemarchief in de Vinex-lokaties van de Haaglanden (Ingezonden 6 april 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1441
</item>
         <item attribuut="Rubriek">Bouw (Utiliteitsbouw) Bouw (Woningbouw) Geschiedenis en geografie (Archeologie)</item>
         <item attribuut="Trefwoorden">Archeologie Bodem Woningbouw</item>
         <item attribuut="Vindplaats">Kamervragen met antwoord 1994-1995, nr. 797, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="D66">Versnel-Schmitz</persoon>
         </item>
         <item attribuut="Datum_reaktie">1995-05-12</item>
         <item attribuut="Datum_indiening">1995-04-06</item>
         <item attribuut="Document-id">KVR1441</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1621" allpagenumbers="1621 1622" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="797" onderwerp="" indiendatum="1995-04-6">
         <vrager partij="D66" oorsprong="parlement">Versnel-Schmitz</vrager>
         <vraagt-aan/>
      </vraagdata>
      <antwoorddata antwoorddatum="1995-05-12">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder>de staatssecretaris van Onderwijs, Cultuur en Wetenschappen, dhr</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Beoordelen Haagse gemeentelijke archeologen bij orie¨nterend onderzoek het Wateringse veld als potentieel interessant? <voetnoot nummer="1"/>
      </vraag>
      <vraag nummer="2">Is er in de planning van deze Vinex-bebouwing niet of nauwelijks rekening gehouden met het potentieel aanwezige bodemarchief? </vraag>
      <vraag nummer="3">Is dit evenmin het geval in de andere grote Haagse bouwlokaties zoals Ypenburg, Leidschenveen, Zoetermeer-oost en Pijnacker-Zuid? </vraag>
      <vraag nummer="4" voetnoot="2">Herinnert u zich uit de nota naar aanleiding van het verslag van de Goedkeuring van het Verdrag van Malta <voetnoot nummer="2"/>, dat de «toereikendheid van de archeologische capaciteit ten behoeve van vroegtijdige participatie voorshands geen onoplosbaar probleem» vormt? </vraag>
      <vraag nummer="5">Hoe kan, mede in het licht van de voorziene goedkeuring van het verdrag van Malta, het bodemarchief in de Vinex-lokaties van de Haaglanden voldoende gedocumenteerd worden? </vraag>
      <vraag nummer="6">Wordt er in de overige Vinex-lokaties tijdig onderzoek gedaan naar potentieel belangrijke archeologische vindplaatsen? </vraag>
      <vraag nummer="7">Hoe kan, mede in het licht van de voorziene goedkeuring van het verdrag van Malta, het bodemarchief in de overige Vinex-lokaties voldoende gedocumenteerd worden? </vraag>
      <noten afkomstig="vraag">
         <noot nummer="1" datum="1995-04-4" bron="Haagsche Courant">Haagsche Courant, 4 april 1995</noot>
         <noot nummer="2" documenttype="Kamerstuk" kamerstuk-id="23 821 (R 1509)" documentnummer="5">Kamerstuk 23 821 (R 1509), nr. 5</noot>
      </noten>
   </vragen>
   <antwoorden aantal="7">
      <antwoord nummer="1">Ja. De resultaten van het verkennend onderzoek zijn bekend bij de rijksdienst voor het Oudheidkundig Bodemonderzoek. </antwoord>
      <antwoord nummer="2">Uit mededelingen van de gemeente is mij gebleken, dat in de planning rekening wordt gehouden met het potentieel aanwezige bodemarchief. Zowel de planvorming als het daarvoor benodigde vooronderzoek zijn overigens primair een verantwoordelijkheid van de gemeente Den Haag, die het orie¨nterende onderzoek ook heeft begeleid. De gemeente beschikt overigens over een zelfstandige opgravingsbevoegdheid om invulling te geven aan een eigen beleid. </antwoord>
      <antwoord nummer="3">In het algemeen is bij de aanwijzing van VINEX-lokaties, dus ook bij de vier genoemde, geen rekening gehouden met het potentieel aanwezige bodemarchief. Dat is veelal ook onbekend. Alvorens de plannen verder worden ingevuld voert de Rijksdienst voor het Oudheidkundig Bodemonderzoek overleg met de betrokken gemeenten over vooronderzoek teneinde de archeologische waarden beter te kunnen beoordelen. Dat is gebeurd met de gemeente Rijswijk, initiatiefnemer van de MER voor Ypenburg, in het kader waarvan naar verwachting een dergelijk onderzoek zal worden uitgevoerd. Ook met de gemeente Leidschendam vindt een dergelijk overleg plaats en is de verwachting dat een vooronderzoek kan worden uitgevoerd. Voor Zoetermeer-Oost zijn de verwachtingen m.b.t. de aanwezigheid van archeologische waarden zo laag, dat geen nader onderzoek wordt overwogen. Voor Pijnacker-Zuid geldt dat voor de MER gebruik is gemaakt van een beschikbaar verkennend onderzoek dat eerder in het kader van de landinrichting is uitgevoerd. De Rijksdienst verwacht dat hier nog aanvullend onderzoek noodzakelijk is. </antwoord>
      <antwoord nummer="4">Ja. Voor zover bekend vormt de toereikendheid van de archeologische capaciteit als zodanig vooralsnog geen knelpunt. Bij de implementatie van het verdrag, dat een verplichting tot vooronderzoek en zo nodig tot opgravingen impliceert, dient uiteraard wel rekening te worden gehouden met een benodigde groei van die capaciteit door het tijdig opleiden van deskundig personeel. </antwoord>
      <antwoord nummer="5">In het kader van zowel de ruimtelijke- ordeningsprocedures als de MER-plicht zullen alle wezenlijke belangen dienen te worden afgewogen, alvorens besluiten worden genomen. Voor zover daar aanleiding toe is, dient hiervoor vooronderzoek te worden verricht. De Rijksdienst voor het Oudheidkundig Bodemonderzoek beschikt over de nodige kennis om dergelijk onderzoek uit te voeren of te begeleiden, maar niet over de middelen daartoe. Hetzelfde geldt voor het uitvoeren van eventueel noodzakelijke opgravingen. Aangezien het verdrag nog niet is geratificeerd en tot wetgeving heeft geleid, zoekt de Rijksdienst oplossingen hiervoor in overleg met de gemeenten, respectievelijk het provinciaal bestuur. De gemeenten Den Haag en Delft beschikken overigens over een eigen opgravingsbevoegdheid. </antwoord>
      <antwoord nummer="6">Van tenminste enkele VINEX-lokaties, zoals Wateringse Veld, Nijmegen-Arnhem, Leidsche Rijn en Houten-Zuid, is bekend dat er archeologische inventarisaties zijn of worden verricht. Over andere, zoals bijvoorbeeld Almere waar de Rijksdienst hoge archeologische waarden verwacht, zal vanuit het departement van OCenW nader overleg worden gevoerd. Maar er zijn nog talrijke andere lokaties waar nog geen zicht bestaat op eventuele noodzaak en realiseerbaarheid van onderzoek. </antwoord>
      <antwoord nummer="7">Het verdrag van Malta voorziet er in dat de veroorzaker van de verstoring van het bodemarchief verantwoordelijk is voor (de kosten van) het verrichten van inventarisaties vooraf, het ontwikkelen van planalternatieven en het uitvoeren van opgravingen als verstoring van het bodemarchief niet te voorkomen is. In het geval van de VINEX-woningbouwlokaties zijn het andere overheden (provincies en – regionale samenwerkingsverbanden van – gemeenten) die primair verantwoordelijk zijn voor uitwerking, inrichting en uitvoering van de verstedelijkingsplannen, zoals is vastgelegd in de VINEX-uitvoeringsconvenanten die het rijk met de betreffende BoN-gemeenten en de provincies heeft gesloten. De minister van VROM heeft in haar brief aan de voorzitter van het Presidium van de Regio Randstad d.d. 28-02-1995 aangegeven, dat de kosten voor archeologisch onderzoek evenals andere planuitvoeringskosten een normaal onderdeel van de grondexploitatie vormen en daarin dan ook verdisconteerd dienen te worden. Voorts is daarin gesteld dat in het uitvoeringscontract voor de regio Utrecht is bepaald dat de minister van Volkshuisvesting, Ruimtelijke Ordening en Milieubeheer bij gerezen knelpunten ten aanzien van archeologie, zo nodig in overleg met andere betrokken ministers, zal bevorderen dat naar een oplossing zal worden gezocht. Een eensluidende regeling is of zal ook in de andere uitvoeringsconvenanten worden opgenomen. Deze regeling doet evenwel niet af aan het principe dat knelpunten in de eerste plaats op uitvoeringsniveau moeten worden opgelost. Dat bedoelde inventarisaties worden verricht en benut in de planontwikkeling, teneinde de kwaliteit van de leefomgeving in de woningbouwlokaties te verhogen, blijkt bijvoorbeeld uit het plan Leidsche Rijn, waar de gemeenten Utrecht en Vleuten de Meern cultuurhistorische waarden een duidelijke rol hebben laten spelen bij de planontwikkeling. </antwoord>
      <noten afkomstig="antwoord"/>
   </antwoorden>
</kvr>
