<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eijsink (PvdA-fractie) aan de staatssecretaris van Defensie over een mogelijke PTSS-diagnose van een hoog percentage Unifil-veteranen. (Ingezonden 19 september 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24072
</item>
         <item attribuut="Inhoud">Vragen naar aanleiding van een onderzoek onder Unifil-(Libanon-)veteranen, waaruit blijkt dat mogelijk 15% van hen aan het posttraumatisch stresssyndroom (PTSS) lijdt.</item>
         <item attribuut="Rubriek">Gezondheidszorg (Geestelijke gezondheidszorg) Veiligheidsbeleid en defensie (Militairen)</item>
         <item attribuut="Trefwoorden">Geestelijke gezondheidszorg Oorlogsveteranen</item>
         <item attribuut="Vindplaats">Kamervragen met antwoord 2005-2006, nr. 147, Tweede Kamer</item>
         <item attribuut="Vraagnr_bij_indiening">2040521570</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA-fractie">Eijsink</persoon>
         </item>
         <item attribuut="Datum_reaktie">2005-10-12</item>
         <item attribuut="Datum_indiening">2005-09-19</item>
         <item attribuut="Document-id">KVR24072</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="317" allpagenumbers="317 318" vetnummer="2040521570" code="0506tkkvr147" lopendefooter="Tweede Kamer, vergaderjaar 2005–2006, Aanhangsel" filenaam="KVR24072" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="147" onderwerp="" indiendatum="2005-09-19">
         <vrager partij="PvdA-fractie" oorsprong="parlement">Eijsink</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="2005-10-12">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Moet uw toespraak op 8 september jl. ter gelegenheid van het vijfjarig jubileum van het Veteraneninstituut gezien worden als uw officiële reactie op het aldaar gepresenteerde onderzoek onder Unifil-(Libanon-)veteranen, waaruit blijkt dat mogelijk 15% van deze veteranen aan het posttraumatisch stresssyndroom (PTSS) lijdt? <voetnoot nummer="1"/>Zo neen, hoe luiden uw definitieve beleidsconclusies naar aanleiding van dit onderzoek, dan wel wanneer kan de Kamer deze tegemoet zien? </vraag>
      <vraag nummer="2">Kunt u naar aanleiding van uw aldaar geponeerde stelling, dat door «de basisregistratie voor alle veteranen ... het vroegtijdig signaleren van problemen bij veteranen mogelijk wordt», aangeven hoe een passief instrument als een database door Defensie zal worden aangewend in relatie tot deze vroegtijdige signalering? </vraag>
      <vraag nummer="3">Welke concrete stappen zullen ondernomen worden nu volgens u «het percentage PTSS-gevallen hoger zal liggen dan wat gangbaar is», in het licht van uw toezegging dat het aan Defensie is «om de risico’s op eventuele schade zoveel mogelijk te beperken»? In hoeverre zullen deze stappen afwijken van de stappen die na afloop van de operatie-UNIFIL zijn gezet? Welke concrete resultaten op nazorggebied zal dit opleveren? </vraag>
      <vraag nummer="4">Op welke wijze geeft u invulling, dan wel gaat u invulling geven, aan een pro-actieve en laagdrempelige kennismaking met het nazorgaanbod van Defensie, in casu het Veteraneninstituut, zoals door de veteranen regelmatig als wenselijk is geformuleerd? </vraag>
      <noten afkomstig="vraag">
         <noot nummer="1" datum="2005-09-10" bron="Trouw">Trouw, 10 september 2005</noot>
      </noten>
   </vragen>
   <antwoorden aantal="2">
      <antwoord nummer="1 en 3">Het onderzoek onder Unifil-veteranen laat zien dat op basis van vragenlijstonderzoek 15 procent van de veteranen een verminderd psychisch welbevinden ervaart. Waarschijnlijk zou na verder onderzoek bij een deel van hen de diagnose PTSS gesteld kunnen worden. Deze bevindingen tonen eens te meer het belang aan van een goede voorbereiding en zorg rondom uitzendingen en van een goed opvang- en zorgsysteem voor militairen en veteranen met uitzendingsgerelateerde klachten. Juist op basis van de ervaringen met de uitzendingen naar Libanon en latere uitzendingen is de voorbereiding op en de zorg rondom uitzendingen steeds verder verbeterd, onlangs door de maatregelen op het gebied van de geestelijke gezondheidszorg voor militairen en veteranen. Hierover is in juni van dit jaar met de Kamer op basis van de nota Veteranenzorg van gedachten gewisseld. Zoals ik heb gezegd in mijn toespraak van 8 september jongstleden wordt het overgrote deel van de aanbevelingen van het Unifil-onderzoek in het geestelijke gezondheidszorgbeleid verwerkt door de uitvoering van de nota Veteranenzorg. Een afzonderlijke notitie op dit punt acht ik niet noodzakelijk. </antwoord>
      <antwoord nummer="2 en 4">Met behulp van een basisregistratie voor veteranen kan Defensie alle veteranen en hun nabije omgeving periodiek bereiken met voor hen relevante informatie. Daarbij hoort ook informatie over de mogelijke gevolgen van uitzendingen voor het psychisch welbevinden van personeelsleden, het nut van een vroegtijdige herkenning van problemen en de mogelijkheden van begeleiding, nazorg en hulpverlening. Hierdoor kunnen geestelijke problemen eerder worden gesignaleerd, door zowel de betrokken veteraan zelf, als door diens nabije omgeving. Na 1 januari 2006 wordt aan alle militairen die de dienst verlaten en die uitgezonden zijn geweest het handboek veteraan, het draaginsigne veteranen en, op iets langere termijn, de veteranenpas uitgereikt. De nieuwe veteranen zullen voortaan uitgebreid worden geïnformeerd over de faciliteiten die hun worden geboden. Daarbij hoort ook informatie over hoe contact met lotgenoten en zorg te verkrijgen, over het Veteraneninstituut en over de mogelijkheden van zorgverlening door dit instituut. </antwoord>
      <noten afkomstig="antwoord"/>
   </antwoorden>
</kvr>
