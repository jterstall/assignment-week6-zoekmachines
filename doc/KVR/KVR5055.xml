<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Remkes, Hofstra en Blaauw (allen VVD) over railverkeerslawaai. (Ingezonden 29 april 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5055
</item>
         <item attribuut="Inhoud">Vragen betreffen onder meer de geluidsproblemen op het NS-emplacement in het Amsterdamse stadsdeel Watergraafsmeer.</item>
         <item attribuut="Rubriek">Milieu (Geluidhinder) Verkeer, vervoer en waterstaat (Spoorwegen)</item>
         <item attribuut="Trefwoorden">Geluidhinder Spoorwegen</item>
         <item attribuut="Vindplaats">Kamervragen met antwoord 1996-1997, nr. 1307, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Remkes</persoon>
            <persoon partij="VVD">Hofstra</persoon>
            <persoon partij="VVD">Blaauw</persoon>
         </item>
         <item attribuut="Datum_reaktie">1997-06-02</item>
         <item attribuut="Datum_indiening">1997-04-29</item>
         <item attribuut="Document-id">KVR5055</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2669" allpagenumbers="2669 2670" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1307" onderwerp="" indiendatum="1997-04-29">
         <vrager partij="VVD" oorsprong="parlement">Remkes</vrager>
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1997-06-2">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het feit, dat zo’n vijftig van de tachtig opstel- en rangeerterreinen van de NS een vergunning ontberen, mede omdat het vasthouden aan de wettelijke geluidsnormen in de praktijk het stilleggen van het treinverkeer betekent? <voetnoot nummer="1"/>
      </vraag>
      <vraag nummer="2">Wat zijn de gevolgen van de vernietiging van de vergunning van he NS-emplacement Watergraafsmeer door de Afdeling Bestuursrechtspraak van de Raad van State en de daaruit voortkomende eis van het stadsdeel Watergraafsmeer aan de NS om het emplacement binnen een jaar stil te leggen voor de continuering van het spoorvervoer in Nederland? </vraag>
      <vraag nummer="3">Is de informatie juist dat de NS zich reeds in december 1996 tot u gewend heeft met het verzoek gezamenlijk naar een oplossing voor deze problematiek te zoeken, waarbij de NS bereid zouden zijn een groot deel van de benodigde inspanningen zelf te plegen? </vraag>
      <vraag nummer="4">Hoe beoordeelt u de stelling van de NS, dat men ondanks investeringen van meer dan 40 miljoen gulden in materieel en onderzoek naar procesvoering en infrastructuur voor spoorwegemplacementen onmogelijk zal kunnen voldoen aan de huidige normstelling in de wet geluidshinder? </vraag>
      <vraag nummer="5">In hoeverre zijn de maatregelen die ter beperking van de geluidshinder bij het grote rangeerterrein Kijfhoek uitgevoerd worden van toepassing op de onderhavige problematiek? </vraag>
      <vraag nummer="6" voetnoot="2">Bent u in dat kader bereid het feit dat spoorwegemplacementen volgens de huidige wet Geluidshinder vallen onder de normering van de Circulaire Industrielawaai uit 1979 nogmaals in overweging te nemen, dan wel anderszins wijziging van de regelgeving te overwegen, een en ander mede gelet op het Algemeen Overleg met de Tweede Kamer op 22 oktober 1996 <voetnoot nummer="2"/>betreffende railverkeerslawaai? </vraag>
      <vraag nummer="7">Bent u tevens bereid om op korte termijn alsnog met de NS in overleg te treden over de oplossing van dit probleem en te streven naar het zo spoedig mogelijk maken van dusdanige afspraken dat het gebruik van rangeerterreinen op een legale manier kan plaatsvinden? </vraag>
      <noten afkomstig="vraag">
         <noot nummer="1" datum="1997-04-25" bron="Binnenlands Bestuur, week 17">Binnenlands Bestuur, week 17, 25 april 1997, p. 1 en 2</noot>
         <noot nummer="2" documenttype="Kamerstuk" kamerstuk-id="24 036" documentnummer="36">Kamerstuk 24 036, nr. 36</noot>
      </noten>
   </vragen>
   <antwoorden aantal="5">
      <antwoord nummer="1 en 7">De ministeries van V&amp;W en VROM zijn al geruime tijd op de hoogte van de problematiek van de geluidshinder rond NS-emplacementen. Het merendeel van de emplacementen voldoet op dit moment niet aan de normstelling van de Circulaire Industrielawaai. Voor de NS is dit reden geweest om in 1995 het Project Industrie-Lawaai (PRIL) te starten. In PRIL wordt door de NS onderzocht via welke technische en organisatorische maatregelen de geluidproblematiek rond emplacementen kan worden opgelost. De beide ministeries plegen regelmatig overleg met NS over de voortgang en resultaten van PRIL. Het feit dat op dit moment het merendeel van de emplacementen niet voldoet aan de geluidnormstelling betekent in zijn algemeenheid niet dat er geen vergunningen kunnen worden verleend. In de praktijk komt men tot uiteenlopende oplossingen. Momenteel wordt door het ministerie van VROM in overleg met de NS, IPO en VNG nagegaan wat de verschillende mogelijkheden zijn voor gemeenten om toereikende vergunningen te verlenen. Het ligt in de bedoeling rond de zomer hierover een brief naar provincies en gemeenten te schrijven. Belangrijk in dit verband is de op 11 februari 1997 door de Afdeling Bestuursrechtspraak van de Raad van State gedane uitspraak in de zaak met betrekking tot emplacement Utrecht. Uit deze uitspraak blijkt dat overschrijding van de normen voor een bestaand emplacement onder bepaalde voorwaarden mogelijk is. Deze oplossing wordt mede in beschouwing genomen. </antwoord>
      <antwoord nummer="2">Het Stadsdeel Watergraafsmeer heeft, als bevoegd gezag, nadat de Raad van State de vergunning voor het emplacement Watergraafsmeer op 18 februari 1997 heeft vernietigd, bij besluit van 17 april 1997 een sluitingsbevel voor de inrichting doen uitgaan. Het sluitingsbevel kent een begunstigingstermijn van een jaar. Dat betekent dat de NS een termijn van een jaar heeft om tot een oplossing te komen in deze kwestie. De ministeries van VROM en V&amp;W vertrouwen er vooralsnog op dat het besluit aanleiding zal zijn voor hernieuwd overleg tussen NS en het Stadsdeel, om tot een bevredigende oplossing te komen. Deze oplossing zal dan moeten resulteren in een nieuwe, ontvankelijke vergunningaanvraag. </antwoord>
      <antwoord nummer="3">In december 1996 heeft de voorzitter van de Raad van Bestuur van de NS een brief geschreven aan de ministers van V&amp;W en VROM met het verzoek om gezamenlijk een oplossing te zoeken voor het probleem van de geluidshinder rond emplacementen. In die brief werd onder andere meegedeeld dat NS bereid is om ongeveer 43 miljoen gulden te investeren in het minder luidruchtig maken van materieel. Met deze inspanning levert de NS op zich een belangrijke bijdrage aan een oplossing. Op basis van thans in uitvoering zijnd nader onderzoek naar proces-maatregelen en infrastructuur zal duidelijk moeten worden welke concrete maatregelen verder mogelijk zijn en tegen welke kosten. </antwoord>
      <antwoord nummer="4 en 6">De NS heeft de eerste fase van het onderzoek naar technische maatregelen medio 1996 afgerond. Daar is het besluit uit voortgevloeid ruim 40 miljoen te investeren in geluidreducerende voorzieningen aan het reizigersmaterieel. Op dit moment vindt verder onderzoek naar generieke maatregelen plaats. Besluitvorming over een mogelijke aanpassing van de normstelling vraagt om een verantwoorde onderbouwing en een zorgvuldige afweging van de verschillende belangen. Naast inzicht in de mogelijkheden en effecten van maatregelen, zal daarover ook inzicht nodig zijn in de kosten en effecten van maatregelen per emplacement. Pas als dat inzicht beschikbaar is kan worden bezien hoe zich dit verhoudt tot de normstelling uit de Circulaire Industrielawaai. </antwoord>
      <antwoord nummer="5">Op het emplacement Kijfhoek wordt een saneringsoperatie uitgevoerd, waarin een pakket van geluidsbeperkende maatregelen is opgenomen. Conform de Wet Milieubeheer is voor deze wijziging van het emplacement een milieuvergunning aangevraagd en ook verleend. Tegen de vergunning is beroep bij de Raad van State ingesteld door de Milieuvereniging Heerjansdam. Extra maatregelen in het kader van PRIL zijn niet voorzien. Tussen beide projecten, dat wil zeggen de sanering van Kijfhoek en PRIL, is wel een wisselwerking waar het de toepasbaarheid en effectiviteit van geluidsbeperkende maatregelen betreft. </antwoord>
      <noten afkomstig="antwoord"/>
   </antwoorden>
</kvr>
