<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over mensenrechtenschendingen in Algerije. (Ingezonden 28 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14047
</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Algerije Mensenrechten</item>
         <item attribuut="Vindplaats">Kamervragen met antwoord 2000-2001, nr. 1503, Tweede Kamer</item>
         <item attribuut="Vraagnr_bij_indiening">2000112880</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2001-07-16</item>
         <item attribuut="Datum_indiening">2001-06-28</item>
         <item attribuut="Document-id">KVR14047</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3133" allpagenumbers="3133 3134" vetnummer="2000112880" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14047" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1503" onderwerp="" indiendatum="2001-06-28">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-07-16">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Welke activiteiten heeft u ondernomen sinds de Tweede Kamer in 1998 een actiever beleid heeft gevraagd ten aanzien van de ernstige mensenrechtenschendingen in Algerije? <voetnoot nummer="1"/>Op welke wijze zijn deze schendingen, alsmede de noodzaak van toelating van VN-Rapporteurs aan de orde gesteld met respectievelijk de Franse regering, de EU, in het IMF en de bilaterale relaties met Algerije? </vraag>
      <vraag nummer="2">Hoe beoordeelt u de huidige situatie inclusief de verscherping van de situatie met de Berberbevolking? </vraag>
      <vraag nummer="3">Welke concrete initiatieven stelt u voor om de Algerijnse regering onder druk te zetten de mensenrechtensituatie te verbeteren? </vraag>
      <vraag nummer="4">Welke «conflictpreventie» analyses worden door de Unit van Solana gemaakt over het toenemende geweld in Algerije en tevens de consequenties voor Europa? </vraag>
      <noten afkomstig="vraag">
         <noot nummer="1">Algemeen Overleg van 16 april 1998, Kamerstuk 21 501-02 nr. 249</noot>
      </noten>
   </vragen>
   <antwoorden aantal="4">
      <antwoord nummer="1">Het Nederlands beleid ten aanzien van de mensenrechtensituatie in Algerije komt voornamelijk tot stand in EU-verband en VN-kader. In 1998 heeft een Eminent Panel van de VN op uitnodiging van de Algerijnse overheid, onder druk van de internationale gemeenschap een onderzoek ingesteld naar de mensenrechtensituatie in Algerije. Geconcludeerd werd dat, om de mensenrechtensituatie te verbeteren, in ieder geval verdere dialoog en meer openheid van Algerijnse zijde nodig was. Een IMF-aanpassingsprogramma, dat sinds 1994 in Algerije uitgevoerd wordt, benadrukt ook de relevantie van een transparante overheid. Sinds een aantal jaren voert de EU op ad hoc basis een politieke dialoog met Algerije waarin mensenrechten prominent aan de orde komen. Thans lopen onderhandelingen over een Euromediterraan Associatie-akkoord dat een institutioneel kader biedt voor dialoog over dit onderwerp (zie verder antwoord op vraag 3). Mede op aandringen van Nederland heeft de EU voor de VN-mensenrechtencommissie in Genève van april dit jaar een kritische tekst uitgesproken over de situatie in Algerije, waarin zorg wordt uitgesproken over buitengerechtelijke executies, verdwijningen, martelingen en arbitraire detenties, en wordt opgeroepen de verantwoordelijken hiervoor te straffen. Tegelijkertijd wordt steun uitgesproken voor sociale en economische hervormingen, en wordt de regering opgeroepen samen te werken met NGO’s en VN-rapporteurs op het terrein van mensenrechten. Op de recente top in Gotheborg sprak de EU zich uit over de situatie in Algerije: «De Europese Unie staat klaar om de politieke, economische en sociale hervormingen die nodig zijn voor de terugkeer van vrede, stabiliteit en welvaart, te ondersteunen.» Tegelijkertijd veroordeelde zij het geweld: «De Europese Unie dringt er bij alle verantwoordelijke personen in Algerije op aan een einde te maken aan de huidige confrontaties en het geweld. Zij roept de autoriteiten op een politiek initiatief te nemen door de crisis via een dialoog tussen alle Algerijnen te bezweren.» Naast deze politieke inspanningen zijn de volgende activiteiten ontplooid: Nederland heeft een financiële injectie gegeven aan de Algerijnse onafhankelijke pers; er is een delegatie van familieleden van vermiste Algerijnen ontvangen op het ministerie van Buitenlandse Zaken; H.M. Ambassadeur te Algiers heeft een lijst van vermiste personen overhandigd aan de Algerijnse Minister van Binnenlandse Zaken; en de Minister voor Ontwikkelingssamenwerking heeft bijgedragen aan een project in Algerije dat getraumatiseerde geweldsslachtoffers begeleidt. </antwoord>
      <antwoord nummer="2">De schending van de mensenrechten in Algerije blijft de Nederlandse regering zorgen baren. Het islamistische geweld lijkt dit jaar iets te zijn afgenomen, maar nog altijd vallen wekelijks slachtoffers. Ook worden nog steeds enkele duizenden mensen vermist en vinden martelingen en arbitraire detenties plaats. De Algerijnse overheid is in zekere mate tegemoet gekomen aan druk van de internationale gemeenschap en de Algerijnse bevolking om meer openheid te betrachten. Dit blijkt uit een aantal recente gebeurtenissen. In 2000 zijn voor het eerst vertegenwoordigers van mensenrechten-NGO’s tot het land toegelaten, zij het slechts tijdelijk en eenmalig. De Algerijnse bevolking wordt mondiger en spreekt de overheid in kritische zin aan over verdwenen familieleden en corruptie. Tijdens de onlusten van de afgelopen weken koos de overheid, na een initiële repressie, voor een meer terughoudende opstelling. De berberprotesten komen deels voort uit de niet-erkenning van de eigen taal en cultuur, maar deels ook uit de sociaal-economische omstandigheden waarin deze bevolkingsgroep en de rest van de Algerijnse bevolking zich bevindt. Dit verklaart ook waarom de onlusten zich verspreid hebben van Kabilië naar de rest van het land. Met een werkloosheidspercentage van 30%, het islamistische geweld en stagnerende hervormingen verkeert een groot deel van de bevolking in een uitzichtloze positie. </antwoord>
      <antwoord nummer="3">Nederland en de Europese Unie zullen in bilaterale en multilaterale contacten de mensenrechtenschendingen in Algerije ter discussie blijven stellen. Zodra het EU-associatie-akkoord met Algerije gesloten is bestaat een forum om de mensenrechtensituatie aan de orde te stellen. De mensenrechtenclausule in dit akkoord biedt de mogelijkheid om Algerije aan te spreken op zijn verantwoordelijkheden. </antwoord>
      <antwoord nummer="4">Conform haar taken houdt de Policy Unit zich bezig met «early warning» en volgt zij de situatie in Algerije, net als die in andere landen en regio’s met structureel geweld, nauwlettend. In dit kader informeert en adviseert zij de Raad. Voor wat betreft Algerije gaat het niet om conflictpreventie, maar om crisisbeheersing. Het conflict, en het geweld waarmee dat gepaard gaat, bestaat immers reeds vele jaren. </antwoord>
      <noten afkomstig="antwoord"/>
   </antwoorden>
</kvr>
