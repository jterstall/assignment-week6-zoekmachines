<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="17">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Lambrechts (D66) en De Wit (SP) aan de ministers voor Vreemdelingenzaken en Integratie en van Buitenlandse Zaken over de veiligheid van homoseksuele asielzoekers. (Ingezonden 14 juni 2005); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23386
</item>
         <item attribuut="Inhoud">Indiener vraagt onder meer of de ministers kennis hebben genomen van de uitzending van Nova van 8 juni 2005, waarin aandacht werd besteed aan de positie van LGBT-asielzoekers in asielzoekerscentra, die worden getreiterd, bespuugd, geslagen, seksueel geïntimideerd en met de dood bedreigd.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Minderheden)</item>
         <item attribuut="Trefwoorden">Homoseksuelen Vluchtelingen</item>
         <item attribuut="Vindplaats">Kamervragen met antwoord 2004-2005, nr. 1981, Tweede Kamer</item>
         <item attribuut="Vraagnr_bij_indiening">2040516550</item>
         <item attribuut="Afkomstig_van">Vreemdelingenzaken en Integratie (VI) Buitenlandse Zaken (BUZA)</item>
         <item attribuut="Indiener">
            <persoon partij="D66">Lambrechts</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2005-06-30</item>
         <item attribuut="Datum_indiening">2005-06-14</item>
         <item attribuut="Document-id">KVR23386</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4215" allpagenumbers="4215 4216 4217 4218" vetnummer="2040516550" code="0405tkkvr1981" lopendefooter="Tweede Kamer, vergaderjaar 2004–2005, Aanhangsel" filenaam="KVR23386" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1981" onderwerp="" indiendatum="2005-06-14">
         <vrager partij="D66" oorsprong="parlement">Lambrechts</vrager>
         <vrager partij="SP" oorsprong="parlement">De Wit</vrager>
         <vraagt-aan>de ministers voor Vreemdelingenzaken en Integratie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-06-30">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="17">
      <vraag nummer="1">Hoeveel mensen die vanaf het jaar 2000 naar Nederland zijn gekomen, hebben asiel aangevraagd op basis van vervolging wegens seksuele oriëntatie? Uit welke landen komen deze mensen? Hoeveel van deze mensen kregen een verblijfsvergunning? Hoeveel kregen een afwijzing? </vraag>
      <vraag nummer="2">Wanneer er geen sprake is van registratie van asielverzoeken op grond van vervolging wegens seksuele oriëntatie, bent u dan bereid een dergelijke registratie te gaan voeren? Zo neen, waarom niet? </vraag>
      <vraag nummer="3">Ten aanzien van welke landen wordt wel eens in ambtsberichten gerapporteerd over de juridische en feitelijke situatie van vervolgde Lesbian, Gay, Bisexual, Transgender (LGBT-) minderheden? </vraag>
      <vraag nummer="4">Waarom wordt in ambtsberichten niet steeds structureel en diepgaand gerapporteerd over de juridische en feitelijke situatie van vervolgde LGBT-minderheden in herkomstlanden? </vraag>
      <vraag nummer="5">Kunt u aangeven in welke landen de positie van de LGBT-minderheid zo slecht is dat personen die tot deze groep behoren per definitie slachtoffer zullen (kunnen) worden van mensenrechtenschendingen? </vraag>
      <vraag nummer="6">Ten aanzien van welke landen wordt er in het buitenlands beleid aandacht gevraagd voor de positie van homoseksuelen? </vraag>
      <vraag nummer="7">Deelt u de mening dat LGBT-minderheden daadwerkelijk moeten zijn vervolgd om aanspraak te kunnen maken op een vluchtelingenstatus? Zijn LGBT-asielzoekers in Nederland toegelaten die niet al mensenrechtenschendingen hebben ervaren? Zo ja, hoeveel en uit welke landen? Hoe verhoudt een en ander zich tot het feit dat het Vluchtelingenverdrag stelt dat iemand niet al vervolgd hoeft te zijn om als vluchteling gekwalificeerd te worden? </vraag>
      <vraag nummer="8">Hoe verhoudt het Nederlandse asielbeleid ten aanzien van seksuele oriëntatie zich tot andere landen in de EU? Zijn er in dezen cijfermatige gegevens bekend over andere EU landen? </vraag>
      <vraag nummer="9">Is het waar dat asielzoekers die een beroep willen doen op seksuele oriëntatie, dit al direct in hun nader verhoor moeten doen? Acht u deze eis redelijk, nu juist deze groep vaak last heeft van schaamte en traumatische ervaringen met autoriteiten in het land van herkomst? Bent u bereid de wet zo aan te passen dat dit vereiste vervalt? Zo neen, waarom niet? </vraag>
      <vraag nummer="10">Bent u bereid om de situatie van teruggestuurde asielzoekers die een beroep deden op vervolging op grond van seksuele oriëntatie te monitoren? </vraag>
      <vraag nummer="11" voetnoot="1 2">Op welke wijze wordt in de asielprocedure van mensen die zich beroepen op seksuele oriëntatie nog vormgegeven aan het zogenaamde «continuïteitsvereiste» <voetnoot nummer="1"/>? Op welke wijze is in dezen uitvoering gegeven aan de motie-Dittrich? <voetnoot nummer="2"/>
      </vraag>
      <vraag nummer="12" voetnoot="3 4">Hebt u kennisgenomen van de uitzending van het televisieprogramma <voetnoot nummer="3"/>, waarin aandacht wordt besteed aan de positie van LGBT-asielzoekers in asielzoekerscentra, die worden getreiterd, bespuugd, geslagen, seksueel geïntimideerd en zelfs met de dood bedreigd? Heeft u kennisgenomen van het rapport Ecce homo, naar de situatie van homoseksuele asielzoekers in de asielzoekerscentra? <voetnoot nummer="4"/>Zo ja, wat is hierop uw reactie? </vraag>
      <vraag nummer="13">Bent u bereid om LGBT-asielzoekers structureel een veilige, eigen plaats in de opvang te geven, waar dat nu slechts in incidentele gevallen gebeurt? </vraag>
      <vraag nummer="14">Is het waar dat seksuele oriëntatie geen indicatie is voor het (over-) plaatsen van een asielzoeker naar een ander opvangcentrum? </vraag>
      <vraag nummer="15">Bent u bereid alsnog steun te verlenen aan een project van onder meer het COC Nederland om de problemen rond homoseksualiteit in asielzoekerscentra structureel aan te pakken? Zo neen, waarom niet? </vraag>
      <vraag nummer="16">Welke mogelijkheden zijn er om de daders van treiteren en (seksuele-) intimidatie van homoseksuele asielzoekers in de COA-opvang aan te pakken? Gebeurt dit al op dit moment? Kan het treiteren en bedreigen van homoseksuele asielzoekers in opvangcentra worden aangemerkt als een contra-indicatie voor het verkrijgen van een verblijfsvergunning in Nederland? </vraag>
      <vraag nummer="17">Bent u bereid deze vragen vóór 17 juni 2005 te beantwoorden? </vraag>
      <noten afkomstig="vraag">
         <noot nummer="1">Het continuïteitsvereiste: het feit dat de autoriteiten in het land van herkomst niet van de homoseksualiteit afweten, waaraan de conclusie wordt verbonden dat de asielzoeker naar zijn land van herkomst terug kan keren en daar niet voor zijn homoseksualiteit behoeft uit te komen</noot>
         <noot nummer="2" documenttype="Kamerstuk" kamerstuk-id="19 637" documentnummer="474">Kamerstuk 19 637, nr. 474</noot>
         <noot nummer="3" datum="2005-06-8" bron="Nova">Nova, 8 juni 2005</noot>
         <noot nummer="4">Ecce homo! Een onderzoek naar de woon-en leefsituatie van homoseksuele asielzoekers . Eduard Boer, in opdracht van Medische Opvang Asielzoekers-Oost Nederland, 2004</noot>
      </noten>
   </vragen>
   <antwoorden aantal="17">
      <antwoord nummer="1">Het informatiesysteem van de Immigratie- en Naturalisatiedienst (IND) kent geen registratie op basis van asielmotieven of op basis van welk beleid een verblijfsvergunning wordt verleend. Registratie vindt plaats op basis van de wettelijke inwilligingsgronden van artikel 29 Vreemdelingenwet. De door u gevraagde aantallen zijn daarom niet uit het systeem opvraagbaar. </antwoord>
      <antwoord nummer="2">Ik vat deze vraag op als een verzoek om in het vervolg in het informatiesysteem van de IND ook asielmotieven te gaan registreren. Ik acht het op dit moment niet wenselijk om dat te gaan doen. Redengevend hiervoor is dat dit veel capaciteit van de IND zou vergen. Voor het registreren van asielmotieven zou een aanpassing van de programmatuur van het systeem nodig zijn, hetgeen op zich al belastend zou zijn voor het primaire proces. Daarnaast zou een dergelijke registratie alleen kunnen functioneren (in de zin van het opvraagbaar houden van de informatie) als er gebruik zou worden gemaakt van een aankruislijst in het systeem. De behandelend ambtenaar zou daarmee de verklaringen van de asielzoeker, die vaak veelomvattend zijn en meerdere aspecten bevatten, moeten terugbrengen tot één of meerdere asielmotieven in de voorgedrukte lijst. Hierdoor wordt dus een nieuwe beoordeling van de ambtenaar gevraagd, die verschillende afwegingen verlangt. Tot slot zou een zorgvuldige registratie betekenen dat niet alleen op het moment van de asielaanvraag, maar telkens als de asielzoeker met nieuwe informatie komt, registratie zou moeten plaatsvinden, waardoor deze beoordeling meerdere malen in de procedure moet worden gemaakt. </antwoord>
      <antwoord nummer="3">Voor wat betreft LGBT-minderheden wordt in ambtsberichten vooral aandacht besteed aan de positie van homoseksuelen en vrijwel nooit aan de overige groepen. In de volgende ambtsberichten is informatie over LGBT-minderheden opgenomen: Algerije (december 2003), Angola (december 2004), Armenië (juli 2004), Azerbeidzjan (juli 2004), Bosnië-Herzegovina (oktober 2003), Burundi (jan 2005), China (april 2004), Congo-Brazzaville (juli 2004), Congo (DRC) (april 2005), Georgië (februari 2004), Guinee (oktober 2003), Irak (december 2004), Iran (februari 2005), Kameroen (mei 2004), Kazachstan (december 2002), Liberia (januari 2005), Mongolië (november 2003), Nepal (september 2004), Nigeria (oktober 2003), Rwanda (mei 2005), Servië &amp; Montenegro (maart 2004), Kosovo (april 2005), Sierra Leone (april 2005), Soedan (november 2004), Sri Lanka (augustus 2004), Syrië (mei 2004), Togo (maart 2003) en Turkije (januari 2005). </antwoord>
      <antwoord nummer="4">In ambtsberichten wordt op verzoek van het ministerie van Justitie de situatie in het betrokken herkomstland gegeven voorzover die van belang is voor de beoordeling van asielaanvragen. Indien bepaalde asielmotieven zelden of nooit worden aangevoerd door asielzoekers uit een bepaald land, zal aan het ministerie van Buitenlandse Zaken geen informatie op dat gebied worden gevraagd, waardoor over dat onderwerp niet zal worden gerapporteerd in het ambtsbericht. In voorkomende gevallen kan er uiteraard wel om een individueel ambtsbericht worden gevraagd. </antwoord>
      <antwoord nummer="5">Op dit moment kan van geen enkele bevolkingsgroep op voorhand worden gesteld dat er per definitie sprake is van mensenrechtenschendingen. Tot nog toe is er daarom nog voor geen enkele bevolkingsgroep aangenomen dat er sprake is van prima facie vluchtelingenschap. </antwoord>
      <antwoord nummer="6">De positie van homoseksuelen vormt een wezenlijk onderdeel van het algemene Nederlandse mensenrechtenbeleid op het gebied van discriminatie. Bovendien vormt bevordering van seksuele en reproductieve gezondheid en rechten een prioriteit binnen de Nederlandse ontwikkelingssamenwerking. Nederland draagt in de internationale contacten op structurele wijze actief het standpunt uit dat eenieder, ongeacht seksuele gerichtheid, van zijn/haar mensenrechten en fundamentele vrijheden moet kunnen genieten. Nederland streeft ernaar het internationale draagvlak voor dit uitgangspunt te versterken en te verbreden en waar zich in internationaal verband de noodzaak en tevens gelegenheid voordoet, vraagt Nederland dan ook aandacht voor discriminatie op grond van seksuele voorkeur. Zo onderstreept Nederland in internationale fora, zoals de Commission on the Status of Women, het recht op seksuele oriëntatie en benadrukt Nederland in het kader van internationale aids-bestrijding herhaaldelijk het belang van de rechten van homoseksuelen. Nederland dringt aan op het respecteren van de rechten van homoseksuelen en hun actieve inbreng in de vormgeving en uitvoering van preventieprogramma’s. Ook door het uitvoeren, eventueel in EU-verband, van openbare en vertrouwelijke demarches voor individuele zaken of bijvoorbeeld discriminerende wet- of regelgeving vraagt Nederland aandacht voor de positie van homoseksuelen. In het kader van het voeren van een politieke dialoog en/of OS-beleidsdialoog en -activiteiten bepleit Nederland het belang van bescherming van de rechten van homoseksuelen. Zo is er een Frans-Brits-Nederlandse demarche uitgevoerd bij de Indiase Joint Secretary voor Mensenrechten naar aanleiding van een moord, die zou zijn gepleegd omwille van de homoseksuele achtergrond van het slachtoffer. De Nederlandse ambassade in Warschau heeft de afgelopen jaren met MATRA-KAP-middelen steun verleend aan de NGO «Campagne tegen Homofobie». </antwoord>
      <antwoord nummer="7">In het Vluchtelingenverdrag van Genève van 1951 (aangevuld door het Protocol van New York van 1967) is vastgelegd dat er sprake moet zijn van gegronde vrees voor vervolging op grond van één van de vervolgingsgronden. Dit is van toepassing op iedere vluchteling, dus ook op vluchtelingen die behoren tot deze bevolkingsgroepen. Vanzelfsprekend worden deze bepalingen van het Verdrag gevolgd bij de beoordeling van asielaanvragen. In het registratiesysteem van de IND wordt niet bijgehouden welke asielzoekers mensenrechtenschendingen hebben ondergaan en wie niet. </antwoord>
      <antwoord nummer="8">De werkgroep Asiel van de Intergovernmental Consultations (IGC) zal in het najaar uitgebreid spreken over dit onderwerp. Ik verwacht dat dat veel nuttige informatie zal opleveren. Er is op dit moment dezerzijds geen gedegen en systematische informatie voorhanden over het beleid ten aanzien van seksuele oriëntatie in andere landen. Een snelle navraagronde langs de verschillende landen die deelnemen aan de IGC en aan het Europees Migratie Netwerk heeft de onderstaande reacties opgeleverd: België: Statistieken zijn niet aanwezig. In sommige gevallen is asiel verleend op grond van seksuele oriëntatie. Duitsland: Statistieken zijn niet aanwezig. Finland: Statistieken zijn niet aanwezig. Italië: Statistieken zijn niet aanwezig. Letland: Er hebben zich geen gevallen voorgedaan waarin asiel werd aangevraagd op deze grond. Oostenrijk: Statistieken zijn niet aanwezig, maar recentelijk kwam één zaak in de publiciteit waarin asiel was verleend aan twee homoseksuele Iraniërs. Er kan onder omstandigheden sprake zijn van een «bepaalde sociale groep» als bedoeld in artikel 1A van het Verdrag. Spanje: Statistieken zijn niet aanwezig. In de afgelopen jaren zijn enkele asielzoekers erkend als vluchteling op grond van hun seksuele oriëntatie of omdat het om een transseksueel ging. Er kan onder omstandigheden sprake zijn van een «bepaalde sociale groep» als bedoeld in artikel 1A van het Verdrag. Ook hebben asielzoekers om deze reden subsidiaire protectie gekregen. In die zaken was « well founded fear» niet aannemelijk gemaakt, maar werd wel geoordeeld dat er een risico was op « harm for the applicant». Verenigd Koninkrijk: homoseksuelen kunnen in aanmerking komen voor bescherming op grond van het Vluchtelingenverdrag indien er sprake is van discriminatie op het gebied van fundamentele mensenrechten. Er kan onder omstandigheden sprake zijn van een «bepaalde sociale groep» als bedoeld in artikel 1A van het Verdrag. Zweden: Op grond van de Zweedse Vreemdelingenwet kan een asielzoeker op basis van seksuele oriëntatie als vluchteling worden aangemerkt. In 2004 is aan 28 personen asiel verleend op basis van seksuele oriëntatie. </antwoord>
      <antwoord nummer="9">Er is sprake van een nader gehoor in de asielprocedure, om de asielzoeker de gelegenheid te geven zijn asielmotieven uiteen te zetten en aan te geven waaruit zijn vrees voor terugkeer naar het land van herkomst bestaat. Het nader gehoor vormt hiermee de basis van de beoordeling van de asielaanvraag. De asielzoeker wordt aan het begin van het nader gehoor standaard gewezen op het belang van het gehoor en van de positie van dat gehoor in de procedure. Daarbij wordt uitgelegd dat de asielzoeker in vrijheid kan spreken en dat alles wat wordt besproken vertrouwelijk wordt behandeld: informatie wordt niet aan derden verstrekt zonder de uitdrukkelijke toestemming van de asielzoeker, tenzij noodzakelijk voor de uitvoering van de Vreemdelingenwet en het houden van toezicht op vreemdelingen. De asielzoeker heeft verder de mogelijkheid om op het rapport van nader gehoor aanvullingen en correcties in te dienen, die bij de beoordeling van de asielaanvraag zullen worden meegenomen. In dit licht acht ik het gerechtvaardigd om van de asielzoeker te verlangen dat hij reeds tijdens het nader gehoor zijn asielmotieven naar voren brengt. </antwoord>
      <antwoord nummer="10">Het monitoren van vreemdelingen na terugkeer in hun land van herkomst vormt, zoals ik uw Kamer meer dan eens heb bericht, geen onderdeel van de asielprocedure. De Nederlandse asielprocedure, inclusief de mogelijkheid van een rechterlijke toets, biedt naar mijn oordeel ruim voldoende waarborgen om uiteindelijk, bij een onherroepelijk geworden afwijzende beslissing op het verzoek om toelating, een verantwoorde terugkeer te kunnen realiseren. In de procedure komt immers de vraag naar de toelaatbaarheid van de terugkeer van betrokkene aan de orde. </antwoord>
      <antwoord nummer="11">Naar aanleiding van de genoemde motie is op 24 februari 2000 een werkinstructie van de IND (IND-werkinstructie nr. 219) verschenen waarin het beleid ten aanzien van homoseksuele asielzoekers uiteen wordt gezet en waarin expliciet uitvoering wordt gegeven aan deze motie door aan te geven dat bedoelde passages niet meer dienen te worden gebruikt. </antwoord>
      <antwoord nummer="12">Ja, en ik ben uiteraard van mening dat intimiderend en agressief gedrag naar bewoners van asielzoekerscentra, in welke vorm en door wie dan ook gepleegd, ongeoorloofd is. Indien zich dergelijke vormen van gedrag voordoen zullen dan ook geëigende maatregelen worden genomen. </antwoord>
      <antwoord nummer="13">Veiligheid moet voor iedere bewoner in de opvanglocaties zoveel mogelijk gegarandeerd worden. Het COA heeft daarom voor alle kwetsbare groepen in de opvang extra aandacht; de opvang creëert op die wijze een zo veilig mogelijke plek voor alle asielzoekers, ongeacht geaardheid of achtergrond. Het COA reageert direct naar aanleiding van signalen die het krijgt, hetzij rechtstreeks van de betrokkenen hetzij via andere kanalen, om zo de omstandigheden voor betrokkenen te verbeteren. Alle medewerkers hebben een taak in het signaleren van (vermoedens van) discriminatie, intimidatie en geweld. Van hen wordt verwacht dat zij niet alleen de ernstige vormen van discriminatie, intimidatie en geweld serieus nemen, maar ook de zogenaamde «kleinere» grensoverschrijdingen, juist omdat deze een signaal kunnen zijn van omstandigheden waarin ernstige vormen meer kans kunnen krijgen. Daarbij is er gerichte aandacht voor de borging van een veilig leefklimaat door intensief toezicht in combinatie met het regelmatig voeren van individuele gesprekken met asielzoekers. De huisregels van het COA zijn met de invoering van het nieuwe opvangmodel aangescherpt op het gebied van discriminatie. </antwoord>
      <antwoord nummer="14">Dit is niet juist. Indien sprake is van ernstige bedreiging en/of discriminatie jegens welk individu en van welke aard dan ook, is dat voor het COA aanleiding om op een verzoek tot overplaatsing in te gaan. Wanneer het voor de veiligheid en het welzijn van de betrokkene beter is dat deze wordt overgeplaatst naar een andere locatie, wordt een overplaatsing gerealiseerd, waarbij de reden vertrouwelijk blijft. </antwoord>
      <antwoord nummer="15">Het COA heeft voldoende mogelijkheden om problemen met betrekking tot homoseksualiteit in de opvangcentra aan te pakken (zie hiervoor ook het antwoord op vraag 16). Ik zie daarom geen aanleiding om steun te verlenen aan een project van onder meer het COC Nederland. Dit laat uiteraard onverlet de mogelijkheid voor het COC en andere organisaties om eigenstandig een project uit te voeren mits dit, voor zover het de opvang van asielzoekers betreft, in overeenstemming met het COA plaatsvindt. Overigens staat het het COC vrij om een subsidieaanvraag te doen bij het Europees Vluchtelingen Fonds (EVF). Het COC is met dit Fonds bekend. Daarnaast worden de bewoners goed voorgelicht over de mogelijkheden om zich te wenden tot hulpverleningsinstanties en belangenorganisaties zodat ze desgewenst gebruik kunnen maken van de deskundigheid van het COC. </antwoord>
      <antwoord nummer="16">In de huisregels van het COA is bepaald dat het (aanzetten tot) discrimineren, intimideren en uitoefenen van geweld tegen medebewoners, personeel en omwonenden van de opvanglocatie, dan wel tegen ieder ander, verboden is. Ingevolge artikel 19 van de Regeling verstrekkingen asielzoekers (Rva) 2005 is de asielzoeker verplicht de huisregels na te leven. Overtreding van huisregels kan, op grond van artikel 10 van de Rva 2005, door middel van een maatregel uit het Reglement Onthoudingen Verstrekkingen (ROV) bestraft worden. Derhalve heeft het COA de mogelijkheid om daders van treiteren en (seksuele) intimidatie jegens homoseksuele asielzoekers aan te pakken. In het uiterste geval leidt dit gedrag tot tijdelijke uitsluiting van de opvang. Indien de bewoner wenst, wordt ondersteuning geboden bij het doen van aangifte bij de politie. Daarnaast bestaat voor de betreffende asielzoeker, net als voor Nederlanders in dezelfde situatie, de mogelijkheid aangifte te doen van discriminatie. Tevens worden er in het kader van Veiligheid voor Vrouwen en Meisjes (VVVM) weerbaarheidstrainingen gegeven. Momenteel wordt het geven van een dergelijke training uitgebreid naar andere kwetsbare doelgroepen. Indien het slachtoffer van treiterijen en bedreigingen aangifte doet bij de politie en dit leidt tot strafvervolging van de dader, dan kan dit verblijfsrechtelijke gevolgen hebben voor de dader, conform het algemene openbare ordebeleid. </antwoord>
      <antwoord nummer="17">Het is niet mogelijk gebleken om een lijst met zestien vragen, die moeten worden afgestemd met een collega-minister en waarvoor informatie bij andere landen moet worden ingewonnen, binnen drie dagen te beantwoorden. </antwoord>
      <noten afkomstig="antwoord"/>
   </antwoorden>
</kvr>
