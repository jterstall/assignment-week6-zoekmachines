<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eski en Van Fessem (beiden CDA) aan de minister van Onderwijs, Cultuur en Wetenschap over islamitische scholen. (Ingezonden 30 maart 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22809
</item>
         <item attribuut="Inhoud">Vragen naar aanleiding van de brandstichting in een Islamitische school te Uden over maatregelen om scholen met een verhoogd veiligheidsrisico te beschermen en/of te ondersteunen.</item>
         <item attribuut="Rubriek">Basisonderwijs (Huisvesting) Criminaliteit en openbare orde (Veiligheid) Speciaal onderwijs (Huisvesting) Voortgezet onderwijs (Huisvesting)</item>
         <item attribuut="Trefwoorden">Huisvesting basisonderwijs Huisvesting speciaal onderwijs Huisvesting voortgezet onderwijs Openbare orde en veiligheid</item>
         <item attribuut="Vindplaats">Kamervragen met antwoord 2004-2005, nr. 1456, Tweede Kamer</item>
         <item attribuut="Vraagnr_bij_indiening">2040511700</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Eski</persoon>
            <persoon partij="CDA">Van Fessem</persoon>
         </item>
         <item attribuut="Datum_reaktie">2005-04-20</item>
         <item attribuut="Datum_indiening">2005-03-30</item>
         <item attribuut="Document-id">KVR22809</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3101" allpagenumbers="3101 3102" vetnummer="2040511700" code="0405tkkvr1456" lopendefooter="Tweede Kamer, vergaderjaar 2004–2005, Aanhangsel" filenaam="KVR22809" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1456" onderwerp="" indiendatum="2005-03-30">
         <vrager partij="CDA" oorsprong="parlement">Eski</vrager>
         <vrager partij="CDA" oorsprong="parlement">Van Fessem</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-04-20">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder>de ministers van Justitie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Waren er maatregelen genomen om de islamitische school in Uden te beschermen? Zo ja, welke? </vraag>
      <vraag nummer="2">Wordt deze school ondersteund en begeleid nu opnieuw leerlingen, ouders en medewerkers geconfronteerd worden met brandstichting hetgeen zal leiden tot gevoelens van onveiligheid? </vraag>
      <vraag nummer="3">Kloppen de berichten in de media dat de politie na de brand de islamitische instellingen in Oost-Brabant extra in de gaten houdt? </vraag>
      <vraag nummer="4">Geldt de extra controle ook voor islamitische scholen in andere delen van het land? </vraag>
      <vraag nummer="5">Heeft het kabinet een specifiek beleid om «scholen met een verhoogd veiligheidsrisico» beter te beschermen en/of ondersteunen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De Bedir-school is na de brand op 9 november 2004 tijdelijk ondergebracht in een ander schoolgebouw. Bij de keuze van het gebouw is de ligging leidend geweest. Het gebouw staat achter het politiebureau, vlakbij de brandweerkazerne en bij een busstation waar de leerlingen die van buiten Uden komen gebruik van maken. De betekenis hiervan is gebleken bij de tweede brandstichting. De politie hoorde het alarm binnen de school afgaan en was daardoor vrijwel direct ter plaatse. Ook de brandweer reageerde zeer alert en kon zo voorkomen dat er grote schade werd aangericht. Verder zijn de volgende maatregelen genomen: • Eerste weken na de brand: permanente fysieke bewaking door de politie. Na de opening van de nieuwe school is de bewaking (in het gebouw) overgenomen door een particulier beveiligingsbedrijf; de gemeente heeft dit geregeld. De politie heeft in het kader van het keurmerk veilig wonen/ondernemen een preventieplan gemaakt voor de nieuwe school. Een aantal maatregelen uit dit plan is door de gemeente uitgevoerd. • De politie heeft een bijgebouw (noodlokaal) verwijderd, zodat vanaf het terrein van de politie zicht is ontstaan op de achterkant van de school. De beveiligingscamera op het politiebureau is op de achterkant van het schoolgebouw gericht. • Door de politie is samen met de gemeente een bijeenkomst met de buurt georganiseerd. • De politie heeft overleg gehad met de school. De hoofdagent van politie is vrijgemaakt voor meer bezoeken aan de school. • De politie heeft veel contact gehad met de school waar de verdachten van de vorige brand vandaan kwamen. Gezamenlijk wordt een projectvoorstel gemaakt om met orthopedagogen een traject van vroegsignalering van probleemjongeren op te zetten. De gemeente heeft zich hier inmiddels bij aangesloten. • De politie heeft regelmatig gecontroleerd of de verdachten van de vorige brand zich houden aan de voorwaarden waaronder hun voorlopige hechtenis is geschorst. • In het kader van opsporing is onderzoek gedaan naar jeugd- en hanggroepen in Uden. • Door de school zijn afspraken gemaakt met gebruikers van de gymzaal. Er is een sleutelplan gemaakt. Na de tweede brandstichting op 27 maart 2005 worden aanvullende veiligheidsvoorzieningen aangebracht en zijn met de politie afspraken gemaakt over het (onopvallend) begeleiden van groepen leerlingen met hun leraren van en naar de gymzaal en – zo nodig – naar andere locaties. </antwoord>
      <antwoord nummer="2">Een klein deel van de leerlingen heeft momenteel nog contacten met het schoolmaatschappelijk werk. De impact van de gebeurtenissen van zondag 27 maart zal nog moeten blijken. Ouders (en teamleden) leggen het accent vooral op de veiligheid als de leerlingen op school zijn. Zo wordt de begeleiding van bijvoorbeeld GGZ aangepast aan de behoefte van de zorgvrager en op maat uitgevoerd. Het team van leerkrachten wordt begeleid in het herkennen van signalen over onveiligheidsgevoelens bij de leerlingen. De directeur en de personeelsfunctionaris van het bovenschools management hebben aangegeven dat de brand op 9 november 2004 een behoorlijke impact heeft gehad op het personeel. De nieuwe brand heeft de school voor wat betreft het herstelproces van enkele personeelsleden weer teruggeworpen in de tijd. Momenteel hebben zeker vijf personeelsleden (dat is één op de drie) te maken met trajecten van de Arbo-dienst, school- dan wel bedrijfsmaatschappelijk werk of andere diensten. De algemeen directeur zet bewust hoog in als het gaat om het realiseren van personeelsbeleid en personeelszorg. Door de politie is slachtofferzorg aangeboden en worden met alle docenten gesprekken gevoerd over veiligheid en veiligheidsrisico’s. Op vrijdag 1 april is een gespreksavond belegd met ouders van leerlingen, docenten en directie van de school en politie en gemeente. Politie en burgemeester hebben op 30 maart een bezoek gebracht aan de school en met bestuur en directie gesproken over de situatie en over door de veiligheidsketen te nemen maatregelen; bestuur en directie kregen zo de gelegenheid om al hun gevoelens betreffende (on)veiligheid te uiten. Op gemeentelijk niveau heeft de burgemeester, mede op basis van een uitdrukkelijk verzoek daartoe vanuit de school, inmiddels de nodige initiatieven in gang gezet. Deze zijn er vooral op gericht in gesprek te raken met alle betrokken instanties en maatschappelijke organisaties. De gemeente wil hierin een coördinerende rol vervullen. Op 1 april heeft het departement samen met de inspectie overleg gevoerd met de school en haar bestuur om met elkaar te kijken naar eventuele ondersteuning die inspectie of departement kunnen bieden. Vanuit de rijksoverheid is aan de school het aanbod gedaan een bijdrage te leveren aan het tijdelijk oplossen van een aantal acute personele problemen binnen de school. Daarnaast wordt aan de leerkrachten een specialist op het terrein van traumaverwerking ter beschikking gesteld. De inspectie van het onderwijs heeft regelmatig contact met de school om zich op de hoogte te houden van de ontwikkelingen in en rond de school en om – desgewenst – de school te ondersteunen bij het zoeken naar passende oplossingen bij voorkomende vraagstukken. De Inspectie en OCW zullen de gemeente ondersteunen in het tot stand brengen van een regionale bijeenkomst met verscheidene actoren. Een en ander geschiedt in afstemming met de Minister voor Vreemdelingenzaken en Integratie. </antwoord>
      <antwoord nummer="3">Er is direct na de melding van de brand op 27 maart door de politie een Team Grootschalig Optreden (TGO) opgericht. Alle islamitische en risico-objecten in de politieregio Brabant-Noord hebben na de brand verhoogde aandacht van de regiopolitie gekregen. In Uden zijn de twee moskeeën permanent onder politietoezicht geplaatst. Aanvullend heeft de regiopolitie in Uden met de bestuurders van de twee moskeeën afspraken gemaakt over het melden van incidenten. </antwoord>
      <antwoord nummer="4">Het is de verantwoordelijkheid van de driehoek in elke gemeente om te bezien welke extra maatregelen nodig zijn. De minister van Binnenlandse Zaken en Koninkrijksrelaties heeft de CdK’s en burgemeester bij brieven van 4 en 9 november 2004 verzocht alert te zijn ten aanzien van islamitische instellingen. Terzake verwijs ik eveneens naar de antwoorden op Kamervragen van de leden Dijsselbloem en Van Heemst over de incidenten in de nasleep van Van Gogh van 5 april 2005. Ik beschik niet over een overzicht van genomen maatregelen per gemeente. De informatie over extra controle bij islamitische scholen is alleen opgevraagd bij de politie Brabant-Noord. </antwoord>
      <antwoord nummer="5">Het kabinet heeft geen specifiek beleid om scholen met een verhoogd veiligheidsrisico beter te beschermen en/of te ondersteunen. Het algemene veiligheidsbeleid van OCW legt de verantwoordelijkheid primair bij scholen zelf. In kwesties als deze, waar het bedreiging van buitenaf betreft, zal een school met de gemeente tot afspraken moeten komen over aanvullende maatregelen ter bescherming. Zie hiervoor het antwoord op vraag 1. Het specifieke beleid van OCW betreft veeleer de ontwikkeling van de sociale competentie van leerlingen, preventie van geweld van binnenuit dus, en de opvang en begeleiding van probleemleerlingen. </antwoord>
      <noten afkomstig="antwoord"/>
   </antwoorden>
</kvr>
