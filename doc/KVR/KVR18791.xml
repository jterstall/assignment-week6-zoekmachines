<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Douma en Van Dam (beiden PvdA) aan de minister van Economische Zaken over mogelijke verplaatsing van de productie van Nederlandse industriële toeleveranciers naar lagelonenlanden. (Ingezonden 10 oktober 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18791
</item>
         <item attribuut="Inhoud">Vragen over resultaten van onderzoek van Nederlandse Vereniging van Toeleveranciers (Nevat): één op de drie Nederladnse industriële toeleveranciers verwacht binnen twee jaar zijn productie naar het Verre Oosten of Oost-Europa te verplaatsen. Vragen houden ook verband met inzet om althans de research &amp; development (R &amp; D) van die bedrijven voor Nederland te behouden.</item>
         <item attribuut="Rubriek">Bedrijfsleven en industrie (Ondernemingen) Handel en economie (Economische ontwikkeling) Wetenschap en technologie (Toegepast onderzoek)</item>
         <item attribuut="Trefwoorden">Economische ontwikkeling Ondernemingen Toegepast onderzoek</item>
         <item attribuut="Vindplaats">Kamervragen met antwoord 2003-2004, nr. 232, Tweede Kamer</item>
         <item attribuut="Vraagnr_bij_indiening">2030401270</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Douma</persoon>
            <persoon partij="PvdA">Van Dam</persoon>
         </item>
         <item attribuut="Datum_reaktie">2003-10-31</item>
         <item attribuut="Datum_indiening">2003-10-10</item>
         <item attribuut="Document-id">KVR18791</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="493" allpagenumbers="493 494" vetnummer="2030401270" code="0304tkkvr232" lopendefooter="Tweede Kamer, vergaderjaar 2003–2004, Aanhangsel" filenaam="KVR18791" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="232" onderwerp="" indiendatum="2003-10-10">
         <vrager partij="PvdA" oorsprong="parlement">Douma</vrager>
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2003-10-31">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van de artikelen «Nederland raakt sneller banen kwijt» en «’Braindrain’ naar Z-O Azië versnelt»? <voetnoot nummer="1"/>
      </vraag>
      <vraag nummer="2">Wat vindt u van de uitkomsten van het onderzoek van de Nederlandse Vereniging van Toeleveranciers (Nevat), dat één op elke drie Nederlandse industriële toeleveranciers binnen twee jaar zijn productie verwacht te verplaatsen naar landen in het Verre Oosten of Oost-Europa? </vraag>
      <vraag nummer="3">Wat vindt u van de uitkomsten van de studie van Deloitte, waaruit blijkt dat steeds meer productiebedrijven uit Nederland hun functies in onderzoek en ontwikkeling naar lagelonenlanden verplaatsen? </vraag>
      <vraag nummer="4">Deelt u de mening dat wegvloeien van R&amp;D in het licht van de Lissabon-agenda en de keuze voor innovatie als speerpunt van het Regeerakkoord een ongewenste ontwikkeling is? </vraag>
      <vraag nummer="5">Zo ja, op welke manier maakt u het aantrekkelijk voor bedrijven hun R&amp;D afdeling in Nederland te houden? </vraag>
      <vraag nummer="6">Voert u gesprekken met grote ondernemingen om hen te stimuleren hun R&amp;D in Nederland te houden? Bent u bereid dat te doen? </vraag>
      <vraag nummer="7">Bent u van mening dat de innovatiebrief en de plannen van het innovatieplatform voldoende antwoord geven om bovengenoemde ontwikkelingen te stoppen? </vraag>
      <vraag nummer="8">Welke aanvullende maatregelen bent u van plan te nemen om, ook op korte termijn, de hoogwaardige productie en R&amp;D-inspanningen voor Nederland te behouden? </vraag>
      <noten afkomstig="vraag">
         <noot nummer="1" datum="2003-10-9" bron="Financieel Dagblad">Financieel Dagblad, 9 oktober 2003</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Deze ontwikkeling is niet nieuw en hoort bij het economisch proces: datgene daar produceren waar dat het voordeligst kan. Andersom profiteert de Nederlandse economie ook in belangrijke mate van internationalisering. Zo vestigen zich ook buitenlandse bedrijven in Nederland. Zie ook eerdere antwoorden op vragen van de heer Hessels (Kamervragen met antwoord 2002–2003, nr. 1446, Tweede Kamer). Maar uiteraard blijft EZ werken aan een aantrekkelijker ondernemingsklimaat. Er bestaan op dit moment nog te veel belemmeringen hiervoor, zoals de beschikbaarheid van kapitaal en gekwalificeerd personeel en (onderling tegenstrijdige) regelgeving van de overheid. In de Beleidsbrief Ondernemerschap, die nog dit jaar verschijnt, zullen beleidsacties worden gepresenteerd waarmee een aantal van deze belemmeringen wordt verminderd. </antwoord>
      <antwoord nummer="3" voetnoot="1 2 3 4">Data van de OECD en onderzoek door het CPB en mijn ministerie tonen aan dat er vooralsnog geen sprake is van een grootschalige verplaatsing van R&amp;D uit Nederland naar het buitenland. <voetnoot nummer="1"/>Niettemin sluiten de ontwikkelingen die Deloitte schetst – internationalisering van engineering en R&amp;D – aan bij het beeld dat bij EZ leeft dat op termijn Nederlandse R&amp;D-activiteiten naar het buitenland verplaatst zouden kunnen worden <voetnoot nummer="2"/>. Formeel zou een onderscheid gemaakt moeten worden tussen de researchfunctie en de developmentfunctie. De developmentfunctie is logischerwijs vatbaarder voor internationalisering. Bedrijven willen dit immers vaak dichtbij de markt en hun productielocatie lokaliseren. Een onderzoek naar het verplaatsen van productieactiviteiten naar Midden- en Oost-Europa geeft aan dat wanneer bedrijven hun (arbeidsintensieve) productie verplaatsen, de bij de productie horende developmentfunctie op termijn soms volgt. <voetnoot nummer="3"/>Echter, ook de researchfunctie wordt meer en meer gevoelig voor internationalisering. <voetnoot nummer="4"/>De aanwezigheid van excellente kennis wordt immers belangrijker en wint het steeds vaker van nationaliteit. Helaas wordt in de relevante statistieken op dit terrein geen onderscheid gemaakt tussen de researchfunctie en de developmentfunctie. </antwoord>
      <antwoord nummer="4">Ja, echter soms is dit onontkoombaar vanwege bedrijfseconomische keuzes. Dat neemt niet weg dat het Kabinet zich samen met andere partijen in Nederland inzet voor het creëren van een excellent kennis- en innovatieklimaat. De oprichting van het Innovatieplatform past bij die ambitie. </antwoord>
      <antwoord nummer="5" voetnoot="5">Uit onderzoek blijkt dat de belangrijkste vestigingsfactoren van R&amp;D-intensieve bedrijven zijn: een sterk ondernemingsklimaat (incl. een concurrerend fiscaal klimaat), de aanwezigheid van een hoogwaardige publieke kennisinfrastructuur die openstaat voor bedrijven én een sterk aanbod van (R&amp;D-)personeel. <voetnoot nummer="5"/>Recent heb ik met de Innovatiebrief voorstellen gedaan om het innovatieklimaat in Nederland verder te versterken. Verbetering van de drie genoemde punten staat daarbij centraal. Zo wordt o.a. de WBSO geïntensiveerd en wordt samenwerking tussen bedrijven en de kennisinfrastructuur bevorderd (o.a. door de introductie van een nieuw instrument voor samenwerking op R&amp;D-terrein en bijvoorbeeld via het ICES/KIS3-programma). Daarnaast wordt samen met OCW en SZW gewerkt aan concrete maatregelen om het dreigende tekort aan kenniswerkers op te vangen. Tot slot zal EZ zich de komende jaren actiever inzetten om kennisintensieve bedrijvigheid naar Nederland te halen. </antwoord>
      <antwoord nummer="6">Ja. Mijn ministerie voert reeds op regelmatige basis gesprekken met zowel de Chief Technology Officers (CTO’s) als de Chief Executive Officers (CEO’s) van de grote kennisintensieve ondernemingen in Nederland. Daarnaast heeft een aantal CEO’s zitting in het nieuw opgerichte Innovatieplatform. </antwoord>
      <antwoord nummer="7">Ik heb met de Innovatiebrief een aanzet gedaan. De brief alleen zal echter niet voldoende zijn. Het gaat immers om een gezamenlijke aanpak waar alle partijen (kennisinstellingen, bedrijven en overheden) zich voor zullen moeten inzetten. Alleen door een gezamenlijke inspanning kunnen we Nederland internationaal weer op de kaart zetten als dé plek voor innovatie. Hiervoor is ook in zekere mate een cultuuromslag nodig. Het Innovatieplatform draagt aan dit alles zeker bij. </antwoord>
      <antwoord nummer="8">De Innovatiebrief schetst mijn inzet op hoofdlijnen alsmede een aantal concrete acties. Daarnaast werken we aan vervolgstappen. De plannen van het Innovatieplatform zullen hierbij een rol spelen. Voor dit aanvullende beleid zijn uit de kennisenveloppe ook extra middelen beschikbaar. </antwoord>
      <noten afkomstig="antwoord">
         <noot nummer="1">Zie bijvoorbeeld: Cornet en Rensman (2001), The location of R&amp;D in the Netherlands , CPB, Den Haag en Erken, Gilsing en Roelandt (2003), Trends in R&amp;D, in: Holland Management Review , nr. mei/juni 2003</noot>
         <noot nummer="2">Zie ook de recente Innovatiebrief (Kamerstuk, 27406, nr. 4)</noot>
         <noot nummer="3">Zie Ministerie van Economische Zaken en Vereniging FME-CWM (2003), Verplaatsing productiefaciliteiten naar Centraal-en Oost-Europa. Een versnellend proces , Den Haag/Zoetermeer</noot>
         <noot nummer="4">Zie o.a. de genoemde studie van Erken, Gilsing en Roelandt (2003) en signalen zoals die van dhr. Huijser, CTO van Philips (zie Het Financieele Dagblad, 8 oktober 2002)</noot>
         <noot nummer="5">Zie bijvoorbeeld Porter (1998), On competition , Harvard Business School Publishing en het eerder genoemde onderzoek van Cornet en Rensman</noot>
      </noten>
   </antwoorden>
</kvr>
