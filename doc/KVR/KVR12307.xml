<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over verzekerde behandeling in het buitenland bij een nieuwe polis. (Ingezonden 5 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12307
</item>
         <item attribuut="Inhoud">Vragen naar aanleiding van een artikel in de Telegraaf van 2 september 2000 over de nieuwe polis van Aegon die bij levensbedreigende ziekten standaard een second opinion door een Amerikaanse specialist en daarna desgewenst een behandeling in een Amerikaanse topkliniek biedt.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziektekostenverzekeringen</item>
         <item attribuut="Vindplaats">Kamervragen met antwoord 1999-2000, nr. 1818, Tweede Kamer</item>
         <item attribuut="Vraagnr_bij_indiening">2990015260</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-09-15</item>
         <item attribuut="Datum_indiening">2000-09-05</item>
         <item attribuut="Document-id">KVR12307</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4077" allpagenumbers="4077 4078" vetnummer="2990015260" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12307" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1818" onderwerp="" indiendatum="2000-09-5">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-09-15">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw mening over de nieuwe polis van Aegon die bij levensbedreigende ziekten standaard een second opinion door een Amerikaanse specialist en daarna desgewenst een behandeling in een Amerikaanse topkliniek biedt? <voetnoot nummer="1"/>
      </vraag>
      <vraag nummer="2">Wilt, kan en gaat u iets ondernemen tegen dit initiatief? </vraag>
      <vraag nummer="3">Om welke levensbedreigende ziekten gaat het, en betreffen de behandelingen bijvoorbeeld ook transplantaties? </vraag>
      <vraag nummer="4">Klopt het dat voor behandelingen van een aantal levensbedreigende ziekten, zoals open/hart-hartoperaties en behandeling van borstkanker, de wachttijden zodanig lang zijn dat hiermee de overlevingskans of de kans op volledige genezing voor patiënten kleiner zijn? Zo ja, vindt u deze wachttijden aanvaardbaar? </vraag>
      <vraag nummer="5">Kunt u een overzicht geven bij welke levensbedreigende ziekten dit het geval is, wat de wachttijden zijn en wat u doet om deze wachttijden zo klein mogelijk te maken? </vraag>
      <vraag nummer="6">Erkent u dat de Aegonpolis alleen toegankelijk is voor mensen met een behoorlijk inkomen, en dat dit soort polissen daarmee bijdragen aan de groeiende tweedeling tussen arme en rijke mensen? </vraag>
      <vraag nummer="7">Erkent u dat deze groeiende tweedeling vooral wordt veroorzaakt doordat de overheid jarenlang te weinig middelen voor de collectieve zorg ter beschikking heeft gesteld, met als gevolg wachtlijsten en dus een verminderde toegankelijkheid van deze collectieve zorg waar mensen met minder inkomen volledig op zijn aangewezen? </vraag>
      <vraag nummer="8">Hoe gaat u er voor zorgen dat de voedingsbodem van dit soort initiatieven, namelijk de helaas niet onterechte angst dat noodzakelijke behandeling bij ernstige ziekten niet tijdig voorhanden is in ons land? </vraag>
      <noten afkomstig="vraag">
         <noot nummer="1" datum="2000-09-2" bron="Telegraaf">Telegraaf, 2 september 2000</noot>
      </noten>
   </vragen>
   <antwoorden aantal="6">
      <antwoord nummer="1 en 2">Het uitbrengen van de nieuwe polis van Aegon is een ondernemersbeslissing. Blijkbaar schat Aegon in dat er voor dit product een voldoende grote markt is. Het is niet aan mij in deze beslissing te treden. Op grond van de Europese schaderichtlijnen staat het mij bovendien niet vrij om in te grijpen in acceptatievoorwaarden of de dekking van een particuliere (ziektekosten)verzekering. Ik ben van mening dat het afsluiten van een dergelijke polis niet noodzakelijk is, aangezien in Nederland deze zorg beschikbaar is en toegankelijk voor de patiënt die daar op is aangewezen. Bijvoorbeeld als het gaat om de orgaantransplantaties is het de vraag of praktisch gezien deze zorg in Amerika ook daadwerkelijk geleverd kan worden, omdat het maar zeer de vraag is of Nederlandse patiënten op de Amerikaanse wachtlijst geplaatst kunnen worden. Ook in de polisvoorwaarden zelf wordt overigens aangegeven dat de Amerikaanse regelgeving inzake de beschikbaarheid van donororganen van toepassing is. </antwoord>
      <antwoord nummer="3" voetnoot="1">Zie als bijlage de polisvoorwaarden. <voetnoot nummer="1"/>
      </antwoord>
      <antwoord nummer="4 en 5">Ik heb geen indicaties dat voor behandeling van levensbedreigende ziekten de wachttijden zodanig lang zijn dat hiermee de kans op volledige genezing voor patiënten in gevaar komt. Patiënten met levensbedreigende ziekten, bijvoorbeeld een acuut hartfalen of acuut hartinfarct worden in ons land direct dan wel binnen maximaal 24 uur behandeld. De behandeling van de overige patiënten wordt gepland. Daarbij krijgen urgente levensbedreigende ziekten vanzelfsprekend de hoogste prioriteit. Daarbij kan de ontwikkeling van de ziekte het op enig moment noodzakelijk maken een patiënt alsnog acuut te behandelen. Wachtlijsten zijn in eerste instantie planningslijsten. Zij doen dienst als werkvoorraad om de productiecapaciteit optimaal te benutten zodat de werkdruk op het personeel niet al te grote schommelingen vertoont en patiënten voor hun opname voor behandeling in het ziekenhuis de mogelijkheid hebben om thuis de nodige maatregelen te treffen. Voor het plannen van de behandeling van een patiënt worden medisch aanvaardbare wachttijden aangehouden. Het is de verantwoordelijkheid van de behandelend arts om patiënten zodanig op de wachtlijst te plaatsen dat een op dat moment medisch verantwoorde wachttijd aangehouden wordt. </antwoord>
      <antwoord nummer="6">Ik denk niet dat dit soort polissen bijdraagt aan groeiende tweedeling, aangezien de zorgvormen die in deze polis wordt aangeboden in Nederland beschikbaar zijn en deel uitmaken van het ziekenfondspakket en de particuliere ziektekostenverzekeringen, zodat een aanvullende verzekering bij Aegon niet noodzakelijk is. </antwoord>
      <antwoord nummer="7">Het kabinet is van mening dat, gezien de groeiende vraag, de aanbodcapaciteit van de ziekenhuissector structureel verhoogd dient te worden. Daarnaast blijft aandacht voor verbetering van organisatie en planning onverminderd noodzakelijk, omdat daarmee klantvriendelijke zorg kan worden geboden en de wacht- en doorstroomtijden kunnen worden bekort. Ik kan niet vooruitlopen op de bedragen die het kabinet op Prinsjesdag bekend zal maken. Mijn analyse is dat het kabinet voor de ziekenhuissector voldoende gelden beschikbaar zal stellen om een gedegen aanpak van de wachtlijsten mogelijk te maken. Vooruitlopend daarop heb ik reeds met ingang van dit jaar structureel f 200 miljoen extra beschikbaar gesteld voor het uitbreiden van specialistenplaatsen (ontdooien NDE) en het uitvoeren van de extra behandelingen. </antwoord>
      <antwoord nummer="8">Zie het antwoord op vraag 4, 5 en 7. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
