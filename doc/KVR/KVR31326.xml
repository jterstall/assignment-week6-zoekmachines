<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister voor Wonen, Wijken en Integratie over huurcontracten bij woningcorporatie RWS. (Ingezonden 7 februari 2008); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31326
</item>
         <item attribuut="Inhoud">Vragen naar aanleiding van een door woningcorporatie RWS in Goes gehanteerd huurcontract. Daarin is een bepaling opgenomen dat huurders op de hoogte zijn van en instemmen met de sloop van hun woning omstreeks 2012, terwijl nog geen sloopvergunning is aangevraagd. Indiener vindt dit in strijd met het recht op huurbescherming en vraagt de minister in te grijpen.</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Volkshuisvesting (Huurwoningen)</item>
         <item attribuut="Trefwoorden">Huurrecht Woningbouwverenigingen</item>
         <item attribuut="Vindplaats">Kamervragen met antwoord 2007-2008, nr. 1743, Tweede Kamer</item>
         <item attribuut="Vraagnr_bij_indiening">2070810910</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2008-03-21</item>
         <item attribuut="Datum_indiening">2008-02-07</item>
         <item attribuut="Document-id">KVR31326</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3549" allpagenumbers="3549 3550" vetnummer="2070810910" code="0708tkkvr1743" lopendefooter="Tweede Kamer, vergaderjaar 2007–2008, Aanhangsel" filenaam="KVR31326" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1743" onderwerp="" indiendatum="2008-02-7">
         <vrager partij="SP" oorsprong="parlement">Poppe</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2008-03-21">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van het feit dat de woningcorporatie RWS in Goes in het huurcontract voor woningen in Goes-West een bepaling <voetnoot nummer="1"/>heeft opgenomen dat huurders op de hoogte zijn van instemmen met en medewerking verlenen aan de sloop van deze woningen omstreeks 2012, terwijl voor deze woningen bij de gemeente Goes nog geen voornemen tot sloop is ingediend, laat staan een sloopvergunning is aangevraagd? </vraag>
      <vraag nummer="2" voetnoot="2">Deelt u de mening dat deze bepaling op geen enkele wijze stand houdt bij de rechter en dat dit een poging is om op slinkse wijze nieuwe huurders te beïnvloeden, wanneer moet worden beoordeeld of renovatieplannen redelijk <voetnoot nummer="2"/>zijn? </vraag>
      <vraag nummer="3">Is hiermee geen sprake van het indirect opheffen van het wettelijk recht op huurbescherming? </vraag>
      <vraag nummer="4">Wilt u op basis van uw toezichthoudende rol die is vastgelegd in het Besluit beheer sociale huursector (BBSH) ingrijpen bij deze woningcorporatie? </vraag>
      <noten afkomstig="vraag">
         <noot nummer="1" titel="De huurder verklaart hierbij op de hoogte te zijn van en akkoord te gaan met het feit dat RWS het gehuurde omstreeks 2012 (planning RWS d.d. 01-01-2008) zal slopen. De huurder zal te zijner tijd dan ook alle medewerking verlenen aan verplichte verhuizing">Bepaling in huurcontract: «De huurder verklaart hierbij op de hoogte te zijn van en akkoord te gaan met het feit dat RWS het gehuurde omstreeks 2012 (planning RWS d.d. 01-01-2008) zal slopen. De huurder zal te zijner tijd dan ook alle medewerking verlenen aan verplichte verhuizing»</noot>
         <noot nummer="2">In het Burgerlijk Wetboek 7, artikel 220, lid 3, is bepaald dat renovatieplannen pas redelijk worden geacht als 70% of meer van de huurders daarmee heeft ingestemd. Onder renovatie wordt zowel sloop met vervangende nieuwbouw als gedeeltelijke vernieuwing door verandering of toevoeging verstaan</noot>
      </noten>
   </vragen>
   <antwoorden aantal="4">
      <antwoord nummer="1">De plannen voor sloop en nieuwbouw in de wijk Goes West zijn voorgelegd aan de raad van de gemeente Goes. Deze heeft unaniem met de plannen ingestemd. Daarmee is er sprake van een voornemen tot sloop. </antwoord>
      <antwoord nummer="2">Het is aan de rechter om te bepalen of deze bepaling redelijk is of nietig. De sloopplannen zijn in eerste aanzet in april 2005 aan alle bewoners van de wijk Goes West door de RWS en de gemeente Goes gezamenlijk gepresenteerd op een grote bijeenkomst. Van deze bijeenkomst is aan alle inwoners van de wijk een verslag gestuurd. Tevens is een enquête onder alle bewoners van Goes West uitgezet om verschillende meningen te peilen. Daarna is een en ander door de gemeente Goes uitgewerkt in een stedebouwkundige visie Goes West van november 2005. Deze visie is aan alle bewoners en aan de raad van de gemeente Goes verstrekt. In het voorjaar van 2006 zijn in ca zo’n 30 overlegavonden met de bewoners van de verschillend (deel)complexen de technische en verhuurtechnische mogelijkheden van de betreffende complexen besproken. Dit resulteerde in een tweede voorlopige plan van aanpak welke wederom aan alle bewoners en aan de raad der gemeente Goes is gepresenteerd. Dit plan voorzag tevens in een huurkortingsregeling voor de bewoners uit de wijk alsmede een garantie aan alle bewoners uit de wijk dat zij weer opnieuw woonruimte zouden krijgen aangeboden in de wijk. Een deel van de bewoners (uit het noordelijk deel van de wijk) kon zich niet vinden in dit gepresenteerde plan en kwam voor het noordelijke deel van de wijk met een alternatief plan. De gemeenteraad die zich in grote lijnen konden vinden in het conceptplan was van mening dat de RWS nog nader overleg diende te voeren met de bewoners uit het noordelijk deel van de wijk. Dit overleg is veelvuldig gevoerd en heeft geleid tot een aanpassing van de plannen waarbij het plan van de bewoners voor 100% is overgenomen. Dit laatste, gewijzigde plan, waarin specifiek per deelcomplex is aangegeven wanneer er gestart gaat worden met de sloop en de vervangende nieuwbouw, onder gestanddoening van toezeggingen voor herhuisvesting en kortingsregeling, is door de gemeenteraad van Goes unaniem onderschreven. De bepaling in het huurcontract informeert nieuwe huurders over de sloopplannen. Die huurders weten daardoor van begin af aan dat zij niet tot in lengte van dagen in de woning kunnen blijven wonen en kunnen hun inrichtingsinvesteringen daarop aanpassen. Van een poging tot «slinkse beïnvloeding» lijkt mij geen sprake. </antwoord>
      <antwoord nummer="3">Er is geen sprake van het opheffen van het wettelijk recht op huurbescherming. Ook nieuwe huurders krijgen t.z.t. vervangende huisvesting aangeboden alsmede een verhuiskostenvergoeding gebaseerd op de wettelijke normen en vastgelegd in een met de huurdersvereniging De Bevelanden vastgelegd convenant. </antwoord>
      <antwoord nummer="4">Er is geen reden tot ingrijpen van de minister. </antwoord>
      <noten afkomstig="antwoord"/>
   </antwoorden>
</kvr>
