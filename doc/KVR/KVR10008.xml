<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de minister van Volksgezondheid, Welzijn en Sport over het betalingssysteem van ziekenhuizen. (Ingezonden 22 juli 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10008
</item>
         <item attribuut="Inhoud">Vragen over de mogelijke terugkeer naar het oude betalingsysteem waarbij de specialist declareert per verrichting, doordat in een aantal ziekenhuizen de overeenkomsten aan het eind van dit jaar aflopen.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Medische specialisten Ziekenhuizen</item>
         <item attribuut="Vindplaats">Kamervragen met antwoord 1998-1999, nr. 1848, Tweede Kamer</item>
         <item attribuut="Vraagnr_bij_indiening">2989916450</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">1999-08-16</item>
         <item attribuut="Datum_indiening">1999-07-22</item>
         <item attribuut="Document-id">KVR10008</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3709" allpagenumbers="3709 3710" vetnummer="2989916450" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR10008" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1848" onderwerp="" indiendatum="1999-07-22">
         <vrager partij="GroenLinks" oorsprong="parlement">Hermann</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-08-16">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het artikel «De specialist declareert weer als vanouds»? <voetnoot nummer="1"/>
      </vraag>
      <vraag nummer="2">Is het waar dat de specialisten in een beduidend aantal ziekenhuizen terugkeren of overwegen terug te keren naar het oude betalingssysteem waarbij de specialist per verrichting declareert? </vraag>
      <vraag nummer="3">Lopen aan het eind van dit jaar in de helft van de ziekenhuizen de overeenkomsten af, zodat specialisten de vrijheid hebben terug te keren naar het systeem van declaratie per verrichting? Zo neen, waarom niet? </vraag>
      <vraag nummer="4">Het artikel stelt dat «het systeem werd bevroren en niemand weet hoe en wanneer het ontdooid wordt», hoe beoordeelt u deze uitspraak? Kunt u dit toelichten in relatie tot het voornemen het geïntegreerd declareren van medisch-specialistische zorg niet op 1 juli jl. maar op 1 februari 2000 te doen ingaan? </vraag>
      <vraag nummer="5">Hoe beoordeelt u de uitspraak dat «het betere betalingssysteem er nooit gekomen is» en dat dat te wijten zou zijn aan onvoldoende voortvarend handelen van de minister van Volksgezondheid, Welzijn en Sport en de zorgverzekeraars»? Kunt u dit toelichten in relatie tot de meerjarenafspraken met de Orde van medisch specialisten en de zorgverzekeraars? </vraag>
      <vraag nummer="6">Komen veranderingen in de populatie onder zorg zoals door fusie van ziekenhuizen niet tot uiting in de fianciering van de medisch-specialistische zorg? Zo neen, waarom niet? </vraag>
      <vraag nummer="7">Hoe beoordeelt u de uitspraak dat de zorgverzekeraars geen enkele interesse toonden? </vraag>
      <vraag nummer="8">Kunnen onderzoeksvergoedingen van de farmaceutische industrie ten goede komen aan individuele specialisten? Kunt u bevorderen dat deze ten goede komen aan het ziekenhuisbudget? </vraag>
      <vraag nummer="9">Welke maatregelen bent u bereid te nemen en op welke termijn teneinde te verwezenlijken dat specialisten worden gehonoreerd voor het geheel van hun beroepsmatige inspanningen in plaats van voor een optelsom van onderscheiden verrichtingen? </vraag>
      <noten afkomstig="vraag">
         <noot nummer="1" datum="1999-07-21" bron="Trouw">Trouw, 21 juli 1999</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Neen, op dit moment is in drie van de ruim 100 ziekenhuizen in ons land besloten om weer terug te vallen op het oude verrichtingensysteem en heeft men het lokaal initiatief opgezegd. Overigens is mij wel bekend dat deze mogelijkheid in een aantal andere ziekenhuizen punt van gesprek is. </antwoord>
      <antwoord nummer="3">Ja, bij ongeveer de helft van de ziekenhuizen loopt het lokaal initiatief ten einde. </antwoord>
      <antwoord nummer="4">In 1995 is besloten op lokaal of regionaal niveau tot afspraken te komen tussen specialisten, ziekenhuizen en zorgverzekeraars over de volumina aan te leveren zorg en de daar bij behorende budgetten. Dit zijn de lokale initiatieven. In het verlengde van de voorstellen van de commissie Biesheuvel kwam er met ingang van 1 januari 1996 een einde aan het planningsbeleid van bedden en specialisten. Oorspronkelijk was het de bedoeling dat 1996 een overgangsjaar zou zijn en dat per 1 januari 1997 de budgetsystematiek van de ziekenhuizen op zodanige wijze zou zijn aangepast dat het aantal specialistenplaatsen en bedden niet langer (mede) bepalend zouden zijn voor de hoogte van het budget. De achteraf zeer optimistische gedachten over de aanpassing van de budgetsystematiek van de ziekenhuizen, waarbij afstemming met de verzekeraarsbudgettering noodzakelijk is, zijn niet uitgekomen en hier zal nog enige tijd mee gemoeid zijn. De bevriezing van het aantal specialistenplaatsen leidt in sommige ziekenhuizen, met name die te maken hebben met een forse groei van het aantal patiënten dat een beroep op het ziekenhuis doet, tot budgettaire problemen. Om die reden heb ik het voornemen het Cotg te vragen beleidsregels vast te stellen die regelen dat onder strikte voorwaarden mutaties in het aantal specialistenplaatsen (weer) kunnen leiden tot aanpassing van het ziekenhuisbudget en de lumpsums. Dat het geïntegreerd declareren naar 1 februari 2000 is verschoven heb ik op verzoek van betrokken partijen gedaan. Gezamenlijk is hard en constructief gewerkt om dit op 1 juli te realiseren. Het landelijke traject was ook voor 1 juli grotendeels afgerond maar vervolgens moeten de lokale partijen implementeren wat landelijk is afgesproken. Dit was volgens partijen niet realiseerbaar op 1 juli jl. Dit besluit is overigens niet van invloed op het voorgaande. </antwoord>
      <antwoord nummer="5">In de meerjarenafspraken heb ik met betrokken partijen waaronder de Orde, NVZ en ZN vastgelegd dat voor de toekomstige organisatie en bekostiging van het geïntegreerd medisch specialistisch bedrijf gekomen zal worden tot één geïntegreerde bekostigingssystematiek. Inmiddels ligt er een uitvoeringstoets op hoofdlijnen voor van het Cotg over de opzet van dat stelsel. Aan een verdere uitwerking van het bekostigingsstelsel wordt door alle partijen gewerkt. Ik ben het gelet hierop dan ook oneens met de uitspraak over onvoldoende voortvarend handelen van de minister van Volksgezondheid, Welzijn en Sport en de zorgverzekeraars. </antwoord>
      <antwoord nummer="6">Indien sprake is van bijvoorbeeld een fusie van twee ziekenhuizen dan komt de financiering van medisch-specialistische zorg als volgt tot uiting. De beide lumpsums worden bij elkaar genomen en de beide ziekenhuisbudgetten worden bij elkaar genomen. Vervolgens is men intern dan weer volledig vrij om de lumpsum te verdelen dan wel te herschikken. </antwoord>
      <antwoord nummer="7">Ik ben het met die uitspraak volstrekt oneens. De zorgverzekeraars zijn alle zeer geïnteresseerd in een modernisering van het bekostigingsstelsel voor de ziekenhuiszorg. In de meerjarenafspraken ligt de weg daarnaar toe thans vast. </antwoord>
      <antwoord nummer="8">De vergoedingen komen ten goede aan de individuele specialist. Bij de lokale initiatieven moet een specialist voor zijn extramurale omzet expliciet van te voren toestemming hebben gevraagd deze buiten het lokaal initiatief te houden. Daarbij moet hij/zij deze transparant maken. Dit is gedaan in het kader van het tegengaan van zogenaamde weglekeffecten. Als aan deze voorwaarden is voldaan kan ik de medisch specialist niet dwingen deze onderzoekstegoeden te laten opnemen in het lokaal initiatief. Dit is dan een zaak van het lokaal initiatief zelf. </antwoord>
      <antwoord nummer="9">Het is uiteindelijk de bedoeling de lumpsums van de medisch specialisten te integreren met het ziekenhuisbudget. De huidige financiering van lumpsums door tarieven medisch specialisten kan dan komen te vervallen. De honoraria van de medisch specialisten kunnen worden opgenomen in de ziekenhuistarieven. Aangezien dit evenwel de nodige tijd zal vergen, biedt dit geen oplossing voor het korte termijn probleem van het eventueel niet verlengen van de lokale initiatieven. Momenteel wordt onderzocht welke mogelijkheden er zijn om de lokale initiatieven te behouden bijvoorbeeld door een flexibeler regelgeving rond de vaststelling van budgetten. Ook de voorzitter van de OMS roept de specialisten op om de deelname aan het lokale initiatief te continueren. Mijn streven is hierover in het najaar meer duidelijkheid te verschaffen. </antwoord>
      <noten afkomstig="antwoord"/>
   </antwoorden>
</kvr>
