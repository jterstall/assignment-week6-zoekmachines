<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) aan de minister van Buitenlandse Zaken en aan de staatssecretaris van Buitenlandse Zaken (EZ), over het jaarverslag 2001 van de Europese Rekenkamer. (Ingezonden 11 november 2002); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16748
</item>
         <item attribuut="Inhoud">Indiener informeert naar de geconstateerde onregelmatigheden en tekortkomingen bij de besteding van de Europese gelden.</item>
         <item attribuut="Rubriek">Internationale betrekkingen (Europese Unie)</item>
         <item attribuut="Trefwoorden">EU</item>
         <item attribuut="Vindplaats">Kamervragen met antwoord 2002-2003, nr. 408, Tweede Kamer</item>
         <item attribuut="Vraagnr_bij_indiening">2020303020</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">2002-11-27</item>
         <item attribuut="Datum_indiening">2002-11-11</item>
         <item attribuut="Document-id">KVR16748</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="855" allpagenumbers="855 856 857" vetnummer="2020303020" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16748" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="408" onderwerp="" indiendatum="2002-11-11">
         <vrager partij="VVD" oorsprong="parlement">Blaauw</vrager>
         <vraagt-aan>de minister van Buitenlandse Zaken en aan de staatssecretaris van Buitenlandse Zaken (EZ),</vraagt-aan>
      </vraagdata>
      <antwoorddata antwoorddatum="2002-11-27">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de staatssecretaris van Buitenlandse Zaken (Europese Zaken)</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Heeft u kennis genomen van het jaarverslag over 2001 van de Europese Rekenkamer? </vraag>
      <vraag nummer="2">Wat zijn naar uw oordeel de belangrijkste geconstateerde onregelmatigheden en tekortkomingen bij de besteding van Europese gelden? </vraag>
      <vraag nummer="3">Wat is uw standpunt ten aanzien van het feit dat er na acht jaar van beloftes van beterschap nog steeds geen positieve verklaring van betrouwbaarheid is voor de manier waarop de Europese begroting wordt uitgevoerd? </vraag>
      <vraag nummer="4">Bent u van mening dat de Europese Rekenkamer met gekwantificeerde indicatoren moet komen op basis waarvan verbeteringen in het financieel management in de tijd kunnen worden vastgesteld en zult u hierop aandringen in de Raad? Zo neen, waarom niet? </vraag>
      <vraag nummer="5">Deelt u de mening van de Europese Rekenkamer dat de Commissie aanzienlijke vorderingen heeft gemaakt bij haar interne hervorming, maar dat de doelstellingen nog niet zijn bereikt en er nog veel te doen blijft? </vraag>
      <vraag nummer="6">Zult u er binnen de Raad op aandringen om Commissievoorzitter Prodi aan te moedigen tot het ter verantwoording roepen van individuele commissarissen voor gebreken in het financieel management? </vraag>
      <vraag nummer="7">Is het waar dat Special Accession Progamme for Agriculture and Rural Development (SAPARD)-gelden vrijwel niet worden besteed omdat de institutionele capaciteit in de kandidaat-lidstaten ontbreekt en in het tijdens de Europese Top van Berlijn (1999) overeengekomen financiële kader voor de periode van 1999–2006 het absorptieniveau veel te hoog is ingeschat? </vraag>
      <vraag nummer="8">Is het waar dat de Europese Commissie het aspect van goed controleerbare parameters voor betalingen binnen het nieuwe plattelandsbeleid nog niet heeft uitgewerkt en hoe verhoudt zich dit tot de richting waarin het Gemeenschappelijk Landbouwbeleid zich ontwikkelt? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het verslag van de Europese Rekenkamer is op 5 november jl. aangeboden aan het Europees Parlement. Op 2 en 3 december a.s. volgt zoals gebruikelijk een presentatie door de President van de Europese Rekenkamer over dit verslag in de Ecofin Raad. In maart 2003 moet de Raad een standpunt vaststellen over zijn aanbeveling aan het Europees Parlement over dechargeverlening aan de Commissie over de begrotingsuitvoering over 2001. De Nederlandse regering zal daaraan voorafgaand zoals gebruikelijk een reactie aan uw Kamer doen toekomen aangaande de belangrijkste bevindingen van de Europese Rekenkamer. Zonder te willen vooruitlopen op deze reactie, wil ik wel alvast een aantal punten noemen dat mijn bijzondere aandacht zal hebben in de komende periode. a) De ERK constateert terecht dat er verbeteringen mogelijk zijn in de uitvoering van de begrotingsprocedure door de Commissie (en de lidstaten). Een onderbesteding van 15 miljard (zijnde 16% van de begroting) geeft aan dat de oorspronkelijke ramingen van de Commissie bij de presentatie van het voorontwerp van de begroting voor 2001 veel te rooskleurig waren. Daarnaast moet worden geconstateerd dat het grootste gedeelte van deze onderuitputting het resultaat was van tegenvallende uitgaven bij het structuurbeleid ( 9,5 miljard). Dit valt te verklaren door het feit dat vele lidstaten tot laat in het jaar blijven vasthouden aan een maximale inzet van de voor hen beschikbare kredieten. De Commissie kan dan niet anders dan deze middelen beschikbaar houden. Indien dan vervolgens blijkt dat de ramingen van de lidstaten niet waar te maken zijn, kan de Commissie niets anders doen dan een (forse) onderuitputting melden. Verbeteringen zouden kunnen liggen in een betere raming door de Commissie, een nog strengere insteek van de Raad ten tijde van de EU-begrotingsbehandeling en op termijn (vanaf 2006) een andere invulling van het structuurbeleid. b) Ten aanzien van de betrouwbaarheidsverklaring constateer ik dat de ERK de transacties die verband houden met ontvangsten, committeringen en administratieve uitgaven als rechtmatig beschouwt. Voor de overige categorieën van uitgaven kan de ERK geen positieve betrouwbaarheidsverklaring afgeven. Vervolgens wordt een groot aantal tekortkomingen en aanbevelingen voor verbetering opgesomd. De vraag komt op bij het lezen van dit verslag wat eigenlijk het verschil is met het verslag van 2000 of eerder. Aangezien er geen kwantitatieve en van jaar op jaar vergelijkbare indicatoren worden gebruikt, kan geen betekenisvolle vergelijking worden gemaakt. Ik ben dan ook van mening dat deze kwantitatieve indicatoren door de ERK zouden moeten worden gepubliceerd. Alleen op deze manier kan op een transparante manier worden vastgesteld hoe het beheer van de Europese middelen ervoor staat en of de Commissie tezamen met de lidstaten vorderingen maakt. In deze zin zou mijns inziens Nederland moeten blijven hameren op de publicatie van deze cijfers. Hierbij moet wel worden aangetekend dat de meeste lidstaten hier weinig voor voelen en dat de ERK een onafhankelijke instelling is die derhalve niet op aanwijzing van de Raad of een andere partij opereert (zie ook art. 247, vierde lid, EG-Verdrag). c) De hervormingen van de Commissie zijn voor een groot deel gericht op het verbeteren van het financieel management en de verantwoording van de EU-uitgaven. De ERK constateert terecht dat er al veel werk is verzet door de Commissie. Het jaar 2001 was een jaar van besluitvorming en uitvoering van een groot aantal interne maatregelen. Hopelijk kan de Commissie de vruchten daarvan in de volgende jaren plukken. Vanaf 2003 zal een nieuw Financieel Reglement gaan gelden waarin onder andere is vastgelegd dat de Commissie met meetbare prestatieindicatoren moet komen per beleidsterrein en programma. Op basis van deze indicatoren moet vervolgens jaarlijks aan de Raad worden gerapporteerd. Tot slot heeft de Raad een voorstel voor een nieuw statuut voor EG-ambtenaren in behandeling. In dit statuut wordt onder andere een klokkenluidersregeling opgenomen en worden bevorderingen op basis van merites in plaats van anciënniteit het uitgangspunt. Ook dit zal moeten leiden tot een beter functioneren van de Europese instellingen en de Commissie in het bijzonder. In de komende tijd zal Nederland de verdere uitwerking van de hervormingsvoorstellen en de vorderingen op het gebied van het financieel management nauwlettend volgen. De reactie van de Commissie op de aanbevelingen van de ERK en de acties die daarop volgen zijn hierbij een belangrijk aandachtspunt. </antwoord>
      <antwoord nummer="3">Zie onder 2. </antwoord>
      <antwoord nummer="4">Ja. Overigens is en blijft het uitsluitend aan de Europese Rekenkamer zelf om haar controleaanpak en – mede in samenhang daarmee – haar wijze van rapporteren (binnen de grenzen van het Verdrag) te bepalen. </antwoord>
      <antwoord nummer="5">Ja. Zie ook vraag 2. </antwoord>
      <antwoord nummer="6">De Raad zal mede op basis van het verslag van de Europese Rekenkamer en de daarin geconstateerde verbeterpunten een dechargeaanbeveling formuleren ten behoeve van het EP. Het is het EP dat de decharge verleent en de Commissie ook ter verantwoording kan roepen indien er geen of onvoldoende gehoor wordt gegeven aan de opmerkingen van de dechargeautoriteit. In formele zin is het dus niet aan de Raad, en derhalve ook niet aan Nederland, om er op aan te dringen bij Commissievoorzitter Prodi dat individuele Commissarissen door hem ter verantwoording worden geroepen. Deze rol is aan het EP voorbehouden. Tegelijkertijd zal Nederland, net zoals andere lidstaten, tijdens de begrotingsprocedure of tijdens behandeling van wetgevingsvoorstellen de Commissie aanspreken op het gevoerde beleid en in voorkomende gevallen de noodzaak aangeven om daarin verbeteringen aan te brengen. </antwoord>
      <antwoord nummer="7">De regels voor goedkeuring van de beheer- en controlesystemen in de kandidaat-lidstaten zijn door de Commissie op 29 november 2000 goedgekeurd. Deze regels waren nodig voor de kandidaat-lidstaten om deze systemen op te zetten en te kunnen trekken op de beschikbare middelen. De ramingen van Berlijn gingen uit van een begin per 1 januari 2000. In werkelijkheid konden de kandidaat-lidstaten pas een jaar later beginnen met de opzet van de benodigde beheer- en controlesystemen. In 2001 zijn door alle relevante kandidaat-lidstaten (Cyprus en Malta hebben geen toegang tot pre-accessiemiddelen) vorderingen gemaakt met het opzetten van beheer- en controlesystemen en het verkrijgen van groen licht daarvoor van de Commissie. Van daadwerkelijke betalingen kon derhalve nauwelijks sprake zijn. Op basis van huidige ramingen voor 2002 kan geconstateerd worden dat er een verbetering zit in het betalingsritme. Aangezien voor sommige kandidaat-lidstaten pas in dit jaar alle noodzakelijke procedures zijn doorlopen, zal het betalingsritme nog niet representatief genoeg zijn om een uitspraak te doen over het absorptievermogen. Dit kan met goed recht pas in 2003 worden gedaan, het jaar waarin voor het eerst sprake is van volledige uitvoering van het SAPARD-programma. </antwoord>
      <antwoord nummer="8">Het plattelandsbeleid wordt gedecentraliseerd uitgevoerd. De Commissie heeft hiervoor een algemeen raamwerk met minimumeisen aangaande beheer, controle en sancties geformuleerd waaraan de lidstaten zich hebben te houden. Vanwege de grote diversiteit aan beheer- en controlesystemen binnen de lidstaten is het aan de lidstaten om hieraan vervolgens nadere invulling te geven. In deze zin is het mogelijk dat in bepaalde lidstaten onvoldoende parameters voor controle zijn ontwikkeld. Het is aan de Commissie om in samenspraak met de desbetreffende lidstaten hierin verbetering aan te brengen. Het GLB kent een andere uitvoeringsstructuur in die zin dat het steeds om een eenduidig beleid gaat (marktordeningen) dat voor alle lidstaten gelijk is. Vanwege dit feit is het ook mogelijk geweest om een geïntegreerd verantwoordingssysteem te ontwikkelen (IACS) dat voor alle lidstaten dezelfde controleerbare parameters inhoudt. </antwoord>
      <noten afkomstig="antwoord"/>
   </antwoorden>
</kvr>
