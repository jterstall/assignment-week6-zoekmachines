<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de wijze van optreden van het Openbaar Ministerie in de zaak tegen imam El Moumni. (Ingezonden 27 november 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16999
</item>
         <item attribuut="Inhoud">Vragen over de het vrijpleiten door het Openbaar Ministerie van imam El Moumni die onder meer heeft gezegd dat homoseksualiteit een afwijking is.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Discriminatie Godsdiensten Homoseksuelen</item>
         <item attribuut="Vindplaats">Kamervragen met antwoord 2002-2003, nr. 618, Tweede Kamer</item>
         <item attribuut="Vraagnr_bij_indiening">2020303720</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2003-01-17</item>
         <item attribuut="Datum_indiening">2002-11-27</item>
         <item attribuut="Document-id">KVR16999</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1305" allpagenumbers="1305 1306" vetnummer="2020303720" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16999" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="618" onderwerp="" indiendatum="2002-11-27">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-01-17">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hoe verklaart het College van procureurs-generaal het beleid in de zaak tegen de Rotterdamse imam El Moumni die over homoseksualiteit onder meer heeft gezegd dat het een zondige levenswijze is en een afwijking? <voetnoot nummer="1"/>
      </vraag>
      <vraag nummer="2">Waarom heeft het Openbaar Ministerie eerst de betrokken imam vervolgd op basis van een uitvoerig onderzoek door het landelijk expertisecentrum discriminatiezaken van datzelfde OM om vervolgens tegen de vrijspraak door de Rotterdamse rechtbank in hoger beroep te gaan, waarna plotseling op de terechtzitting van het Gerechtshof te Den Haag vrijspraak werd bepleit? </vraag>
      <vraag nummer="3">Is het waar dat de advocaat-generaal geen vooroverleg heeft gepleegd met de aangevers, onder wie de heer J. Blankenstein, over het veranderde standpunt van het OM, terwijl diezelfde advocaat-generaal wel ter zitting uit de brief van deze aangever heeft geciteerd? Acht u dat een correcte benadering van de aangevers, die volgens het algemene slachtofferbeleid van het OM beter geïnformeerd zouden moeten worden over belangrijke beslismomenten in het strafproces? </vraag>
      <vraag nummer="4" voetnoot="2">Hoe reageert u op de uitspraak van de heer E. Stolkwijk, hoofd voorlichting van het parket-generaal, dat de aanpak van de advocaat-generaal «beter» had gekund en «Het lijkt me boeiend om uit te zoeken, waarom ze haar zaak niet gewoon heeft ingetrokken.»? <voetnoot nummer="2"/>
      </vraag>
      <vraag nummer="5">Bent u bereid te laten onderzoeken op welke punten in de zaak tegen El Moumni de aanpak van het OM beter had gekund en welke lessen hieruit in het algemeen kunnen worden getrokken? </vraag>
      <vraag nummer="6">Waarom duurt het zolang voordat uitvoering wordt gegeven aan de motie Dittrich c.s , waarin de regering wordt gevraagd een notitie over de botsing van de grondrechten vrijheid van godsdienst, meningsuiting en non-discriminatie aan de Tweede Kamer te presenteren? </vraag>
      <noten afkomstig="vraag">
         <noot nummer="3"/>
         <noot nummer="1">Gerechtshof Den Haag, uitspraak 18 november 2002, zaaknr.: 2200359302</noot>
         <noot nummer="2">Gaykrant 472, pagina 10</noot>
         <noot nummer="3">Kamerstuk, 28 000 VI, nr. 34</noot>
      </noten>
   </vragen>
   <antwoorden aantal="6">
      <antwoord nummer="1">Strafzaken worden ter zitting behandeld door individuele leden van het openbaar ministerie. De officier van justitie of de advocaat-generaal beoordeelt de strafzaak op zijn juridische merites, met inachtneming van de beleidskaders die door het College van procureurs-generaal zijn gesteld. In die beoordeling heeft het lid van het openbaar ministerie een eigen verantwoordelijkheid in het presenteren van de zaak aan de rechter, het wegen van de juridische aspecten van de zaak en het formuleren van de eis ter zitting. Dat is ook in deze zaak zo geschied. </antwoord>
      <antwoord nummer="2">Gelet op de grote commotie die was ontstaan door de uitspraken van de imam El Moumni, op de vele aangiften en op het principiële karakter van de zaak heeft de officier van justitie besloten om El Moumni te vervolgen en een straf te eisen ter zitting. Het vrijsprekend vonnis van de rechter in eerste aanleg was mede gebaseerd op het oordeel van een islamdeskundige. De advocaat-generaal heeft in het door het OM ingestelde hoger beroep, het oordeel ingewonnen van een tweede deskundige. In zijn rapport, dat een paar dagen voor de zitting in hoger beroep gereed en beschikbaar was, bevestigde de tweede deskundige de conclusies van de eerste deskundige. De advocaat-generaal heeft zich een oordeel gevormd op basis van het gehele dossier, inclusief dit tweede deskundigenrapport, en heeft op basis van dat dossier en hetgeen ter zitting is verhandeld, gemotiveerd gerequireerd tot vrijspraak. </antwoord>
      <antwoord nummer="3">Een correcte benadering van slachtoffers en aangevers door het openbaar ministerie houdt in het algemeen niet in, dat het openbaar ministerie gehouden is over het optreden van de officier of de advocaat-generaal ter zitting en het formuleren van een eis ter zitting, te overleggen met slachtoffers en/of aangevers. Ook in deze zaak acht het openbaar ministerie een dergelijk overleg niet geïndiceerd. Juist is dat de advocaat-generaal ter zitting bepaalde passages heeft voorgedragen uit een brief van de heer Blankensteijn. Deze brief was gericht aan de voorzitter van de strafkamer en werd ter zitting overhandigd aan de advocaat-generaal, waarmee de brief onderdeel werd van het procesdossier. De advocaat-generaal heeft bepaalde passages voorgedragen teneinde te bereiken dat de mening van de heer Blankensteijn voor het voetlicht werd gebracht. Het College van procureurs-generaal acht het passend dat de advocaat-generaal op deze manier relevante opinies onderdeel heeft gemaakt van het onderzoek ter terechtzitting. </antwoord>
      <antwoord nummer="4">Volgens informatie van het College van procureurs-generaal heeft het hoofd van de voorlichtingsdienst van het openbaar ministerie, de heer Stolwijk, zich niet in de geciteerde termen uitgelaten over deze zaak. In voorlichtende zin en in een algemeen kader is door hem aangegeven dat het kan voorkomen dat het OM in de eerste lijn een ander standpunt inneemt dan het OM in de tweede lijn. Hij gaf daarbij aan dat er sprake kan zijn van een andere beoordeling in de tweede lijn of van nieuwe omstandigheden die eerder bij de eerste lijn niet bekend waren. De journalist en niet de heer Stolwijk gaf toen aan het boeiend te vinden uit te zoeken waarom de advocaat-generaal de zaak niet heeft ingetrokken. </antwoord>
      <antwoord nummer="5">Voor een onderzoek als door u gevraagd, zie ik geen aanleiding. </antwoord>
      <antwoord nummer="6">Het kabinet bereidt thans een notitie voor over het spanningveld tussen de vrijheid van meningsuiting, godsdienstvrijheid en non-discriminatie. Daarmee wordt beoogd inzicht te geven in hoe de desbetreffende grondrechten zich tot elkaar verhouden. Ook zullen er handvatten in worden aangereikt voor de wijze waarop in concrete gevallen met genoemd spanningsveld kan worden omgegaan. De voorbereiding van de notitie zal binnen korte termijn gereed zijn, opdat een nieuw kabinet spoedig na zijn aantreden kan beslissen over de inhoud en het uitbrengen ervan. </antwoord>
      <noten afkomstig="antwoord"/>
   </antwoorden>
</kvr>
