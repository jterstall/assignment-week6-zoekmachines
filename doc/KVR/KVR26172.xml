<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone (PvdA) en Hessels (CDA) aan de minister van Economische Zaken over recente stroomstoringen. (Ingezonden 9 augustus 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26172
</item>
         <item attribuut="Inhoud">Vragen naar aanleiding van de recente stroomstoringen op Goeree-Overflakkee en in Eindhoven. Gevraagd wordt onder andere het beleidsvoornemen om de schadecompensatie bij storingen voor consumenten en bedrijven te verhogen, versneld aan de Kamer voor te leggen. Ook wordt gevraagd om het zogenoemde N min 1-criterium aan te passen zodat alle grotere woonlocaties worden voorzien van een ringstructuur of dubbele verbinding, en stroomstoringen sneller kunnen worden verholpen.</item>
         <item attribuut="Rubriek">Energie, water en grondstoffen (Elektriciteit)</item>
         <item attribuut="Trefwoorden">Elektriciteit</item>
         <item attribuut="Vindplaats">Kamervragen met antwoord 2005-2006, nr. 1968, Tweede Kamer</item>
         <item attribuut="Vraagnr_bij_indiening">2050617510</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
            <persoon partij="CDA">Hessels</persoon>
         </item>
         <item attribuut="Datum_reaktie">2006-08-18</item>
         <item attribuut="Datum_indiening">2006-08-09</item>
         <item attribuut="Document-id">KVR26172</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4181" allpagenumbers="4181 4182" vetnummer="2050617510" code="0506tkkvr1968" lopendefooter="Tweede Kamer, vergaderjaar 2005–2006, Aanhangsel" filenaam="KVR26172" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1968" onderwerp="" indiendatum="2006-08-9">
         <vrager partij="PvdA" oorsprong="parlement">Crone</vrager>
         <vrager partij="CDA" oorsprong="parlement">Hessels</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-08-18">
         <antwoorder functie="minister" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van de recente stroomstoringen in Goeree-Overflakkee en in Eindhoven? </vraag>
      <vraag nummer="2">Deelt u de opvatting dat in de huidige moderne samenleving stroom steeds minder kan worden gemist in huishoudens, winkels, in het verkeer en in het bedrijfsleven, en dat de maatschappelijke kosten van stroomuitval steeds hoger lijken te worden? </vraag>
      <vraag nummer="3">Bent u bereid het beleidsvoornemen om de schadecompensatie bij storingen voor consumenten en bedrijven te verhogen, en vooral ook te laten oplopen met de duur van de storing, zodat de energiebedrijven een prikkel krijgen om (langdurige) storingen te voorkomen, versneld aan de Kamer voor te leggen? </vraag>
      <vraag nummer="4">Wordt in de recente storingen het beeld bevestigd van de storing in december jongstleden in Haaksbergen, dat sommige netten niet zijn opgenomen in een ringstructuur maar in een keten of aan het einde van een netwerk, waardoor een storing niet snel kan worden verholpen door de stroom langs een andere kabel te leiden? </vraag>
      <vraag nummer="5">Bent u bereid, indien dit het geval is, zo snel mogelijk het zogenaamde N min 1 criterium aan te passen, zodat alle grotere woonlocaties worden voorzien van een ringstructuur of dubbele verbinding, zodat stroomstoringen snel kunnen worden verholpen? </vraag>
      <vraag nummer="6">Heeft u de indruk dat de energiebedrijven, die alle nog steeds streven naar privatisering (inclusief de netwerken), te strenge rendementseisen stellen aan netinvesteringen die aan hun private winsteisen moeten voldoen, maar niet voldoende ruimte bieden voor maatschappelijk noodzakelijke investeringen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1 2">De afhankelijkheid van (de continuïteit van) stroomvoorziening is inderdaad groot. Nederland heeft een zeer hoge betrouwbaarheid van de stroomvoorziening (in vergelijking met andere Europese landen scoort Nederland hoog op betrouwbaarheidsindicatoren als jaarlijkse uitvalsduur en onderbrekingsfrequentie) <voetnoot nummer="1"/>en onze samenleving is dit hoge betrouwbaarheidsniveau min of meer als vanzelfsprekend gaan beschouwen. Om ook in de toekomst een hoog niveau van betrouwbaarheid te houden, is de kwaliteitsregulering zo opgezet dat de betrouwbaarheid tendeert naar een maatschappelijk economisch optimum. Daarnaast bestaat er de zogenoemde compensatieregeling, die voorschrijft dat afnemers een financiële tegemoetkoming ontvangen voor langdurige onderbrekingen. Begin 2005 is bij Ministeriële Regeling <voetnoot nummer="2"/>bepaald dat deze compensatieregeling diende te worden aangepast naar een stapsgewijze toename naarmate de onderbreking langer duurt. Deze aanpassing zal naar verwachting voor eind 2006 inwerking treden, zie hiervoor ook het antwoord op vraag 3. Dit stelsel van prikkels biedt voldoende waarborg voor een goede afweging van investeringen in betrouwbaarheidsbevorderende maatregelen. Hierbij wordt opgemerkt dat stroomonderbrekingen nooit geheel zijn uit te sluiten. Storingen zijn technisch niet voor 100% te voorkomen en een zeker restrisico is dan ook onvermijdelijk. Een stroomafnemer heeft dan ook een eigen verantwoordelijkheid om het risico van een mogelijke stroomonderbreking in zijn specifieke situatie af te wegen tegen investeringen in een eigen noodstroomvoorziening. Veel bedrijven en instellingen hebben dan ook op eigen initiatief noodvoorzieningen geïnstalleerd voor hun bedrijfsprocessen. </antwoord>
      <antwoord nummer="3">De huidige compensatieregeling is opgenomen in artikel 6.3 van de Netcode. Zoals aangegeven onder vraag 2 is bij Ministeriële Regeling bepaald dat deze compensatieregeling dient te worden aangepast naar een stapsgewijze toename naarmate de onderbreking langer duurt. In april jl. hebben de gezamenlijke netbeheerders een daartoe strekkend voorstel gedaan. DTe heeft dit wijzigingsvoorstel in behandeling; hierover heeft in de afgelopen maanden een consultatie plaatsgevonden (terinzagelegging en reactietermijn). DTe beziet momenteel in overleg met het Ministerie van Economische Zaken of dit voorstel nog kan worden geoptimaliseerd. Daarna zal de gewijzigde code formeel worden vastgesteld. Inhoudelijk wordt dus binnen afzienbare tijd (in ieder geval voor eind 2006) aan uw wens voldaan. De procedure voor totstandkoming van codewijzigingen (zoals deze wordt beschreven in de artikelen 31–39 van de Elektriciteitswet 1998) houdt in dat een besluit tot codewijziging wordt genomen door de Directeur van de DTe en vervolgens gepubliceerd in de Staatscourant. Dit wordt dus niet tussentijds formeel aan de Kamer voorgelegd. </antwoord>
      <antwoord nummer="4" voetnoot="3">De recente storingen bevestigen het beeld dat ook is geschetst in de brief en uitgebreide beleidsvisie naar aanleiding van de stroomstoring in Haaksbergen <voetnoot nummer="3"/>. Het netontwerp in Nederland kent verschillende ringstructuren. Daarnaast komen uitlopers van het net door heel Nederland voor op spanningsniveaus van 50 tot 380 kV. Circa 40% van de van de Nederlandse gemeenten ligt geheel of gedeeltelijk aan een uitloper. De maatregel al deze uitlopers op te heffen door de aanleg van een ringstructuur zou de betrouwbaarheid niet in alle gevallen veel verbeteren, aangezien ook ringstructuren gevoelig zijn voor een common cause incident, door bijvoorbeeld extreme weersomstandigheden (common cause wil zeggen uitval van twee elementen door dezelfde oorzaak, zoals bij Haaksbergen het geval was). Bovendien zou een dergelijke maatregel leiden tot een disproportionele kostenstijging in de transporttarieven. In de Haaksbergenbrief is aangekondigd een vervolgtraject te starten waarin op lokaal niveau voor individuele uitlopers een afzonderlijke kostenbaten analyse wordt gemaakt, omdat het wellicht op sommige specifieke locaties wel een goede, effectieve en economisch verantwoorde keuze zou kunnen zijn om hier een ringstructuur aan te leggen. Deze vervolgactie maakt deel uit van een breder traject om te komen tot een integraal en consistent beleidskader op het terrein van leveringszekerheid beleid elektriciteit en gas. </antwoord>
      <antwoord nummer="5">Uit het Haaksbergen onderzoek is geconcludeerd dat er thans geen aanleiding is om van het N-1 criterium af te stappen, omdat het een algemeen aanvaard, eenvoudig en praktijkgericht concept is voor borging van de betrouwbaarheid van het transport van elektriciteitsvoorziening. Beter is het daarom om het N-1 criterium te blijven toepassen, maar de zwakke plekken van dit systeem aan te pakken. In de Haaksbergenbrief is een vervolgonderzoek aangekondigd om te komen tot een duidelijker invulling van de technische parameters van het N-1 model. Voor een nadere uitleg hiervan verwijs ik naar de uitgebreide beleidsvisie bij de Haaksbergenbrief en het onderliggende onderzoeksrapport van DTe. Inmiddels is de onderzoeksvraag voor dit onderzoek uitgezet. Ook dit maakt onderdeel uit van het integrale beleidskader zoals genoemd onder vraag 4. Medio 2007 zal uw Kamer daarover per brief worden geïnformeerd. </antwoord>
      <antwoord nummer="6" voetnoot="4">Het is lastig om een goede indruk te krijgen van de rendementseisen die bedrijven zich stellen. Het stelsel van wet- en regelgeving bevat tal van bepalingen omtrent de kwaliteit van het netbeheer en om de netbeheerders te stimuleren de daarvoor benodigde investeringen in het net te doen. Het toezicht hierop is echter zeer complex en vergt een omvangrijke inspanning, als gevolg van de huidige geïntegreerde structuur van de energiebedrijven. DTe heeft dit ook aangegeven in haar advies over de onafhankelijkheid van het netbeheer <voetnoot nummer="4"/>. </antwoord>
      <noten afkomstig="antwoord">
         <noot nummer="1" titel="Betrouwbaarheid van elektriciteitsnetten in Nederland in 2005">«Betrouwbaarheid van elektriciteitsnetten in Nederland in 2005», KEMA Nederland B.V. in opdracht van EnergieNed, Sectie Netbeheerders (3 mei 2006)</noot>
         <noot nummer="2" datum="2005-01-9" bron="Regeling inzake tariefstructuren en voorwaarden elektriciteit">Regeling inzake tariefstructuren en voorwaarden elektriciteit, 9 januari 2005</noot>
         <noot nummer="3">Brief aan de Tweede Kamer van de Ministers van Economische Zaken en Binnenlandse Zaken en Koninkrijksrelaties (Tweede Kamer, vergaderjaar 2005–2006, 29 023 nr. 23; brief met bijlagen)</noot>
         <noot nummer="4" datum="2004-04-15" bron=", DTe" titel="Advies onafhankelijkheid netbeheer">«Advies onafhankelijkheid netbeheer», DTe, 15 april 2004</noot>
      </noten>
   </antwoorden>
</kvr>
