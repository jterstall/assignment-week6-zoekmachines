<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en De Wit (beiden SP) aan de ministers van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer over de brandveiligheid in ziekenhuizen. (Ingezonden 30 oktober 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26842
</item>
         <item attribuut="Inhoud">De brandveiligheid in ziekenhuizen laat te wensen over (Netwerk, 26 oktober 2006). Bij sommige ziekenhuizen voldoet de gebruiksvergunning niet aan de eisen. Ook zijn er (afdelingen van) ziekenhuizen die helemaal geen gebruiksvergunning hebben. Volgens NVZ zijn de richtlijnen voor brandveiligheid onduidelijk.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Gezondheidszorg (Zorginstellingen)</item>
         <item attribuut="Trefwoorden">Brandpreventie Ziekenhuizen</item>
         <item attribuut="Vindplaats">Kamervragen met antwoord 2006-2007, nr. 396, Tweede Kamer</item>
         <item attribuut="Vraagnr_bij_indiening">2060702220</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2006-11-29</item>
         <item attribuut="Datum_indiening">2006-10-30</item>
         <item attribuut="Document-id">KVR26842</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="851" allpagenumbers="851 852" vetnummer="2060702220" code="0607tkkvr396" lopendefooter="Tweede Kamer, vergaderjaar 2006–2007, Aanhangsel" filenaam="KVR26842" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="396" onderwerp="" indiendatum="2006-10-30">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">De Wit</vrager>
         <vraagt-aan>de ministers van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="29 november 2006), zie ook Aanhangsel Handelingen nr. 280, vergaderjaar 2006–2007">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw reactie op het bericht dat de brandveiligheid in ziekenhuizen te wensen overlaat? <voetnoot nummer="1"/>
      </vraag>
      <vraag nummer="2">Wat is uw mening over het feit dat bij sommige ziekenhuizen de gebruiksvergunning niet voldoet aan de eisen? Op welke wijze wordt naleving van de vergunning gecontroleerd? </vraag>
      <vraag nummer="3">Hoe is het mogelijk dat afdelingen van ziekenhuizen geen gebruiksvergunning hebben, maar door gemeenten worden gedoogd? Vindt u dit acceptabel? </vraag>
      <vraag nummer="4">Hoe is het mogelijk dat 4 op de 10 onderzochte ziekenhuizen geen gebruiksvergunning hebben? Vindt u dit verantwoord? </vraag>
      <vraag nummer="5">Hoe oordeelt u over de veiligheid van de patiënt in ziekenhuizen? </vraag>
      <vraag nummer="6" voetnoot="2">Wat is uw reactie op de mening van de Nederlandse Vereniging van Ziekenhuizen (NVZ) dat de richtlijnen voor brandveiligheid onduidelijk zijn? <voetnoot nummer="2"/>
      </vraag>
      <vraag nummer="7">Bent u bereid de richtlijnen voor brandveiligheid te herzien? </vraag>
      <vraag nummer="8">Hoe is het gesteld met de brandveiligheid in andere zorginstellingen? Hoeveel zorginstellingen hebben geen of slechts een gedeeltelijke gebruiksvergunning? </vraag>
      <vraag nummer="9">Welke maatregelen gaat u nemen om de brandveiligheid in zorginstellingen te garanderen? </vraag>
      <vraag nummer="10">Wilt u deze vragen vóór dinsdag 31 oktober aanstaande, in verband met de hervatting van het Kamerdebat over de Schipholbrand, beantwoorden? </vraag>
      <noten afkomstig="vraag">
         <noot nummer="1" datum="2006-10-26" bron="Netwerk">Netwerk, 26 oktober 2006</noot>
         <noot nummer="2" datum="2006-10-26" bron="Persbericht NVZ">Persbericht NVZ, 26 oktober 2006</noot>
      </noten>
   </vragen>
   <antwoorden aantal="11">
      <antwoord nummer="1">Brandveiligheid is een onderwerp dat niet serieus genoeg genomen kan worden. Vanzelfsprekend is het noodzakelijk dat ook ziekenhuizen voldoen aan de geldende voorschriften. Wel plaats ik bij het betreffende televisieprogramma de kanttekening dat niet in alle getoonde situaties sprake was van overtreding van de brandveiligheidsvoorschriften. </antwoord>
      <antwoord nummer="2">Het opstellen van een correcte gebruiksvergunning is een gemeentelijke taak die voortvloeit uit de door de gemeente zelf opgestelde gemeentelijke bouwverordening. De instelling is zelf de eerst verantwoordelijke voor de brandveiligheid van het gebouw en voor het brandveilig gebruik en dus ook voor de naleving van de bepalingen uit de gebruiksvergunning. Het is de gemeente die daarop toezicht houdt. De VROM-Inspectie houdt tweedelijnstoezicht op de gemeenten. </antwoord>
      <antwoord nummer="3">Dat er voor bepaalde afdelingen nog geen gebruiksvergunning is afgegeven wil niet zeggen dat er per definitie sprake is van een brandonveilige situatie. Het is echter aan de gemeente om te beoordelen of de brandveiligheid in het concrete geval in het geding is en of het verantwoord is om, lopende de aanvraag van een gebruiksvergunning het gebruik, al dan niet onder voorwaarden, te gedogen. </antwoord>
      <antwoord nummer="4">Dit kan niet de bedoeling zijn omdat gemeenten de vergunningplicht zelf in het leven hebben geroepen. Zie ook mijn antwoord op de voorgaande vraag. </antwoord>
      <antwoord nummer="5">De instelling is zelf verantwoordelijk voor de veiligheid van patiënten en zoals aangegeven in het antwoord op vraag 1 acht ik het noodzakelijk dat voldaan wordt aan de geldende voorschriften. </antwoord>
      <antwoord nummer="6">De NVZ onderbouwt deze reactie in haar persbericht niet. Wel geeft de NVZ aan dat het kostbaar kan zijn om aan alle brandveiligheidseisen te voldoen. Het is mogelijk dat de reactie van de NVZ voortkomt uit het feit dat de gebruikseisen behorend bij de gebruiksvergunning door de gemeenten soms zelf per situatie worden vastgesteld. De bouwkundige eisen die op grond van het Bouwbesluit 2003 aan ziekenhuizen worden gesteld zijn in de afgelopen jaren niet gewijzigd. De ziekenhuizen dienen daar dan ook aan te voldoen. </antwoord>
      <antwoord nummer="7">Daartoe zie ik op dit moment geen aanleiding. Voor ons ligt een nalevings- en handhavingsvraagstuk. De juistheid van de vigerende voorschriften staat op dit moment in principe niet ter discussie. Het ministerie van Binnenlandse Zaken en Koninkrijkrelaties heeft opdracht gegeven tot de actualisatie van het Brandbeveiligingsconcept Gezondheidszorggebouwen aan het Nederlandse Instituut voor Fysieke Veiligheid (NIFV; voorheen Nibra). Een brandbeveiligingsconcept is een verzameling van technische inzichten, ervaringen en best practices van deskundigen. Deze dienen als handreiking voor vormgeving van een samenhangende brandveiligheidsvisie ten behoeve van belanghebbenden zoals ontwerpers, bouwers en gebruikers van gebouwen. De actualisatie van het document is begin 2007 gereed en komt tot stand in samenwerking met onder andere het ministerie van VROM en mijn ministerie. </antwoord>
      <antwoord nummer="8" voetnoot="1">In 2004 hebben de Arbeidsinspectie, de Inspectie voor de gezondheidszorg en de VROM-Inspectie de resultaten van verschillende onderzoeken naar diverse brandveiligheidsaspecten in verpleeg- en verzorgingshuizen of in zorginstellingen aan de Tweede Kamer aangeboden <voetnoot nummer="1"/>. Eén daarvan betrof een onderzoek van de VROM-Inspectie naar de bouwtechnische brandveiligheidsaspecten van zorginstellingen. De conclusie van dit onderzoek was dat de onderzochte gebouwen (30 in getal) op de meeste punten voldoen aan de regelgeving. Op enkele punten zijn tekortkomingen geconstateerd. In 2005 is nagegaan wat de gemeenten met de onderzoeksresultaten hebben gedaan. Uit de reacties van de gemeenten blijkt dat zij veelal voor een andere technische oplossing hebben gekozen of dat knelpunten nog zullen worden weggewerkt bij een verbouwing of bij nieuwbouw. De Kamer is hierover door middel van de Jaarrapportage 2005 van de VROM-Inspectie geïnformeerd. Er zijn mij sindsdien geen nieuwe onderzoeksgegevens bekend. Met betrekking tot de vraag hoeveel zorginstellingen over geen of slechts een gedeeltelijke gebruiksvergunning beschikken merk ik op dat het verstrekken van en toezicht houden op de naleving van gebruiksvergunningen een lokale verantwoordelijkheid is. Wel ziet de VROM-Inspectie in het kader van de gemeenteonderzoeken onder meer toe op de wijze waarop gemeenten uitvoering geven aan hun taak met betrekking tot gebruiksvergunningen. In de landelijke rapportage VROM-brede gemeenteonderzoeken </antwoord>
      <antwoord nummer="2005" voetnoot="2">
         <voetnoot nummer="2"/>is hierover gerapporteerd. In deze rapportage wordt de gebruiksvergunning als voorbeeld genoemd voor een terrein waar gemeenten met succes veel prioriteit aan hebben toegekend. Het aantal gemeenten dat haar taken op dit terrein adequaat uitvoert is sterk gegroeid. Concrete cijfers over het aantal zorginstellingen dat geen of slechts een gedeeltelijke gebruiksvergunning heeft, zijn echter niet bekend; hiervoor bestaat geen centraal gegevensbestand. De signalen over het gebrekkige brandveiligheidsbewustzijn van onder meer zorginstellingen die mij – weliswaar niet op grond van recente onderzoeksgegeven, maar wel via diverse andere kanalen – bereiken geven mij echter aanleiding tot het nemen van een aantal verbeteracties, zie hiervoor het antwoord op vraag 9. </antwoord>
      <antwoord nummer="9">Zoals ik in de betreffende televisieuitzending heb aangekondigd zal ik, in samenwerking met mijn ambtgenoten van Binnenlandse Zaken en Koninkrijksrelaties en van Volkshuisvesting, Ruimtelijke Ordening en Milieubeheer zorginstellingen wijzen op een correcte naleving van de regelgeving rond brandveiligheid in zorginstellingen, zodat instellingen die niet (volledig) aan de eisen van brandveiligheid zouden voldoen, actie gaan ondernemen. Eerder al heb ik reeds samen met Actiz een format voor een calamiteiten- en ontruimingsplan verspreid, bedrijfshulpverleners geschoold en de ontwikkeling van een veiligheidsmanagementsysteem gestimuleerd. Ik ga in gesprek met het College Bouw om te bezien of een vorm van gerichte voorlichting kan bijdragen aan het identificeren van risico-situaties. Tevens zal ik er voor zorgdragen dat de zorgsector participeert in het Programma Brandveiligheid dat mijn ambtgenoten van BZK en VROM als toezegging uit de kabinetsreactie op het rapport van de Onderzoeksraad voor Veiligheid zullen opzetten om brandveiligheidsmanagement bij instellingen te versterken. </antwoord>
      <antwoord nummer="10">Eerder al heb ik aangegeven dat het niet zou lukken om de vragen op het gevraagde tijdstip te beantwoorden. </antwoord>
      <noten afkomstig="antwoord">
         <noot nummer="1" datum="2004-11-2" bron="Tweede Kamer, vergaderjaar 2004–2005, 26 956, nr. 23,">Tweede Kamer, vergaderjaar 2004–2005, 26 956, nr. 23,, 2 november 2004</noot>
         <noot nummer="2" datum="2006-06-6" bron="Tweede Kamer, vergaderjaar 2005–2006, 30 300 XI, nr. 124,">Tweede Kamer, vergaderjaar 2005–2006, 30 300 XI, nr. 124,, 6 juni 2006</noot>
      </noten>
   </antwoorden>
</kvr>
