<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aiking-van Wageningen (Groep Nijpels) over het bromfietscertificaat voor de Spartamet. (Ingezonden 20 september 1996); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3826
</item>
         <item attribuut="Inhoud">Betreft verstrekking van een vergoeding voor de extra kosten daarvan.</item>
         <item attribuut="Rubriek">Verkeer, vervoer en waterstaat (Fietsen)</item>
         <item attribuut="Trefwoorden">Bromfietsers</item>
         <item attribuut="Vindplaats">Kamervragen met antwoord 1996-1997, nr. 160, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="Groep Nijpels">Aiking-van Wageningen</persoon>
         </item>
         <item attribuut="Datum_reaktie">1996-10-21</item>
         <item attribuut="Datum_indiening">1996-09-20</item>
         <item attribuut="Document-id">KVR3826</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="329" allpagenumbers="329" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="160" onderwerp="" indiendatum="1996-09-20">
         <vrager partij="Groep Nijpels" oorsprong="parlement">Aiking-van Wageningen</vrager>
         <vraagt-aan/>
      </vraagdata>
      <antwoorddata antwoorddatum="1996-10-21">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="2">
      <vraag nummer="1">Is de minister van Verkeer en Waterstaat bereid de zogenaamde Spartamet (fiets met motor), die onder andere gebruikt wordt door chronisch zieken, astmapatie¨nten, ouderen en mindervaliden, uit te zonderen van het verplichte bromfietscertificaat? </vraag>
      <vraag nummer="2">Zo neen, is de minister van Sociale Zekerheid dan bereid een vergoeding van deze extra kosten via de bijzondere bijstand beschikbaar te stellen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">De Spartamet valt geheel onder de begripsomschrijving «bromfiets» gegeven in artikel 1, eerste lid onder e. van de Wegenverkeerswet 1994. In artikel 135 van die wet wordt bepaald, dat de bestuurder van een bromfiets in het bezit moet zijn van een zogenaamd bromfietscertificaat. De wet laat derhalve geen ruimte uitzonderingen te maken voor de bestuurders van een bromfiets van een bepaald type of merk zoals de Spartamet. Uit het oogpunt van verkeersveiligheid zou een dergelijke uitzondering trouwens ongewenst zijn. </antwoord>
      <antwoord nummer="2">Het is de Wet voorzieningen gehandicapten (Wvg) die primair het beleidskader biedt voor de verstrekking van vervoersvoorzieningen aan gehandicapten. In de Model-Verordening van de Vereniging van Nederlandse Gemeenten (VNG) is, in navolging van de praktijk bij de Algemene Arbeidsongeschiktheidswet, als uitgangspunt geformuleerd dat geen voorziening wordt toegekend indien de gevraagde voorziening voor iemand in een vergelijkbare situatie als de aanvrager als een algemeen gebruikelijke voorziening kan worden aangemerkt. Op basis hiervan verstrekken de gemeenten in de regel geen bromfiets als vervoersvoorziening, derhalve ook niet een tegemoetkoming in de kosten van het bromfietsexamen en/of -certificaat. Niettemin kan er in uitzonderingsgevallen aanleiding zijn tot verstrekking van een dergelijk voertuig bijvoorbeeld een Spartamet. In het geval dat de gemeente tot dit oordeel komt, kunnen ook de kosten van examen en certificaat bij de verstrekking worden betrokken. In het algemeen zal het redelijk zijn dat de gemeente de waarde van een gewone fiets in mindering brengt op de te treffen voorziening. Het kan immers alleen gaan om een tegemoetkoming in extra kosten. Gelet op het aanwezige voorliggende beleidskader voor vervoersvoorzieningen zal een beroep op de bijzondere bijstand niet nodig zijn. Voor het goede begrip wordt nog het volgende opgemerkt. Een bromfietscertificaat is slechts vereist voor die bromfietser die niet in het bezit is van enig al dan niet geldig Nederlands of buitenlands rijbewijs. Voor het verkrijgen van een bromfietscertificaat moet men geslaagd zijn voor het desbetreffende examen; examen plus het bromfietscertificaat kost f 50,55. In het kader van een overgangsregeling kunnen zij die vo´o´r 1 juni 1996 de leeftijd van 16 jaren bereikt hadden tegen betaling van f 25,00 het certificaat op het postkantoor afhalen zonder eerst examen afgelegd te hebben. Tot nu toe hebben ongeveer 300 000 personen van deze overgangsmaatregel gebruik gemaakt. </antwoord>
      <noten afkomstig="antwoord"/>
   </antwoorden>
</kvr>
