<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over het infrabedrijf en het elektriciteitsnet. (Ingezonden 28 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17153
</item>
         <item attribuut="Inhoud">Vragen over de scheiding tussen het energieleveringsbedrijf en de netbeheerder, naar aanleiding van het bericht dat het infrabedrijf onderdeel uitmaakt van het leveringsbedrijf.</item>
         <item attribuut="Rubriek">Energie, water en grondstoffen (Elektriciteit) Energie, water en grondstoffen (Energiebedrijven)</item>
         <item attribuut="Trefwoorden">Elektriciteit Energiebedrijven</item>
         <item attribuut="Vindplaats">Kamervragen met antwoord 2002-2003, nr. 753, Tweede Kamer</item>
         <item attribuut="Vraagnr_bij_indiening">2020306270</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2003-02-11</item>
         <item attribuut="Datum_indiening">2003-01-28</item>
         <item attribuut="Document-id">KVR17153</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1583" allpagenumbers="1583 1584" vetnummer="2020306270" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17153" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="753" onderwerp="" indiendatum="2003-01-28">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2003-02-11">
         <antwoorder functie="staatssecretaris" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw oordeel over het feit dat de wet toestaat dat het infrabedrijf, dus de divisie binnen een energiebedrijf die de kabels en leidingen feitelijk aanlegt en verzorgt, een onderdeel is van het leveringsbedrijf in plaats van van de netbeheerder? <voetnoot nummer="1"/>
      </vraag>
      <vraag nummer="2">Deelt u de mening dat dit niet in de geest is van de elektriciteitswet die een juridische scheiding tussen netbeheer en levering verplicht stelt? Zo nee, waarom niet? Zo ja, hoe wilt u deze weeffout herstellen? </vraag>
      <vraag nummer="3">Deelt u de mening dat het elektriciteitsnet als gevolg van deze constructie een melkkoe kan worden van het commerciële leveringsbedrijf? Zo nee, waarom niet? Zo ja, hoe wilt u dit tegengaan? </vraag>
      <vraag nummer="4">Bij welke bedrijven is het infrabedrijf daadwerkelijk een onderdeel van het leveringsbedrijf? Wordt er bij deze bedrijven minder in het net geïnvesteerd? Zo ja, hoeveel minder en hoe wilt u dit gebrek aan investeringen herstellen? </vraag>
      <noten afkomstig="vraag">
         <noot nummer="1" datum="2003-01-21" bron="Energie Nederland, jaargang 6, nr. 1">Energie Nederland, jaargang 6, nr. 1, 21 januari 2003, p. 5: «Magere netbeheerder is weeffout in de wet»</noot>
      </noten>
   </vragen>
   <antwoorden aantal="4">
      <antwoord nummer="1">Vanaf het begin van het liberaliseringsproces van de elektriciteitssector heeft de positionering van de elektriciteitsnetwerken een centrale rol gespeeld. In het belang van een non-discriminatoire toegang tot elektriciteitsnetwerken dienen deze organisatorisch, juridisch en financieel afgescheiden te worden van de bestaande elektriciteitsbedrijven en te worden ondergebracht in afzonderlijke rechtspersonen. Bij de totstandkoming van de Elektriciteitswet 1998 is dan ook uitgebreid stilgestaan bij de uitbesteding van werkzaamheden en is ervoor gekozen dat het onderhouden, aanleggen, herstellen, vernieuwen of uitbreiden van netten uitbesteed kan worden. Uitdrukkelijk is daarbij in artikel 16 van de Elektriciteitswet 1998 bepaald dat dit alleen mag gebeuren onder behoud van de verantwoordelijkheid van de netbeheerder voor de volledige en juiste uitvoering van zijn taak in het kader van het beheer van de netten. De netbeheerder mag het Infrabedrijf op grond van artikel 18 van de Elektriciteitswet 1998 hierbij niet bevoordelen of anderszins voordelen toekennen die in normaal handelsverkeer gebruikelijk zijn. Bij het instemmen met de aanwijzing als netbeheerder wordt overeenkomstig de Beleidsregels aanwijzing netbeheerders (Stcrt. 1999, nr. 161) aan de onafhankelijkheidsvereisten getoetst. De netbeheerder mag derhalve bepaalde taken uitbesteden, maar de netbeheerder blijft altijd verantwoordelijk. </antwoord>
      <antwoord nummer="2">Nee. De juridische scheiding tussen netbeheer en levering houdt in dat de netbeheerder een aparte naamloze of besloten vennootschap moet zijn. De netbeheerder heeft een aantal taken die exclusief aan de netbeheerder zijn toebedeeld en voor de taken die uitbesteed mogen worden blijft hij verantwoordelijk. In de wet is ook een aantal bepalingen opgenomen die het onafhankelijk functioneren van de netbeheerder garanderen. Zo moeten producenten, leveranciers, handelaren en aandeelhouders zich onthouden van iedere bemoeiing met de uitvoering van de taken die aan de netbeheerder zijn opgedragen. Via de instemming met de aanwijzing van een netbeheerder wordt getoetst of er geen overeenkomsten gesloten worden tussen de netbeheerder en zijn aandeelhouder die de beheersbevoegdheid van de netbeheerder beperken op een wijze die ertoe leidt dat de wettelijk vereiste onafhankelijkheid wordt doorkruist. </antwoord>
      <antwoord nummer="3">Nee. Kruissubsidiëring wordt voorkomen doordat de netbeheerder op grond van de Elektriciteitswet 1998 verplicht is een afzonderlijke boekhouding te voeren voor het beheer van de netten op grond van zijn wettelijke taken en het de netbeheerder verboden is andere tot de groepsmaatschappij behorende ondernemingen te bevoordelen. Bij het instemmen met de aanwijzing als netbeheerder wordt ook getoetst of gewaarborgd is dat de netbeheerder in volle vrijheid beslissingen kan nemen over een veilig en doelmatig netbeheer, over de financiering en het bedrijfseconomisch management van het netwerk en over de algemene strategie inzake het netbeheer. Zoals in de brief van 9 september 2002 (Kamerstuk 28 174, nr. 13) is aangegeven, wordt in het kader van het aanscherpen van het toezichts- en handhavinginstrumentarium ook de onafhankelijke positionering van de netbeheerders meegenomen. </antwoord>
      <antwoord nummer="4">Bij het merendeel van de bedrijven is het infrabedrijf geen onderdeel van het leveringsbedrijf. Ik heb vooralsnog geen signalen van DTe gekregen dat er bij bedrijven waar het infrabedrijf een onderdeel is van het leveringsbedrijf minder geïnvesteerd zou worden dan bij bedrijven waarbij dit niet het geval is. Op grond van artikel 21 van de Elektriciteitswet 1998 is de netbeheerder verplicht iedere twee jaar een capaciteitsplan te maken waarin hij een zo nauwkeurig mogelijke raming geeft van de totale behoefte aan capaciteit voor transport op zijn netten. Indien DTe hieruit opmaakt dat de netbeheerder niet voldoende kan voorzien in transport voor elektriciteit meldt DTe dit aan mij. Zonodig kan ik de netbeheerder een investeringsplicht op grond van artikel 22 van de Elektriciteitswet 1998 opleggen teneinde betrouwbaar transport te waarborgen. Daarnaast ontwerpen het Ministerie van Economische Zaken en DTe een systeem van tariefregulering (kwaliteitsregulering) waardoor de kwaliteit van de infrastructuur in de tariefregulering betrokken wordt. Ik heb aanvullende wetgeving in voorbereiding die er mede op is gericht om deze kwaliteitsregulering een wettelijke basis te verschaffen. Overigens heb ik naar aanleiding van recente krantenberichten over stroomstoringen DTe verzocht een onderzoek in te stellen naar de storingsregistratie en aanbevelingen te doen om de betrouwbaarheid van de netten te waarborgen. </antwoord>
      <noten afkomstig="antwoord"/>
   </antwoorden>
</kvr>
