<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hamer (PvdA) aan de minister van Onderwijs, Cultuur en Wetenschap over afgestudeerde leerkrachten. (Ingezonden 24 oktober 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26785
</item>
         <item attribuut="Inhoud">Vragen over de uitvoering van de motie Dittrich (kamerstuk 30300, 23). Daarin werd gevraagd afgestudeerde onderwijsgevenden zo veel mogelijk voor het onderwijs te behouden. Dit blijkt in de praktijk anders uit te pakken.</item>
         <item attribuut="Rubriek">Arbeid (Arbeidsmarkt) Basisonderwijs (Onderwijspersoneel) Voortgezet onderwijs (Onderwijspersoneel)</item>
         <item attribuut="Trefwoorden">Arbeidsmarkt Onderwijsgevenden</item>
         <item attribuut="Vindplaats">Kamervragen met antwoord 2006-2007, nr. 346, Tweede Kamer</item>
         <item attribuut="Vraagnr_bij_indiening">2060701920</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
         </item>
         <item attribuut="Datum_reaktie">2006-11-16</item>
         <item attribuut="Datum_indiening">2006-10-24</item>
         <item attribuut="Document-id">KVR26785</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="739" allpagenumbers="739 740" vetnummer="2060701920" code="0607tkkvr346" lopendefooter="Tweede Kamer, vergaderjaar 2006–2007, Aanhangsel" filenaam="KVR26785" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="346" onderwerp="" indiendatum="2006-10-24">
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2006-11-16">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het waar dat u de motie-Dittrich <voetnoot nummer="1"/>nu zo uitvoert dat afgestudeerde leerkrachten die al vóór 2004 afstudeerden buiten de boot vallen en daardoor bij sollicitaties naar een betrekking als leerkracht een veel ongunstiger positie op de onderwijsarbeidsmarkt hebben dan degenen die na 2004 afstudeerden? Zo ja, op welke wijze doet deze bepaling dan recht aan de bedoeling om mensen die straks bij het lerarentekort keihard nodig zijn zoveel mogelijk voor het onderwijs te behouden? </vraag>
      <vraag nummer="2">Acht u het wenselijk dat er zo alsnog een bepaalde groep afgestudeerde leerkrachten voor het onderwijs verloren gaat? </vraag>
      <vraag nummer="3">Bent u bereid deze bepaling te heroverwegen? Zo ja, hoe gaat u deze bepaling dan wijzigen? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="30 300" documentnummer="23" documentjaargang="2005-2006">Kamerstuk 30 300, nr. 23, vergaderjaar 2005–2006</noot>
      </noten>
   </vragen>
   <antwoorden aantal="3">
      <antwoord nummer="1">Het doel van de motie van de leden Dittrich, Verhagen en Van Aartsen is het behouden van pas afgestudeerde leraren voor het onderwijs door hen boven de formatie aan te stellen en het bevorderen van de doorstroming van leraren van het primair onderwijs naar het voortgezet onderwijs. Ik voer de motie volgens dit doel uit. Met de schoolbesturen heb ik afgesproken dat in de periode van twee schooljaren, 2006/2007 en 2007/2008, 640 pas afgestudeerden van de pabo boven de formatie worden aangesteld en 230 leraren uit het primair onderwijs door stromen naar het voortgezet onderwijs. De extra ruimte die ontstaat binnen het primair onderwijs verbetert ook de arbeidsmarktpositie van mensen die langer zijn afgestudeerd. Op het verzoek van schoolbesturen heb ik een werkdefinitie opgesteld voor een pas afgestudeerde van de pabo binnen de motie Dittrich. Deze definitie van pas afgestudeerden is niet als voorwaarde opgenomen in de subsidiebeschikking en dient als richtlijn voor schoolbesturen. Het ministerie van OCW verstaat onder een pas afgestudeerde: een student die maximaal twee jaar is afgestudeerd aan de pabo en geen dienstverband heeft als leerkracht in het primair onderwijs. Pas afgestudeerde leraren kunnen niet per jaar onbeperkt boven de formatie worden aangesteld. Dit zou te sterk ingrijpen op de situatie op de onderwijsarbeidsmarkt. Ik heb bij de omvang van de inzet van het instrument rekening gehouden met de voorwaarde dat pas afgestudeerden voldoende uitzicht moeten hebben op een vaste aanstelling en het risico op verdringing van andere leraren zoals nieuw pas afgestudeerden klein moet zijn. Door de motie van de leden Dittrich, Verhagen en Van Aartsen wordt een kleine 8% van de jaarlijkse pas afgestudeerden gedurende 2 schooljaren boven de formatie aangesteld. Het gaat om niet meer dan 5% van de totale jaarlijkse instroom in het primair onderwijs. </antwoord>
      <antwoord nummer="2">Uit de loopbaanmonitor blijkt dat het beroepsrendement, het aantal leraren dat na afstuderen in de sector gaat werken, hoog is in vergelijking tot andere sectoren. Voor het primair onderwijs ligt dit percentage rond de 80% en voor het voortgezet onderwijs rond de 70%. Jaarlijks sterker ingrijpen op de onderwijsmarkt lijkt mij niet noodzakelijk en gezien bovengenoemde risico’s niet wenselijk. </antwoord>
      <antwoord nummer="3">Het gaat slechts om een werkdefinitie voor schoolbesturen van pas afgestudeerden. In de financiële verantwoording wordt de besteding van de middelen door de scholen niet gecontroleerd op afstudeerdatum van de pas afgestudeerden. Controle op afstudeerdata past niet binnen de huidige bestuurlijke verhoudingen met grotere autonomie voor de scholen. De scholen passen de werkdefinitie naar eigen inzicht toe zodat het doel van de motie van de leden Dittrich, Verhagen en Van Aartsen optimaal tot zijn recht komt. </antwoord>
      <noten afkomstig="antwoord"/>
   </antwoorden>
</kvr>
