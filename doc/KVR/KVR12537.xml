<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en Poppe (beiden SP) aan de minister van Volksgezondheid, Welzijn en Sport over de verkoop van besmette pluimveeproducten. (Ingezonden 14 september 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12537
</item>
         <item attribuut="Inhoud">Betreft het met een waarschuwing geëtiketteerd op de markt brengen van voedsel dat mogelijk besmet is met Salmonella en Campylobacter.</item>
         <item attribuut="Rubriek">Consument (Levensmiddelenkeuring) Consument (Productinformatie) Consument (Voedings- en productveiligheid) Veeteelt (Pluimvee) Veeteelt (Vlees)</item>
         <item attribuut="Trefwoorden">Pluimvee Productinformatie Vleeskeuring</item>
         <item attribuut="Vindplaats">Kamervragen met antwoord 2000-2001, nr. 183, Tweede Kamer</item>
         <item attribuut="Vraagnr_bij_indiening">2990015840</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">Poppe</persoon>
         </item>
         <item attribuut="Datum_reaktie">2000-10-31</item>
         <item attribuut="Datum_indiening">2000-09-14</item>
         <item attribuut="Document-id">KVR12537</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="373" allpagenumbers="373 374" vetnummer="2990015840" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12537" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="183" onderwerp="" indiendatum="2000-09-14">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">Poppe</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="31 oktober 2000). Zie ook Aanhangsel Handelingen nr. 89, vergaderjaar 2000–2001">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Acht u het verantwoord om voedsel dat mogelijk besmet is met Samonella en Campylobacter, slechts met een waarschuwing geëtiketteerd op de markt te laten brengen? Zo ja, waarom? <voetnoot nummer="1"/>
      </vraag>
      <vraag nummer="2">Waarom kiest u er niet voor om direct een totaalverbod in te voeren op het op de markt brengen van besmette pluimveeproducten? </vraag>
      <vraag nummer="3">In welke landen van Europa is zo’n verbod van kracht? </vraag>
      <vraag nummer="4">Deelt de minister de mening dat de verantwoordelijkheid voor ziekte- en sterfgevallen, veroorzaakt door dergelijk geëtiketteerd en besmet voedsel door de aanwezigheid van een waarschuwing niet bij haar maar bij de consument terecht is gekomen? </vraag>
      <vraag nummer="5">Kunt u een indicatie geven van het jaarlijkse ziekte- en sterfgevallen n.a.v. besmetting met pathogenen in pluimveeproducten? </vraag>
      <vraag nummer="6">Acht u het risico reëel dat dergelijk geëtiketteerd voedsel tegen een lagere prijs dan gegarandeerd onbesmet voedsel op de markt zal worden gebracht? Zo ja, deelt u de mening dat er door deze lagere prijs een situatie zal ontstaan waarin mensen die relatief minder te besteden hebben een groter risico lopen op besmetting? </vraag>
      <vraag nummer="7">Bent u van plan om, analoog aan de wettelijk verplichte waarschuwing bij advertenties over en op verpakkingen van tabakswaren, ook bij advertenties en televisiereclames voor pluimveeproducten een waarschuwing verplicht te stellen? Zo nee, waarom niet? </vraag>
      <vraag nummer="8">Waarom wilt u de branche opnieuw enkele jaren geven om te komen tot een volledige vrijwaring van de consument van besmette pluimveeproducten? Komt u daarmee terug op de eerdere toezeggingen van de regering, zoals gedaan bij monde van de toenmalige staatssecretaris? </vraag>
      <noten afkomstig="vraag">
         <noot nummer="2"/>
         <noot nummer="1" documenttype="Kamervragen" documentnummer="1729" documentjaargang="1999-2000">Aanhangsel Handelingen, nr. 1729, vergaderjaar 1999–2000.</noot>
         <noot nummer="2" documenttype="Kamervragen" documentnummer="477" documentjaargang="1996-1997">Aanhangsel Handelingen, nr. 477, vergaderjaar 1996–1997.</noot>
      </noten>
   </vragen>
   <antwoorden aantal="8">
      <antwoord nummer="1">Het is mijn opvatting dat de problematiek van Campylobacter en Salmonella in pluimveevlees fundamenteel aangepakt dient te worden. Alles moet erop zijn gericht om op zo kort mogelijke termijn uitsluitend onbesmet pluimveevlees in de winkel te hebben. Alleen die situatie biedt uiteindelijk voldoende bescherming van de consument. De gekanaliseerde afzet van besmet vlees via de verwerkende industrie waarbij de besmetting geëlimineerd wordt, speelt daarin een cruciale rol. Mijn inzet is om die situatie in 2004 te realiseren. Zo lang deze situatie echter niet bereikt is, zal de consument door middel van waarschuwende etikettering op het gevaar van consumptie van besmet pluimveevlees worden gewezen. Het gaat dus nadrukkelijk om een tijdelijke oplossing. Tenslotte wil ik er op wijzen dat de Gezondheidsraad in haar advies van 24 mei 2000 waarschuwend etiketteren heeft aanbevolen als een goed instrument om de risico’s voor de consument te beperken. </antwoord>
      <antwoord nummer="2">Ten eerste zijn voor een direct totaalverbod diagnostische technieken nodig die aan de «poort» van de slachterij een onderscheid kunnen maken tussen besmette en onbesmette slachtdieren. Die techniek is met name voor Campylobacter nog niet voorhanden. Vergelijkbare technieken zijn overigens ook gewenst aan de «poort» van de detailhandel. Ten tweede is de problematiek nog dusdanig omvangrijk dat de sector de mogelijkheid geboden moet worden om een verantwoord afzetkanaal te creëren voor de stroom besmet vlees. </antwoord>
      <antwoord nummer="3">Op dit moment is in geen enkel Europees land een dergelijk verbod van kracht. Alleen Zweden kent uitsluitend voor Salmonella, maar niet voor Campylobacter, zo’n verbod. </antwoord>
      <antwoord nummer="4">Ik deel uw opvatting niet. De consument zal altijd een vanzelfsprekende eigen verantwoordelijkheid houden voor de goede behandeling en bereiding van zijn eigen voedsel. Daarin verandert de komende verplichting tot etiketteren niets. Zoals ik al aangaf is het ons streven zo spoedig mogelijk alleen nog maar onbesmet vlees in de winkel te hebben. </antwoord>
      <antwoord nummer="5">In het Gezondheidsraadadvies Voedselinfecties van 24 mei 2000 worden de volgende bevindingen vermeld: – Per jaar doen zich in Nederland een kwart tot één miljoen voedselinfecties voor. Geschat wordt dat ongeveer de helft van de voedselinfecties door virussen wordt veroorzaakt. Het grootste deel van de overige 500.000 voedselinfecties worden veroorzaakt door pathogene bacteriën, waarvan circa 200.000 door Campylobacter en 100.000 door Salmonella. De bijdrage van pluimveeproducten aan deze voedselinfecties is nog niet voldoende betrouwbaar te kwantificeren. – Jaarlijks doen zich enkele honderden complicaties van bacteriële voedselinfecties voor, waaronder enkele tientallen gevallen van het Guillain-Barré-syndroom als complicatie van een Campylobacter infectie. Het Guillain-Barré-syndroom is een ernstige neurologische aandoening. – Jaarlijks wordt een klein aantal aan voedselinfecties gerelateerde sterfgevallen geregistreerd. Betrouwbare kwantitatieve informatie ontbreekt echter. </antwoord>
      <antwoord nummer="6">Uit de laatste resultaten van het plan van aanpak van het bedrijfsleven blijkt dat bijna de helft van de gemonitorde bedrijven nu reeds in staat is relatief weinig besmet pluimvee te produceren. Ik kan niet uitsluiten dat zich een prijsdifferentiatie zal voordoen als gevolg van etiketteren. Echter, zoals reeds aangegeven is de maatregel m.b.t. etiketteren slechts tijdelijk waarna er uitsluitend onbesmet vlees in de winkel zal liggen. </antwoord>
      <antwoord nummer="7">Voorlopig acht ik een aanduiding op de verpakking van besmette pluimveeproducten voldoende omdat deze waarschuwing op het moment waar het om gaat, het bereiden van de pluimveeproducten, duidelijk te lezen is op de verpakking die onmiddellijk voor het bereiden verwijderd wordt. </antwoord>
      <antwoord nummer="8">Het plan van aanpak waarover de sector en de Staatssecretaris overeenstemden was er primair op gericht om de besmettingsniveaus aan het einde van de slachtlijn terug te brengen tot geringe proporties. Secundair zouden na afloop van het plan van aanpak maatregelen worden genomen om de laatste besmettingen zodanig te behandelen dat er geen gevaar meer restte voor de volksgezondheid. Ons beleid is in feite de nadere invulling van deze afspraak. Voor de details van dit beleid verwijs ik u naar mijn antwoord van 25 augustus 2000 op uw eerdere vraag 3 over de besmetting van pluimveeproducten met Salmonella- en Campylobacter (Aanhangsel der handelingen nr. 1729, vergaderjaar 1999–2000). </antwoord>
      <noten afkomstig="antwoord"/>
   </antwoorden>
</kvr>
