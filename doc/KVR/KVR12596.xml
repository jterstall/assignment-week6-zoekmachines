<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rijpstra, Te Veldhuis en Kamp (allen VVD) aan de staatssecretarissen van Binnenlandse Zaken en Koninkrijksrelaties en van Justitie over erkenning van kinderen op de Nederlandse Antillen. (Ingezonden 26 september 2000); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12596
</item>
         <item attribuut="Inhoud">Vragen naar aanleiding van een artikel in Algemeen Dagblad (Antilliaanse editie) van 18 september j.l. over fraude met de erkenning van kinderen, afkomstig uit de Dominicaanse Republiek, die op de Nederlandse Antillen en Aruba een Nederlands paspoort krijgen en naar Nederland vertrekken.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Criminaliteit en openbare orde (Fraude) Criminaliteit en openbare orde (Persoonsregistratie en identificatie) Staats- en bestuursrecht (Vreemdelingenrecht)</item>
         <item attribuut="Trefwoorden">Aruba Dominicaanse Republiek Fraude Nederlandse Antillen Paspoorten Personen- en familierecht Vreemdelingen</item>
         <item attribuut="Vindplaats">Kamervragen met antwoord 2000-2001, nr. 237, Tweede Kamer</item>
         <item attribuut="Vraagnr_bij_indiening">2000100350</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="VVD">Rijpstra</persoon>
            <persoon partij="VVD">Te Veldhuis</persoon>
            <persoon partij="VVD">Kamp</persoon>
         </item>
         <item attribuut="Datum_reaktie">2000-11-08</item>
         <item attribuut="Datum_indiening">2000-09-26</item>
         <item attribuut="Document-id">KVR12596</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="485" allpagenumbers="485 486 487" vetnummer="2000100350" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12596" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="237" onderwerp="" indiendatum="2000-09-26">
         <vrager partij="VVD" oorsprong="parlement">Rijpstra</vrager>
         <vrager partij="VVD" oorsprong="parlement">Te Veldhuis</vrager>
         <vrager partij="VVD" oorsprong="parlement">Kamp</vrager>
         <vraagt-aan>de staatssecretarissen van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Is het waar dat op de Nederlandse Antillen op grote schaal wordt gefraudeerd met de erkenning van kinderen, afkomstig uit de Dominicaanse Republiek, en dat deze minderjarige Dominicanen vervolgens langs deze weg een Nederlands paspoort krijgen, waarna ze naar Nederland vertrekken? <voetnoot nummer="1"/>
      </vraag>
      <vraag nummer="2">Zo ja, hoeveel kinderen zijn dan de afgelopen jaren op de Antillen en Aruba ten onrechte erkend? Hoeveel kinderen zijn naar Nederland vertrokken zonder een «verklaring van geen bezwaar» van de Voogdijraad? Hoe vindt bij aankomst op Schiphol de controle op deze verklaring plaats? Waar gaan deze Dominicaanse-Antilliaanse kinderen in Nederland naar toe? </vraag>
      <vraag nummer="3">Wat is de rol van ambtenaren van de burgerlijke stand op de Antillen en Aruba als het gaat om deze praktijken? </vraag>
      <vraag nummer="4">Is er op de Nederlandse Antillen wetgeving in voorbereiding teneinde de problematiek van schijnerkenningen aan te pakken? Zo ja, wat is de inhoud van die wetgeving? Verwacht u dat deze wetgeving daadwerkelijk een oplossing zal bieden voor het onderhavige probleem? Zo neen, welke andere mogelijkheden zijn er? </vraag>
      <vraag nummer="5">Welke ervaringen op met name Sint Maarten zijn en worden gebruikt om illegaliteit en onbedoelde persoonserkenningen tegen te gaan? </vraag>
      <vraag nummer="6">Welke mogelijkheden zijn er dan om deze Dominicaans-Antilliaanse jongeren, eenmaal in Nederland, terug te sturen naar het land van herkomst? Bent u bereid daarvan gebruik te maken? Zo neen, waarom niet? </vraag>
      <vraag nummer="7">In welke mate komt het in het algemeen voor, dat personen uit de noordelijke staten van Zuid-Amerika de Antillen en Aruba als springplank gebruiken om zich in Nederland te vestigen? Zijn er over de afgelopen jaren cijfers beschikbaar? </vraag>
      <vraag nummer="8">Op welke wijze is de wet- en regelgeving debet aan deze praktijken? </vraag>
      <vraag nummer="9">Deelt u de mening, dat het onaanvaardbaar is dat personen, afkomstig uit de noordelijke staten van Zuid-Amerika, zich op deze manier in Nederland (kunnen) vestigen? Welke maatregelen kunnen worden genomen teneinde deze praktijken tegen te gaan? Bent u bereid deze maatregelen te nemen? Zo neen, waarom niet? </vraag>
      <vraag nummer="10">Als het bericht onder 1 klopt, bent u dan bereid om met de autoriteiten op de Nederlandse Antillen en Aruba in overleg te treden teneinde te bewerkstelligen dat de praktijken, genoemd in de vragen 1 en 6 in de toekomst niet meer kunnen voorkomen? Bent u bereid om de Tweede Kamer te informeren over de uitkomst van dat overleg? </vraag>
      <noten afkomstig="vraag">
         <noot nummer="1" datum="2000-09-18" bron="Algemeen Dagblad (Antilliaanse editie)" titel="Erkenning kinderen illegaal, georganiseerde misdaad helpt Dominicanen aan Nederlands paspoort">Algemeen Dagblad (Antilliaanse editie), 18 september 2000: «Erkenning kinderen illegaal, georganiseerde misdaad helpt Dominicanen aan Nederlands paspoort». (Onderhands aan bewindslieden toegezonden)</noot>
      </noten>
   </vragen>
   <antwoorden aantal="5">
      <antwoord nummer="1, 2, 3, 5 en 7">Het totaal aantal minderjarige Nederlanders met als geboorteland de Dominicaanse Republiek, dat is ingeschreven in de Nederlandse Gemeentelijke basisadministratie persoonsgegevens (GBA) en bij eerste inschrijving reeds de Nederlandse nationaliteit bezat (m.a.w.: het Nederlanderschap buiten Nederland had verkregen), beloopt volgens gegevens van het Centraal Bureau voor de Statistiek naar schatting 1000. Aan circa 400 personen uit deze groep is het Nederlanderschap verleend door middel van medenaturalisatie met hun ouders. Ongeveer 600 minderjarigen hebben het Nederlanderschap op andere wijze verkregen: hetzij door erkenning, hetzij doordat hun moeder gebruik heeft gemaakt van de mogelijkheid voor hen te opteren op grond van artikel 27 tweede lid van de Rijkswet op het Nederlanderschap in de periode van 1 januari 1985 tot en met 31 december 1987. Ongeveer de helft van deze 600 woont in de gemeenten Amsterdam, Rotterdam en Den Haag. De rest woont verspreid over Nederland, waarbij geen duidelijke concentraties zijn waar te nemen. Circa de helft van de minderjarige Nederlanders van Dominicaanse herkomst die de afgelopen jaren naar Nederland zijn gekomen, is rechtstreeks vertrokken vanuit de Nederlandse Antillen en Aruba. De andere helft is rechtstreeks gekomen vanuit de Dominicaanse Republiek of van elders. De regeling dat door de Voogdijraad een verklaring moet zijn afgegeven heeft betrekking op alleenreizende Antilliaanse minderjarigen die zich anders dan voor gezinshereniging rechtstreeks vanuit de Antillen in Nederland willen vestigen. Ingeval een erkenning door een Nederlander in de Dominicaanse Republiek zelf heeft plaatsgevonden en het kind vanuit een ander land dan de Nederlandse Antillen Nederland inreist, is het protocol inzake de samenwerking op het gebied van voogdijvoorzieningen tussen Nederland en de Nederlandse Antillen van 29 maart 1999 (Voogdijregeling) niet van toepassing. Of het kind in het bezit is van een dergelijke verklaring van geen bezwaar wordt bij uitreis vanuit de Nederlandse Antillen gecontroleerd. Indien bij inschrijving in de GBA zou blijken dat geen verklaring van geen bezwaar kan worden overgelegd, dient de gemeente dit te melden bij de Raad voor de Kinderbescherming. De Raad kan dan verdere actie ondernemen. Alle gemeenten zijn over deze werkwijze medio dit jaar geïnformeerd. Hoe en hoe vaak de Voogdijraden op de Nederlandse Antillen een verklaring van geen bezwaar hebben afgegeven en hoe vaak bij uitreis controle plaatsvindt, wordt geëvalueerd in het kader van een evaluatie van de Voogdijregeling. De resultaten van dit onderzoek komen naar verwachting nog dit jaar beschikbaar. Voorts heb ik de onderhavige vragen met verzoek om commentaar voorgelegd aan de ministers van Justitie van de Nederlandse Antillen en Aruba. Indien hieruit nadere relevante informatie voortvloeit, zal ik u daarvan op de hoogte brengen. </antwoord>
      <antwoord nummer="4 en 8">Sedert 1992 is in Koninkrijksverband expliciete wetgeving tegen het ontstaan van een nationaliteitsgevolg door schijnerkenningen in voorbereiding. Wetgeving ten aanzien van het verkrijgen van de Nederlandse nationaliteit is immers op grond van artikel 3, eerste lid, onder c, van het Statuut voor het Koninkrijk een Koninkrijksaangelegenheid en geen aangelegenheid van de afzonderlijke landen van het Koninkrijk. Op 14 maart jl. heeft de Tweede Kamer ingestemd met het hiertoe benodigde wetsvoorstel tot wijziging van de Rijkswet op het Nederlanderschap. Dit voorstel is op dit moment in behandeling bij de Eerste Kamer. Het voorstel heeft de strekking om, anders dan nu ingevolge artikel 4 van de Rijkswet op het Nederlanderschap het geval is, aan een erkenning niet meer automatisch de verkrijging van het Nederlanderschap te verbinden. Indien een minderjarige wordt erkend door een Nederlander, kan pas na drie jaar verzorging en opvoeding het Nederlanderschap worden verkregen. Het Nederlanderschap kan dan alleen worden verkregen door het afleggen van een zogenaamde optieverklaring (artikel 6 van de ontwerp-Rijkswet op het Nederlanderschap). Verwacht mag worden dat deze wetgeving een extra instrument biedt om te controleren of er sprake is van een schijnerkenning. Het erkende kind blijft immers vooralsnog vreemdeling en zal zich bij aankomst in Nederland bij de vreemdelingendienst moeten melden. Vervolgens vindt bij de optie voor het Nederlanderschap opnieuw een controle plaats door de gemeentelijke instantie die de optieverklaring in ontvangst neemt. Bij de inwerkingtreding van de wijziging van de Rijkswet op het Nederlanderschap zullen betrokken instanties op de noodzaak van deze controle worden gewezen. Los van het bovenstaande worden de erkenning als zodanig en de wijze waarop deze tot stand komt beheerst door het recht van elk der landen van het Koninkrijk. Het recht is niet identiek en behoeft dat ook niet te zijn, aangezien het hier gaat om een autonome landsaangelegenheid. Zowel in de Nederlandse Antillen als in Aruba is een wijziging van het Burgerlijk Wetboek strekkende tot aanpassing van het personenrecht bij de Staten aanhangig. In beide landen wordt wat betreft de erkenning aangesloten bij het Nederlandse recht, zoals dat is opgenomen in Boek I van het Burgerlijk Wetboek. De gedachte aan een beperking van de mogelijkheid tot erkenning, die wordt genoemd in het artikel in de Caribische editie van het Algemeen Dagblad waaraan de vragenstellers refereren, leven, voorzover mij bekend, op ambtelijk niveau bij het Bureau Bevolking van het eilandgebied Curac¸ao. Of deze gedachte op landsniveau zal worden overgenomen en wellicht zal uitmonden in een voorstel tot wetswijziging, kan ik niet beoordelen. Overigens vindt ook onder de huidige omstandigheden wel degelijk controle plaats. Indien de erkenning binnen het Koninkrijk plaatsvindt, kan de ambtenaar van de burgerlijke stand van het betrokken land ook op basis van de huidige regelgeving weigeren daaraan zijn medewerking te verlenen. De ambtenaar van de burgerlijke stand kan op gronden ontleend aan de openbare orde weigeren een erkenningsakte op te maken, namelijk wanneer hij de overtuiging heeft dat het een schijnerkenning betreft. Heeft de erkenning buiten het Koninkrijk plaatsgevonden en meldt de erkende zich na aankomst in Nederland bij de gemeentelijke basisadministratie, dan dient, indien wordt vastgesteld dat het een schijnerkenning betreft, daaraan geldigheid te worden onthouden en dienen tevens stappen te worden ondernomen ter inname van een eventueel reeds verstrekt Nederlands paspoort. In verband met de uit te voeren controle kan de overheidsadministratie de overgelegde stukken aan een legalisatie en inhoudelijke verificatie laten onderwerpen in verband met mogelijke valsheid of vervalsing. In het geval van Dominicaanse akten is zij hiertoe verplicht. Over de wijze waarop deze legalisatie en verificatie dienen plaats te vinden, zijn de ambtenaren van de burgerlijke stand laatstelijk geïnformeerd bij circulaire van de staatssecretaris van Justitie van 12 januari 2000. In deze circulaire is tevens de aanwijzing van onder andere de Dominicaanse Republiek als probleemland uit 1996 bevestigd, hetgeen betekent dat stukken afkomstig uit dit land slechts kunnen worden aanvaard indien deze zijn gelegaliseerd en inhoudelijk zijn geverifieerd door de daartoe bevoegde Nederlandse diplomatieke of consulaire vertegenwoordiging. Artikel 4 van de huidige Rijkswet op het Nederlanderschap bepaalt dat de Nederlandse nationaliteit door een minderjarige onder meer wordt verkregen door erkenning. Bij de uitvoering daarvan worden, zoals hierboven reeds is aangegeven, de identiteit en burgerlijke staat van kind en erkenner gecontroleerd. De huidige bepaling stelt niet de voorwaarde dat er reeds een opvoedingsrelatie tussen kind en erkenner bestaat. Dit kan tot gevolg hebben dat een kind wordt erkend zonder dat de erkenner het oogmerk heeft aan de plichten die verbonden zijn aan het hebben van familierechtelijke betrekkingen te voldoen. Het Openbaar Ministerie heeft in dat geval de bevoegdheid, indien de erkenner niet de biologische vader van het kind is, om redenen van openbare orde vernietiging van de erkenning te vorderen. Ingeval de erkenning wordt vernietigd komt, ingevolge artikel 14, eerste lid, van de huidige Rijkswet op het Nederlanderschap, de grondslag aan de verkrijging van rechtswege van de Nederlandse nationaliteit te vervallen. Daarbij gaat het Nederlanderschap verloren, behalve indien betrokkene daardoor staatloos wordt. Er zijn dus ook in de huidige situatie instrumenten om schijnerkenningen tegen te gaan. </antwoord>
      <antwoord nummer="6">De jongeren in kwestie zijn door erkenning Nederlandse onderdanen geworden. Er bestaan geen mogelijkheden om Nederlanders uit Nederland te verwijderen. Alleen wanneer de erkenning als zodanig zou worden vernietigd en betrokkene ten gevolge daarvan de Nederlandse nationaliteit verliest, herkrijgt hij de status van vreemdeling en is het mogelijk hem aan te zeggen Nederland te verlaten. </antwoord>
      <antwoord nummer="9">Ik acht het niet onaanvaardbaar dat personen, ongeacht hun oorspronkelijke nationaliteit en herkomst, die te goeder trouw worden erkend en daardoor de Nederlandse nationaliteit verkrijgen, zich vervolgens in Nederland vestigen. Uiteraard is niet aanvaardbaar. De huidige regelgeving biedt voldoende mogelijkheden zowel preventief als repressief op te treden tegen fraude bij erkenningen. </antwoord>
      <antwoord nummer="10">Voorzover uit de door de Nederlands-Antilliaanse en Arubaanse autoriteiten te verstrekken informatie mocht blijken dat het bericht onder 1 juist is, ben ik vanzelfsprekend bereid met deze autoriteiten in overleg te treden om te bezien hoe dergelijke problemen in de toekomst zouden kunnen worden voorkomen. Uiteraard zal ik in dat geval de Tweede Kamer over de uitkomst van het overleg informeren. </antwoord>
      <noten afkomstig="antwoord"/>
   </antwoorden>
</kvr>
