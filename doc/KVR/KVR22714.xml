<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmer en Noorman-den Uyl (beiden PvdA) aan de staatssecretarissen van Volksgezondheid, Welzijn en Sport en van Sociale Zaken en Werkgelegenheid over tienermoeders zonder woning. (Ingezonden 7 maart 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22714
</item>
         <item attribuut="Inhoud">Vragen naar aanleiding van het artikel 'Liever de hele dag in de tram dan in de regen' in het Tijdschrift voor Amsterdams Woonbeleid van 14 september 2005.</item>
         <item attribuut="Rubriek">Welzijn (Jeugdigen) Welzijn (Overig) Welzijn (Vrouwen)</item>
         <item attribuut="Trefwoorden">Jeugdwelzijn Kansarmen Vrouwen</item>
         <item attribuut="Vindplaats">Kamervragen met antwoord 2004-2005, nr. 1365, Tweede Kamer</item>
         <item attribuut="Vraagnr_bij_indiening">2040510070</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Timmer</persoon>
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2005-04-11</item>
         <item attribuut="Datum_indiening">2005-03-07</item>
         <item attribuut="Document-id">KVR22714</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2897" allpagenumbers="2897 2898 2899" vetnummer="2040510070" code="0405tkkvr1365" lopendefooter="Tweede Kamer, vergaderjaar 2004–2005, Aanhangsel" filenaam="KVR22714" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1365" onderwerp="" indiendatum="2005-03-7">
         <vrager partij="PvdA" oorsprong="parlement">Timmer</vrager>
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de staatssecretarissen van Volksgezondheid, Welzijn en Sport en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-04-11">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Liever de hele dag in de tram dan in de regen»? <voetnoot nummer="1"/>
      </vraag>
      <vraag nummer="2">Kunt u aangeven hoeveel tienermoeders er in Rotterdam zijn, hoeveel van hen zonder woning zwerven en hoeveel tienermoeders Nederland telt? Zo neen, is dit aanleiding voor een onderzoek naar de omvang van het probleem? </vraag>
      <vraag nummer="3" voetnoot="2">Kunt u aangeven hoe het mogelijk is dat jongeren, waaronder bijvoorbeeld ook tienermoeders, in staat zijn om zeer grote bedragen te lenen, en daardoor diep in de schulden raken? <voetnoot nummer="2"/>Welke maatregelen gaat u nemen om dit te voorkomen? Kunt u deze maatregelen toelichten? </vraag>
      <vraag nummer="4" voetnoot="3">Hoe beoordeelt u de constatering van mevrouw Pulat <voetnoot nummer="3"/>«dat huisvesting sec niet voldoet», en dat opvoedingsondersteuning, oppas, hulp bij scholing en opleiding en geld om van te leven nodig is? </vraag>
      <vraag nummer="5">Kunt u aangeven op welke wijze u bijdraagt aan opvoedingsondersteuning, oppas, hulp bij scholing en opleiding en geld om van te leven voor deze tienermoeders? Kunt u voorts aangeven welke aanvullende maatregelen de Kamer op dit gebied kan verwachten? </vraag>
      <vraag nummer="6">Welke rol speelt de problematiek van de tienermoeders binnen Operatie Jong? Wordt bij het onderzoek naar zwerfjongeren apart aandacht besteed aan tienermoeders? Zo neen, waarom niet? </vraag>
      <vraag nummer="7">Zitten in het voorstel van Wet Maatschappelijke Ondersteuning (WMO) voorzieningen die de problematiek rondom tienermoeders kunnen oplossen? Zo ja, welke? </vraag>
      <noten afkomstig="vraag">
         <noot nummer="1" datum="2005-09-14" bron="Tijdschrift voor Amsterdams Woonbeleid">Tijdschrift voor Amsterdams Woonbeleid, 14 september 2005</noot>
         <noot nummer="2" datum="2005-02-20" bron="Zie bijvoorbeeld ook NOVA">Zie bijvoorbeeld ook NOVA, 20 februari 2005</noot>
         <noot nummer="3">Zie noot 1</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Rotterdam telt rond de 2.293 jonge moeders (volgens de statistieken van begin 2004). Deze vrouwen zijn jonger dan 23 jaar. Iets meer dan 20% van deze jonge moeders is nog tiener. Het merendeel van deze moeders heeft woonruimte. In 2003 zijn in Nederland 3.311 kinderen geboren bij een moeder die jonger was dan 20 jaar. Vanaf 1996 nam het aantal tienerzwangerschappen toe, maar sinds 2003 is het aantal iets afgenomen. De verwachting is dat de komende jaren het aantal tienerzwangerschappen rond de 3.000 blijft <voetnoot nummer="1"/>. </antwoord>
      <antwoord nummer="3">De oorzaken van schulden bij jongeren zijn complex. Overkreditering kan onderdeel zijn van de problematiek. Zoals al eerder aangegeven is, heeft het ministerie van Financiën ter voorkoming en vermindering van de schuldenproblematiek gedragsregels opgelegd aan kredietbemiddelaars en kredietaanbieders gericht op het voorkomen van overkreditering. In het in oktober 2004 door de Tweede Kamer aangenomen wetsvoorstel Wet financiële dienstverlening (Wfd), waarin de Wet op het consumentenkrediet (Wck) in herziene vorm wordt opgenomen, is expliciet de ken-uw-klant-verplichting voor aanbieders van krediet vastgelegd. Aanbieders van krediet moeten altijd informatie inwinnen over de financiële positie van de consument en beoordelen of het aangaan van de overeenkomst verantwoord is. Mocht dat met het oog op het voorkomen van overkreditering niet het geval zijn, dan mag de aanbieder van krediet geen overeenkomst aangaan met deze consument. Ter verduidelijking is daarbij in de toelichting van het wetsvoorstel opgenomen dat een zwakke of onzekere financiële positie, bijvoorbeeld bij jongeren met een laag inkomen, er eerder toe zal leiden dat het aangaan van een overeenkomst inzake krediet onverantwoord is in het kader van het voorkomen van overkreditering van de betrokken consument. Daarnaast zijn de kredietaanbieder en de kredietbemiddelaar verplicht de consument van informatie te voorzien. Ook deze informatieverplichtingen zal de consument tegen overkreditering beschermen. De consument kan met de verkregen informatie namelijk het krediet met andere aanbiedingen vergelijken en voor zichzelf de passendheid van het krediet beoordelen. Deze informatie kan de consument helpen om tot een weloverwogen beslissing te komen over het aangaan van een lening. De consument behoudt daarbij nadrukkelijk eigen verantwoordelijkheid. Tenslotte zal in de Wfd de reikwijdte van de vergunningplicht en het toezichtinstrumentarium van de toezichthouder worden uitgebreid ten opzicht van de Wck. Ook bemiddelaars in krediet worden onder de Wfd verplicht een vergunning te hebben, en de AFM kan op grond van de Wfd boetes en dwangsommen opleggen. Dankzij deze uitbreidingen kunnen overtredingen door kredietaanbieders en kredietbemiddelaars straks effectiever worden aangepakt. </antwoord>
      <antwoord nummer="4 en 5">Tienermoeders hebben vaak te maken met meervoudige problematiek. Ook ben ik van mening dat in veel gevallen niet volstaan kan worden met alleen het aanbieden van huisvesting. Ik ben daarom voorstander van een gecombineerde aanpak waarin elementen zijn opgenomen van opvoedingsondersteuning, scholing, werk, huisvesting en eventuele andere ondersteuning indien nodig. De gemeente is verantwoordelijk voor het voeren van de regie op zo’n gecombineerde aanpak en kan daarbij verschillende onderdelen inzetten. In veel gevallen zal dat een combinatie zijn van een of meerdere van de in vraag 4 en 5 genoemde voorzieningen. Ter versterking van de gemeentelijke voorzieningen voor opvoed- en gezinsondersteuning ontvangen een aantal gemeenten financiële en inhoudelijke steun. Dit zijn aanvullende middelen gericht op voorzieningen voor risicogezinnen en -jeugd, die ook voor tienermoeders ingezet kunnen worden. Het realiseren van betere kwalificaties middels scholing en opleiding, opdoen van ervaring of sociale activering kan een van de middelen zijn om deze groep op weg te helpen naar een zelfstandig bestaan. De gemeenten kunnen door gebruik te maken van hun beleidsruimte en het leveren van maatwerk in het kader van de Wet Werk en Bijstand (WWB) invulling geven aan scholing en opleiding. De Wet kinderopvang biedt tienermoeders de gelegenheid om voor een tegemoetkoming in de kosten voor kinderopvang in aanmerking te komen. De aanspraak op een tegemoetkoming geldt in de situatie dat een tienermoeder betaald werk verricht, initieel onderwijs volgt of wanneer zij een bijstandsuitkering ontvangt én aan een reïntegratietraject deelneemt. Minderjarigen zijn voor hun inkomen in eerste instantie aangewezen op het inkomen van hun ouders, die een onderhoudsplicht voor hun kinderen hebben. Minderjarigen hebben dus in beginsel geen zelfstandig recht op bijstand. Een gemeente kan in individuele omstandigheden wegens zeer dringende redenen besluiten een bijstandsuitkering te verstrekken aan een minderjarige tienermoeder die geen beroep kan doen op de onderhoudsplicht van haar ouders. Deze mogelijkheid geldt wanneer er sprake is van een acute noodsituatie, waarbij de omstandigheden waarin de belanghebbende verkeert, op geen enkele andere wijze zijn te verhelpen, zodat het verlenen van bijstand volstrekt onvermijdelijk is. Aan het kind van de minderjarige tienermoeder, voorzover deze niet is begrepen in de bijstandsuitkering van de minderjarige tienermoeder, kan bijstand worden verleend indien de tienermoeder of de vader van het kind niet in het levensonderhoud van het kind kunnen voorzien. Op grond van het Burgerlijk Wetboek zijn de ouders (en niet de grootouders) immers onderhoudsplichtig jegens hun kind. Op grond van deze bijstandsverlening is het kind van de tienermoeder verplicht verzekerd in het kader van de Ziekenfondswet. Ook kan een minderjarige tienermoeder die ingezetene is van Nederland, een aanvraag indienen voor kinderbijslag ten behoeve van haar kind. </antwoord>
      <antwoord nummer="6">Operatie Jong heeft tot doel het versterken van een op de jeugd gerichte aanpak om uitval van jeugdigen zoveel mogelijk te voorkomen. De levensloop van de individuele jeugdige staat daarbij centraal. De situaties waarin het mis gaat of dreigt te gaan in de ontwikkeling van het kind zijn de aanknopingspunten voor signaleren, ondersteunen en zo nodig ingrijpen. Die acties moeten in een zo vroeg mogelijk stadium plaatsvinden. De voorzieningen voor tienermoeders en hun kinderen maken deel uit van de jeugdketen. Door het verstevigen van de jeugdketen kan Operatie JONG bijdragen aan een oplossing van de problematiek van tienermoeders en hun kinderen. In het onderzoek naar zwerfjongeren van de Algemene Rekenkamer komen tienermoeders niet als afzonderlijke groep aan de orde. Dit onderzoek is namelijk beperkt van opzet en gaat alleen in op het totaal aantal zwerfjongeren en de opvang en hulpverlening. </antwoord>
      <antwoord nummer="7">Ja. Tienermoeders kunnen gebruikmaken van diverse voorzieningen die via de WMO worden geregeld. Voorbeelden zijn het Algemeen Maatschappelijk Werk, de Maatschappelijke Opvang, de Vrouwenopvang en verschillende voorzieningen in het kader van het lokaal jeugdbeleid, met name opvoedings- en gezinsondersteuning. </antwoord>
      <noten afkomstig="antwoord">
         <noot nummer="1">CBS</noot>
      </noten>
   </antwoorden>
</kvr>
