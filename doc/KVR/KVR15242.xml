<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over fusie, functieverandering en beddenreductie in ziekenhuizen. (Ingezonden 18 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15242
</item>
         <item attribuut="Inhoud">Vragen over het beroep dat minister Borst-Eilers (VWS) op de ziekenhuizen heeft gedaan om geen stappen te zetten op het punt van fusie, functieverandering en beddenreductie, alsmede over nevenfuncties van dhr. Hubben (vice-voorzitter College Bouw Ziekenhuisvoorzieningen).</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 2001-2002, nr. 781, Tweede Kamer</item>
         <item attribuut="Vraagnr_bij_indiening">2010206390</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-03-08</item>
         <item attribuut="Datum_indiening">2002-02-18</item>
         <item attribuut="Document-id">KVR15242</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1637" allpagenumbers="1637 1638" vetnummer="2010206390" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15242" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="781" onderwerp="" indiendatum="2002-02-18">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-03-8">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat, na uw gezaghebbend beroep op de ziekenhuizen om geen stappen te zetten op het punt van fusie, functieverandering, en beddenreductie: a. de raad van Bestuur van Medisch Centrum Molendael/Ziekenhuis Eemland een functieverdeelplan voor het fusieziekenhuis heeft opgesteld; b. de aanvraag voor één centraal ziekenhuis in de regio Veghel/Uden/Oss bij u is ingediend? Zo ja, wat is uw mening hierover? Is dit niet in strijd met uw oproep tot pas op de plaats? Wat gaat u ondernemen? </vraag>
      <vraag nummer="2" voetnoot="1">Is het waar dat er na uw beroep op de ziekenhuizen er sinds het algemeen overleg <voetnoot nummer="1"/>inderdaad in geen van de besproken ziekenhuizen sprake is geweest van functieverandering? </vraag>
      <vraag nummer="3">Hoe houdt u controle op de «stand still»? </vraag>
      <vraag nummer="4">Hoe heeft u uitvoering gegeven aan uw toezegging «te bevorderen dat ziekenhuisbesturen het voornemen tot fusie melden»? </vraag>
      <vraag nummer="5">Hoe geeft u invulling aan uw toezegging dat «aan de hand van de profielen in de uitvoeringstoets van het College Bouw Ziekenhuisvoorzieningen (CBZ) u alle locaties zal langslopen, en uw bevindingen aan de Kamer doet toekomen»? Hoe geeft u uitvoering aan uw uitspraak dat «in een uitzonderlijk geval waarin ten onrechte stappen gezet zijn, die situatie misschien kan worden teruggedraaid? Hoe, wanneer, en door wie wordt dat dan beoordeeld en worden de eventueel nodige stappen ondernomen? </vraag>
      <vraag nummer="6">Is het waar dat dhr. Hubben, vice-voorzitter van het College Bouw en lid van het College Sanering Ziekenhuisvoorzieningen tevens is opgetreden als advocaat voor het ziekenhuis Rijnstate? Zo ja, deelt u de mening dat een combinatie van dergelijke functies ongewenst is? Zo neen, waarom niet? Bent u bereid de verschillende functies en rollen van de heer Hubben te onderzoeken en aan te geven of er volgens u al dan niet sprake is van mogelijke belangenverstrengeling? </vraag>
      <noten afkomstig="vraag">
         <noot nummer="1" datum="2001-12-13" bron="Kamerstuk 27 295 nr. 11, Vergaderjaar 2001–2002">Kamerstuk 27 295 nr. 11, Vergaderjaar 2001–2002, 13 december 2001</noot>
      </noten>
   </vragen>
   <antwoorden aantal="4">
      <antwoord nummer="1">Mijn opvatting over de te volgen procedure bij het functieverdeelplan Baarn/Amersfoort heb ik vastgelegd in een brief aan de directie van het ziekenhuis waarvan ik een afschrift aan de voorzitter van de Vaste Commissie voor VWS stuurde. Ik heb daarbij aangegeven het van groot belang te achten met definitieve besluitvorming te wachten op het rapport van de door de provincie ingestelde groep van externe deskundigen en de reactie daarop van de stakeholders. Het daadwerkelijk, feitelijk passeren bij de notaris van de akte, acht ik, zo schreef ik aan de directie, ongewenst. De verklaringsaanvraag van ziekenhuis Bernhove heb ik in behandeling genomen omdat sprake is van een formele WZV-aanvraag die ik in behandeling dien te nemen. Een wettelijke procedure is zwaarder dan een gezaghebbende oproep. In behandeling nemen betekent overigens niet dat de WZV-verklaring ook zal worden afgegeven. Daarvoor zijn om te beginnen de adviezen van het College van GS en het College bouw ziekenhuisvoorzieningen nodig. Ik verwacht dat het College van GS zich in het uit te brengen advies zal uitspreken over de noodzaak van concentratie alsmede over het rapport dat professor Caspari op verzoek van het provinciebestuur heeft opgesteld en dat, zo blijkt uit de indieningsbescheiden van ziekenhuis Bernhove, met de stakeholders is besproken. Ook andere documenten zijn, zo blijkt uit de ingediende stukken van ziekenhuis Bernhove, met de stakeholders besproken. De verzekeraar en de DHV hebben zich achter de voornemens van het ziekenhuis geschaard. </antwoord>
      <antwoord nummer="2, 3 en 4" voetnoot="1">Ik constateer dat ik door de ziekenhuizen geïnformeerd word over voornemens en ontwikkelingen en dat instellingen steeds meer aandacht besteden aan het communiceren met hun omgeving, ook als het gaat om het voornemen tot fusie. Het naar buiten brengen van plannen en voornemens is in feite al een melding. Ik sluit niet uit dat er ergens in Nederland ondanks mijn verzoek om een pas op de plaats te maken, sprake is geweest van functieverandering, temeer omdat het woord functieverandering zeer breed geïnterpreteerd kan worden. Zoals ik schreef in mijn brief van 1 februari 2002 <voetnoot nummer="1"/>bevat de WZV op dit moment geen aanknopingspunt voor een wettelijke meldingsregeling. Mede op basis van de resultaten van de inspanningen van IPO, NVZ, ZN en NPCF wil ik bezien of een meldingsregeling nodig is. </antwoord>
      <antwoord nummer="5">In bijlage 2 bij mijn brief van 1 februari heb ik de door het College bouw ziekenhuisvoorzieningen genoemde verschijningsvormen gebruikt om te komen tot een indeling van alle ziekenhuislocaties in Nederland. Nadrukkelijk is sprake van een indicatieve indeling. Het is geenszins mijn bedoeling om met dit overzicht de lokale of regionale situaties te fixeren dan wel er consequenties aan te verbinden in termen van bekostiging of financiering. Op basis van de analyse van het College bouw ziekenhuisvoorzieningen heb ik geconcludeerd dat met een norm van maximaal 45 minuten de bereikbaarheid van spoedeisende medisch specialistische zorg niet in het geding is. De dagelijkse zorg is binnen maximaal 30 autominuten te bereiken. Aldus zie ik geen aanleiding om situaties terug te draaien. </antwoord>
      <antwoord nummer="6">De heer Hubben is lid van zowel het College sanering ziekenhuisvoorzieningen (CSZ), als het College bouw ziekenhuisvoorzieningen (CBZ). Daarnaast is de heer Hubben advocaat en treedt in het algemeen in die hoedanigheid ook op namens of ten behoeve van het Ziekenhuis Rijnstate. Naar aanleiding van berichten over mogelijke belangenverstrengeling heb ik hierover navraag laten doen bij de colleges. Mij is van de kant van het CSZ en het CBZ bericht dat de heer Hubben niet is opgetreden als advocaat van ziekenhuis Rijnstate inzake sanerings- en bouwaangelegenheden. In zijn algemeenheid vind ik de functie van lid van het CBZ en/of CSZ niet onverenigbaar met het zijn van advocaat, ook niet indien het daarbij vooral gaat om het vakgebied van het gezondheidsrecht. Voor het goed functioneren van het CBZ en het CSZ is het in mijn ogen van grote waarde indien ten minste één van de leden van zo’n college voldoende bestuurlijk-juridische kennis heeft van de wet- en regelgeving in de gezondheidszorg. Om te voorkomen dat in individuele gevallen (de schijn van) belangenverstrengeling ontstaat, zijn door de voorzitter van het CBZ/CSZ met het bestuurslid afspraken gemaakt om een integere handelwijze te waarborgen. Deze houden in dat het bestuurslid zich in voorkomend geval binnen het college onthoudt van bemoeienis en/of dat het bestuurslid in voorkomend geval niet als advocaat voor de instelling optreedt en de zaak naar een ander verwijst. </antwoord>
      <noten afkomstig="antwoord">
         <noot nummer="1">VWS-02-152</noot>
      </noten>
   </antwoorden>
</kvr>
