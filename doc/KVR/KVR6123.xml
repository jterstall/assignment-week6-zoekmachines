<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wolters (CDA) over de sociale verzekering van directeuren-groot aandeelhouders. (Ingezonden 18 november 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6123
</item>
         <item attribuut="Inhoud">Betreft aanmerking van de directeur-grootaandeelhouder voor de premieheffing volksverzekeringen in Nederland als werknemer en in België als zelfstandige.</item>
         <item attribuut="Rubriek">Sociale zekerheid (Sociale verzekeringspremies)</item>
         <item attribuut="Trefwoorden">België Sociale verzekeringspremies Volksverzekeringen</item>
         <item attribuut="Vindplaats">Kamervragen met antwoord 1997-1998, nr. 388, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Wolters</persoon>
         </item>
         <item attribuut="Datum_reaktie">1997-12-05</item>
         <item attribuut="Datum_indiening">1997-11-18</item>
         <item attribuut="Document-id">KVR6123</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="793" allpagenumbers="793 794" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6123" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="388" onderwerp="" indiendatum="1997-11-18">
         <vrager partij="CDA" oorsprong="parlement">Wolters</vrager>
         <vraagt-aan/>
      </vraagdata>
      <antwoorddata antwoorddatum="1997-12-5">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Wordt de directeur-groot aandeelhouder voor de belastingheffing en voor de premieheffing volksverzekeringen in Nederland aangemerkt als werknemer en in België en veel andere Lidstaten als zelfstandige? </vraag>
      <vraag nummer="2">Is er in een speciale EG-verordening (1408/71) wel een regeling ter voorkoming van een dubbele sociale verzekeringsplicht getroffen voor werknemers met een dienstbetrekking in twee EG-Lidstaten en voor zelfstandigen die in twee EG-Lidstaten als zelfstandige werkzaam zijn, maar niet voor de situatie waarbij de belasting- en sociale verzekeringsplichtige als werknemer wordt beschouwd in de ene Lidstaat (Nederland) en als zelfstandige in de andere Lidstaat (België)? </vraag>
      <vraag nummer="3">Erkent u dat er een dubbele sociale verzekeringsplicht ontstaat in de situatie dat een directeur-groot aandeelhouder in zowel België als Nederland werkzaam is? </vraag>
      <vraag nummer="4">Is de regering bereid naar een oplossing te zoeken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1 2">Verordening 1408/71 <voetnoot nummer="1"/>bevat onder meer bepalingen voor de vaststelling van de toepasselijke sociale-zekerheidswetgeving ten aanzien van personen die tegelijkertijd werkzaam zijn als werknemer en als zelfstandige op het grondgebied van meer dan een Lid-Staat. De normale regel is dat op iemand die als werknemer werkzaam is in land A en tegelijkertijd als zelfstandige in land B, uitsluitend de sociale-zekerheidswetgeving van land A van toepassing is. De werkzaamheden als zelfstandige in land B worden dan geacht in land A te zijn verricht. Het Hof van Justitie van de Europese Gemeenschappen heeft in dit verband onlangs verklaard dat de vraag of iemand als werknemer of als zelfstandige moet worden beschouwd, moet worden beantwoord aan de hand van de sociale-zekerheidswetgeving van het land waar de betreffende werkzaamheden worden verricht. <voetnoot nummer="2"/>Bij wijze van uitzondering is voorts bepaald dat wie zijn werkzaamheden als zelfstandige uitoefent in een land dat is vermeld op een bijlage bij deze verordening, verzekerd blijft ingevolge de sociale verzekeringswetgeving van dit land, naast de verzekering in het land waar hij zijn werkzaamheden verricht. Vermelding op deze bijlage heeft plaatsgevonden ten aanzien van landen die vreesden dat de zelfstandige aan zijn premieverplichtingen zou willen ontkomen door een kleine bijbaan als werknemer te nemen in een ander land. Daardoor zouden de sociale kassen voor zelfstandigen worden uitgehold. België is een van deze landen. </antwoord>
      <antwoord nummer="3">Er is inderdaad sprake van een dubbele sociale verzekeringsplicht in die zin dat er aanspraken worden opgebouwd onder de sociale-zekerheidsstelsels van twee landen. Wel wordt hierbij aangetekend dat er uitdrukkelijk geen sprake is van dubbele premiebetaling. Voor de premieberekening onder elk van beide stelsels wordt namelijk uitsluitend gekeken naar de inkomsten die worden behaald met de werkzaamheden zoals zij in het betreffende land worden verricht. </antwoord>
      <antwoord nummer="4">De huidige constructie in Verordening (EEG) nr. 1408/71 is de vrucht van een moeizaam compromis ten tijde van de uitbreiding van de werkingssfeer van deze verordening tot zelfstandigen in 1982. Inmiddels geldt deze uitzonderingsregeling voor twaalf EG-staten en drie EER-staten. Het valt niet te verwachten dat de bijzondere positie van de betreffende stelsels voor zelfstandigen door deze landen zal worden prijsgegeven. Verlies van inkomsten speelt hierbij een grote rol. Wijzigingen van deze verordening moeten bij unanimiteit plaatsvinden. Onder deze omstandigheden lijkt een wijziging van de Europese voorschriften uitgesloten. Initiatieven in die richting liggen dan ook niet in het voornemen. </antwoord>
      <noten afkomstig="antwoord">
         <noot nummer="1">Verordening (EEG) nr. 1408/71 betreffende de toepassing van de sociale-zekerheidsregelingen op werknemers en zelfstandigen, alsmede op hun gezinsleden, die zich binnen de Gemeenschap verplaatsen, en Verordening (EEG) nr. 574/72 tot vaststelling van de wijze van toepassing van Verordening (EEG) nr. 1408/71, zoals gewijzigd en bijgewerkt bij Verordening (EG) nr. 118/97 van de Raad van 2 december 1996 (PbEG nr. L. 28 van 30 januari 1997), en laatstelijk gewijzigd bij Verordening (EG) nr. 1290/97 van de Raad van 27 juni 1997 (PbEG nr. L 176 van 4 juli 1997, blz. 1)</noot>
         <noot nummer="2">HvJEG 30 januari 1997, zaak C-340/94 (E.J.M. de Jaeck tegen Staatssecretaris van Financiën) Jur. 1997, blz. I-461; HvJEG 30 januari 1997, zaak C-221/95 (Rijksinstituut voor de Sociale Verzekering der Zelfstandigen tegen C. Hervein en S.A. Hervillier) Jur. 1997, blz. I-609</noot>
      </noten>
   </antwoorden>
</kvr>
