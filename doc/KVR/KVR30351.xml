<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gesthuizen en De Rooij (beiden SP) aan de ministers van Onderwijs, Cultuur en Wetenschap, van Financiën en van Economische Zaken over het UvA-instituut Amsterdam BusinessSchool. (Ingezonden 20 juli 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30351
</item>
         <item attribuut="Inhoud">Vragen naar aanleiding van een bericht in De Volkskrant van 18 juli 2007 over de toezegging van de bank Barclays dat de Universiteit van Amsterdam (UvA) een financieel topinstituut zou krijgen als de overname van ABN AMRO door Barclays doorgaat. De vragen betreffen met name de onafhankelijkheid van onderwijs en onderzoek en van de Koninklijke Nederlandse Academie van Wetenschappen (KNAW).</item>
         <item attribuut="Rubriek">Bedrijfsleven en industrie (Bank- en verzekeringswezen) Bedrijfsleven en industrie (Relatie onderwijs - bedrijfsleven) Hoger onderwijs (Bekostiging hoger onderwijs) Hoger onderwijs (Universiteiten en hogescholen)</item>
         <item attribuut="Trefwoorden">Bankwezen Bekostiging wetenschappelijk onderwijs Relatie onderwijs - bedrijfsleven Universiteiten</item>
         <item attribuut="Vindplaats">Kamervragen met antwoord 2007-2008, nr. 850, Tweede Kamer</item>
         <item attribuut="Vraagnr_bij_indiening">2060721580</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="SP">Gesthuizen De Rooij</persoon>
         </item>
         <item attribuut="Datum_reaktie">2007-12-10</item>
         <item attribuut="Datum_indiening">2007-07-20</item>
         <item attribuut="Document-id">KVR30351</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1817" allpagenumbers="1817 1818" vetnummer="2060721580" code="0708tkkvr850" lopendefooter="Tweede Kamer, vergaderjaar 2007–2008, Aanhangsel" filenaam="KVR30351" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="850" onderwerp="" indiendatum="2007-07-20">
         <vrager partij="SP" oorsprong="parlement">Gesthuizen De Rooij</vrager>
         <vraagt-aan>de ministers van Onderwijs, Cultuur en Wetenschap, van Financiën en van Economische Zaken</vraagt-aan>
      </vraagdata>
      <antwoorddata antwoorddatum="10 december 2007), zie ook Aanhangsel Handelingen nr. 2368, vergaderjaar 2007–2008">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw mening over het bericht «Barclays Finance Centre, Amsterdam krijgt topinstituut, mits overname ABN AMRO door Barclays doorgaat»? <voetnoot nummer="1"/>
      </vraag>
      <vraag nummer="2">Vindt u het wenselijk dat een private investeerder invloed heeft op het invullen van een leerstoel en bij het verstrekken van beurzen? Zo ja, hoe ver mag deze invloed reiken? Zo neen, hoe wilt u deze invloed gaan voorkomen? </vraag>
      <vraag nummer="3" voetnoot="2">Hoe verhoudt deze invloed zich tot de verklaring van wetenschappelijke onafhankelijkheid van de KNAW? <voetnoot nummer="2"/>
      </vraag>
      <vraag nummer="4">In hoeverre kan de onafhankelijkheid worden gewaarborgd van het onderwijs en het onderzoek wanneer een onderdeel van een universiteit de naam krijgt van een commercieel en multinationaal bedrijf? </vraag>
      <vraag nummer="5">Hoe gaat u het bedrijfsleven stimuleren meer te investeren in het wetenschappelijk onderzoek, zonder dat dit ten koste gaat van de onafhankelijkheid van het wetenschappelijk onderzoek? </vraag>
      <vraag nummer="6">Wat gebeurt er met de opleiding wanneer de private investeringen wegvallen, bijvoorbeeld door een tegenvallende economie? </vraag>
      <vraag nummer="7">Bent u van mening dat de wijze van financiering die wordt voorgesteld met het aanbod van Barclays in overeenstemming is met het Nederlandse beleid waarbij in geval van publiekprivate samenwerking in het hoger onderwijs de verschillende geldstromen dienen te worden gescheiden? Wilt u uw antwoord toelichten? </vraag>
      <vraag nummer="8">Vindt u het wenselijk dat docenten die met geld van een commercieel bedrijf worden aangetrokken bij een universiteit meer zullen gaan verdienen dan de Balkenendenorm? Zo ja, waarom? Zo neen, hoe gaat u dit voorkomen? </vraag>
      <vraag nummer="9">Vindt u het wenselijk dat een onderzoek, uitgevoerd door het privaat gefinancierd onderdeel van een universiteit, onder de naam van deze universiteit wordt gepubliceerd? </vraag>
      <vraag nummer="10">Wat vindt u ervan dat de financiering van een opleiding aan de Universiteit van Amsterdam afhankelijk is van een overname van ABN-AMRO door Barclays? </vraag>
      <noten afkomstig="vraag">
         <noot nummer="1" datum="2007-07-18" bron="de Volkskrant">de Volkskrant, 18 juli 2007</noot>
         <noot nummer="2" weblink="http://www.knaw.nl/nieuws/pers_pdf/wetenschappelijke_onafhankelijkheid.pdf">http://www.knaw.nl/nieuws/pers_pdf/wetenschappelijke_onafhankelijkheid.pdf</noot>
      </noten>
   </vragen>
   <antwoorden aantal="9">
      <antwoord nummer="1">Inmiddels is duidelijk geworden dat de overname van ABN-AMRO door Barclays niet doorgaat. Daarmee gaat ook de door u bedoelde samenwerking tussen Barclays en de Universiteit van Amsterdam niet door. Uw vraag kan dus alleen in algemene zin beantwoord worden. In algemene zin is er geen bezwaar tegen samenwerking tussen een universiteit en een private partij. </antwoord>
      <antwoord nummer="2">Indien een private investeerder een financiële bijdrage levert aan het verzorgen van onderzoek en volgen van onderwijs in de vorm van een leerstoel of beurzen mag ik er van uitgaan dat de instelling afspraken maakt met deze investeerder over de inzet van de verstrekte middelen, gegeven de verantwoordelijkheid die de instelling heeft de academische vrijheid te borgen bij het uitvoeren van haar wettelijke taken. De WHW stelt regels met betrekking tot de bijzondere leerstoelen. De investeerder moet door het instellingsbestuur bevoegd verklaard worden een bijzondere leerstoel te vestigen. Deze bevoegdverklaring kan worden ingetrokken waardoor de bijzondere leerstoel wordt beëindigd. Aanleidingen daarvoor zijn ondermeer als de wet niet wordt nageleefd en als het wetenschappelijk onderwijs zich door wijzigingen in de omstandigheden niet langer verdraagt met de bevoegdverklaring. </antwoord>
      <antwoord nummer="3">De «Verklaring van onafhankelijkheid», zoals voorgesteld door de KNAW in haar advies «Wetenschap op bestelling», heeft betrekking op opdrachtonderzoek. Daarvan was in de plannen voor samenwerking tussen Barclays en UvA geen sprake, daarbij ging het met name om leerstoelen en beurzen. Overigens neem ik het voorstel van de KNAW voor de «Verklaring van onafhankelijkheid» niet over, zoals blijkt uit de kabinetsreactie op het KNAW-advies «Wetenschap op bestelling» die de Kamer recent heeft ontvangen. De reden hiervoor is dat de KNAW in haar advies niet aannemelijk heeft kunnen maken dat er zich op het gebied van onafhankelijkheid en integriteit zodanige problemen voordoen dat het de bureaucratie die invoering van de door de KNAW voorgestelde verklaring, en de daarmee verbonden inspectierol van het Landelijk Orgaan Wetenschappelijke Integriteit, rechtvaardigt. In plaats daarvan wordt aangesloten bij bestaande gedragscodes en regelgeving zoals de VSNU-gedragscode wetenschapsbeoefening, de Arvodi-regels, de Europese aanbestedingsregels en de WOB. </antwoord>
      <antwoord nummer="4">De onafhankelijkheid van het onderwijs en onderzoek aan een universiteit kan en dient te worden geborgd via de afspraken zoals bedoeld in het antwoord op vraag 2. De naamgeving van een onderdeel van een instelling doet aan de verantwoordelijkheid van een instelling om op adequate wijze haar wettelijke taken uit te voeren, niets toe of af. </antwoord>
      <antwoord nummer="5">Met het oog op topprestaties worden bedrijven en wetenschappers uitgedaagd gezamenlijk keuzes te maken om in te zetten op terreinen waar Nederland zich internationaal kan onderscheiden. Uitgangspunt is hier dat de sterktes van kennisinstellingen en bedrijven gecombineerd worden. Om meer welvaart te realiseren gaat het om een goede benutting van de onderzoeksresultaten door het bedrijfsleven. Het is zaak om de publieke investeringen zó te richten dat de hefboomwerking op de private R&amp;D-investeringen zo groot mogelijk is. Bevordering van Publiek-Private Samenwerking (PPS) in het onderzoek is hierbij een belangrijk instrument om de benutting van publieke kennis door de markt te vergroten door het inzetten van private investeringen. Publiek Private Samenwerking wordt gestimuleerd via innovatieprogramma’s van het Ministerie van Economische Zaken op de sleutelgebieden zoals High-Tech &amp; Materialen, Food en Nutrition Delta, Watertechnologie, Automotive en Maritiem. Ook voor het oplossen van maatschappelijke uitdagingen als energie en zorg zullen bedrijven en kennisinstellingen meer samen gaan werken (ook met maatschappelijke organisaties). </antwoord>
      <antwoord nummer="6">De instelling moet zorg dragen voor zaken die het onderwijs betreffen. De instelling moet er dus ook voor zorgen dat men, als de opleiding wordt aangeboden met inzet van de door de investeerder gegeven gelden, na stopzetting daarvan voldoet aan de wettelijke eisen. De studenten mogen niet de dupe worden. Zo zal de instelling er zorg voor moeten dragen dat de zittende studenten een bepaalde periode wordt geboden om de opleiding af te ronden. </antwoord>
      <antwoord nummer="7">In geval van publiekprivate samenwerking (in het hoger onderwijs) is anders dan in de vraag besloten ligt, geen verplichting mijnerzijds voorzien om verschillende geldstromen in de administratie van instellingen te scheiden. In dit verband verwijs ik naar de brief van 20 juli 2005 met kenmerk HO/CBV/05/22162 over de verantwoording van inzet van publieke middelen. Hierin is aangegeven dat een instelling zich – zowel in de richting van het ministerie van OCW als richting relevante stakeholders – over de publieke en private activiteiten en bijbehorende geldstromen transparant moet verantwoorden in het financieel jaarverslag en bestuursverslag. Als generieke randvoorwaarde bij het verrichten van investeringen met publieke middelen is bovendien vereist dat onderwijsinstellingen op transparante wijze verantwoording afleggen. Die eis betreft alle activiteiten. De inrichting van de administratieve organisatie, de interne controle, of de inrichting van de boekhouding wordt bij deze integrale verantwoording niet voorgeschreven door OCW. Of de noodzakelijke transparantie vereist dat overgegaan moet worden tot een vorm van tijdschrijven, of dat toerekenregels en projectadmini-straties daartoe kunnen volstaan, is ter beoordeling aan het instellingsbestuur. </antwoord>
      <antwoord nummer="8">Het debat over de Balkenendenorm betreft de bezoldiging van bestuurders. Echter, ook als het gaat om de bezoldiging van personeel, bepaald op grond van de CAO die in overleg tussen werkgevers en werknemers in de betreffende sector is afgesloten, ga ik er vanuit dat de instelling bij het maken van individuele afspraken haar verantwoordelijkheid neemt opdat de uitkomsten daarvan naar de maatschappij en naar het (overige) personeel goed zijn uit te leggen. </antwoord>
      <antwoord nummer="9 en 10">Zie het antwoord op vraag 1. </antwoord>
      <noten afkomstig="antwoord"/>
   </antwoorden>
</kvr>
