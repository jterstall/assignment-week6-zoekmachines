<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rabbae en Oedayraj Singh Varma (beiden GroenLinks) over educatie in eigen taal voor allochtonen. (Ingezonden 20 mei 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3232
</item>
         <item attribuut="Rubriek">Beroepsonderwijs en volwasseneneducatie (Volwasseneneducatie) Welzijn (Minderheden)</item>
         <item attribuut="Trefwoorden">Onderwijs in eigen taal en cultuur</item>
         <item attribuut="Vindplaats">Kamervragen met antwoord 1995-1996, nr. 1272, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="GroenLinks">Rabbae</persoon>
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1996-06-10</item>
         <item attribuut="Datum_indiening">1996-05-20</item>
         <item attribuut="Document-id">KVR3232</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2585" allpagenumbers="2585 2586" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1272" onderwerp="" indiendatum="1996-05-20">
         <vrager partij="GroenLinks" oorsprong="parlement">Rabbae</vrager>
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1996-06-10">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Dreigen door de vorming van Regionale Opleidingscentra <voetnoot nummer="1"/>allochtonen (vooral Turken en Marokkanen) geen beroep meer te kunnen doen op een aanbod tot alfabetisering door professionele educatieve medewerkers met uitleg in hun eigen taal? </vraag>
      <vraag nummer="2">Is de landelijke ondersteuning van de educatie in eigen taal voor Turken en Marokkanen, zowel als doel- en instructietaal, geen speerpunt meer van het landelijk studie- en ontwikkelingscentrum volwasseneneducatie (SVE)? </vraag>
      <vraag nummer="3" voetnoot="2">Dreigen in verschillende gemeenten <voetnoot nummer="2"/>de educatie in de eigen taal als instructietaal e`n de alfabetisering in de eigen taal die ondersteuning biedt bij het leren van het Nederlands, te verdwijnen? </vraag>
      <vraag nummer="4">Kreeg een methode waarbij men vanuit de alfabetisering in de eigen taal geleidelijk overstapt naar het Nederlands (binnen dezelfde methode) geen ruimte om ontwikkeld te worden vanuit een landelijke ondersteuningsfunctie? </vraag>
      <vraag nummer="5">Bent u zich ervan bewust, dat het onderwijs in eigen taal aan volwassenen een belangrijke brugfunctie heeft bij het leren van de Nederlandse taal en zodoende van groot belang is voor het integratieproces? </vraag>
      <vraag nummer="6">Wat is het landelijk voorgeschreven beleid inzake de ondersteuning van educatie in eigen taal (als doel- en instructietaal), zowel in de basiseducatie als in het volwassenen onderwijs? </vraag>
      <noten afkomstig="vraag">
         <noot nummer="1">In de ROC’s zijn de instellingen voor basiseducatie gefuseerd met MBO-instellingen, instellingen voor volwassenenonderwijs en instellingen voor vormingswerk</noot>
         <noot nummer="2">Alfabetisering in eigen taal ter ondersteuning van het leren Nederlands en/of de eigen taal als instructietaal staat in Utrecht, Maastricht, Venlo, Hilversum, Roermond, Nijmegen, Den Bosch, Breda onder druk of is daar reeds afgeschaft</noot>
      </noten>
   </vragen>
   <antwoorden aantal="6">
      <antwoord nummer="1">In de vraag wordt een relatie gelegd tussen ROC-vorming en het niet langer meer een beroep kunnen doen op aanbod tot alfabetisering door professionele educatieve medewerkers. Deze relatie is niet aanwezig. Het proces van ROC-vorming zelf staat los van de planning van de onderwijsinhoud die ROC’s aanbieden. De planning van de educatie is in handen van de gemeenten. Het zijn de gemeenten die bepalen welke doelgroep en welk educatief aanbod prioriteit heeft in de regio. Door de vorming van Regionale Opleidingscentra wordt onder meer beoogd een groot aantal verschillende opleidingen aan te bieden en dit aanbod binnen een ROC op elkaar aan te laten sluiten. De nauwe samenwerking tussen beroepsonderwijs en educatie maakt het mogelijk opleidingstrajecten op maat aan te bieden. Dit maatwerkprincipe biedt voor allochtonen goede perspectieven. Daarin kan ook alfabetisering door educatieve medewerkers een rol spelen. Het is hierbij uiteraard de bedoeling dat allochtonen zo snel mogelijk in staat worden gesteld het Nederlands op zodanige wijze te beheersen, dat ze het onderwijs met vrucht kunnen volgen. </antwoord>
      <antwoord nummer="2">De landelijke ondersteuning van de educatie in eigen taal voor Turken en Marokkanen betrof activiteiten van het Landelijk Studie- en Ontwikkelingscentrum Volwasseneneducatie (SVE) in het kader van leerplanontwikkeling Turks en Arabisch. Deze activiteiten vonden veelal plaats op basis van verzoeken vanuit de basiseducatie. De vraag naar deze activiteiten is echter sterk teruggelopen. Mede gezien de overgang van een aanbod- naar een vraag gestuurde werkwijze en een sterkere nadruk op Nederlands als Tweede Taal bij SVE, heeft SVE besloten deze leerplanactiviteiten te staken. </antwoord>
      <antwoord nummer="3">De deelnemers die thans educatie volgen zijn niet meer, zoals enkele jaren geleden, voornamelijk afkomstig uit de traditionele herkomstlanden (Turkije en Marokko), maar zijn afkomstig uit vele verschillende landen. Binnen de educatie neemt het aantal groepen dat door middel van de eigen taal als instructietaal kan worden onderwezen dan ook af. Het gemeentelijk beleid ten aanzien van deze zeer gevarieerde doelgroep vraagt dus ook om wijzigingen ten opzichte van dat van enkele jaren geleden. </antwoord>
      <antwoord nummer="4">Er wordt in de volwasseneneducatie nog slechts zeer beperkt gealfabetiseerd in eigen taal. Voor zover de aansluiting van de alfabetisering in eigen taal naar het Nederlands aandacht behoeft is daar door het SVE in voorliggende jaren al veel materiaal voor ontwikkeld en kan deze activiteit als afgerond worden beschouwd. </antwoord>
      <antwoord nummer="5">Het onderwijs in eigen taal aan volwassenen kan een brugfunctie vervullen en om die reden is er in het verleden materiaal ontwikkeld voor met name Turks en Arabisch. De situatie ten opzichte van een aantal jaren geleden is echter veranderd. Er wonen in Nederland veel nationaliteiten met veel moedertalen, waardoor ook het onderwijsaanbod voor deze doelgroep aanpassingen behoeft. De uiteindelijke verantwoordelijkheid voor de planning van de educatie ligt overigens bij de gemeenten. </antwoord>
      <antwoord nummer="6">Het ondersteuningsaanbod is vraag gestuurd. Wanneer educatie- instellingen een ondersteuningsvraag hebben op het gebied van educatie in eigen taal, kunnen zij daarmee bijvoorbeeld naar de SVE en het IVIO. Het blijkt echter dat bij de educatie-instellingen deze vraag nauwelijks bestaat. </antwoord>
      <noten afkomstig="antwoord"/>
   </antwoorden>
</kvr>
