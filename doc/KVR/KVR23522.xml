<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klaas de Vries, Albayrak en Bussemaker (allen PvdA) aan de minister voor Vreemdelingenzaken en Integratie over mvv-aanvragen van Au Pairs. (Ingezonden 22 juni 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23522
</item>
         <item attribuut="Inhoud">Vragen over de termijn van afhandelen en het legestarief voor een vergunning voor verblijf van au pairs.</item>
         <item attribuut="Rubriek">Welzijn (Kinderopvang) Welzijn (Vreemdelingen en asielzoekers)</item>
         <item attribuut="Trefwoorden">Kinderopvang Vreemdelingen</item>
         <item attribuut="Vindplaats">Kamervragen met antwoord 2004-2005, nr. 2098, Tweede Kamer</item>
         <item attribuut="Vraagnr_bij_indiening">2040517080</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Klaas de Vries</persoon>
            <persoon partij="PvdA">Albayrak</persoon>
            <persoon partij="PvdA">Bussemaker</persoon>
         </item>
         <item attribuut="Datum_reaktie">2005-07-28</item>
         <item attribuut="Datum_indiening">2005-06-22</item>
         <item attribuut="Document-id">KVR23522</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4475" allpagenumbers="4475 4476" vetnummer="2040517080" code="0405tkkvr2098" lopendefooter="Tweede Kamer, vergaderjaar 2004–2005, Aanhangsel" filenaam="KVR23522" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2098" onderwerp="" indiendatum="2005-06-22">
         <vrager partij="PvdA" oorsprong="parlement">Klaas de Vries</vrager>
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Bussemaker</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-07-28">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is de stelling van het Au Pair Bureau House-o-Orange <voetnoot nummer="1"/>waar dat meer dan de helft van alle aanvragen voor een vergunning voor verblijf voor Au Pairs niet binnen de wettelijke termijn wordt afgehandeld? Zo neen, in hoeveel procent van de gevallen vindt behandeling wel binnen de wettelijke termijn plaats? </vraag>
      <vraag nummer="2">Bent u bereid, gezien het korte verblijf van Au Pairs in Nederland, de mvv-aanvragen van Au Pairs apart en met spoed te behandelen? Zo neen, waarom niet? </vraag>
      <vraag nummer="3">Deelt u de mening dat de verdere verhoging van de legestarieven voor onder andere Au Pairs per 1 juli a.s., de culturele uitwisseling van Au Pairs kan belemmeren? Bent u bereid met betrekking tot de mvv-aanvragen voor Au Pairs een verlaagd legestarief te hanteren, zoals dit ook in andere gevallen van culturele uitwisseling plaats vindt? Zo neen, waarom niet? </vraag>
      <noten afkomstig="vraag">
         <noot nummer="1">Deze vragen zijn gesteld naar aanleiding van een e-mail van House-o-Orange aan de PvdA-fractie</noot>
      </noten>
   </vragen>
   <antwoorden aantal="3">
      <antwoord nummer="1">Nee. Uit cijfers van de Immigratie- en Naturalisatiedienst (IND) blijkt dat: • 79% van de aanvragen om een verblijfsvergunning voor verblijf als au pair binnen de wettelijke termijn van zes maanden is afgehandeld, gerekend over de periode juni 2004 tot en met december 2004. In totaal zijn er over de genoemde periode 304 aanvragen voor verblijf als au pair ingediend; • 90% van de aanvragen om een verblijfsvergunning voor verblijf als au pair binnen de wettelijke termijn van zes maanden is afgehandeld over de periode januari 2005 tot en met juni 2005. In totaal zijn er over de genoemde periode 346 aanvragen om verblijf als au pair ingediend. De gegevens hebben betrekking op de periode vanaf juni 2004 omdat vanaf dat moment de IND zelfstandig de aanvragen voor verblijf als au pair afhandelt. </antwoord>
      <antwoord nummer="2">Op dit moment bestaat er voor bedrijven, onderwijsinstellingen en culturele uitwisselingsorganisaties de mogelijkheid, onder bepaalde voorwaarden, gebruik te maken van de verkorte mvv-procedure. Uit de aard van de verkorte mvv-procedure waarbij criteria gelden die duidelijk en eenvoudig (en daardoor snel) te toetsen zijn. Om dit uitgangspunt te bewaken geldt onder andere dat het bedrijf, de onderwijsinstelling of culturele uitwisselingsorganisatie op voorhand aan een aantal voorwaarden moet voldoen. Om te worden toegelaten tot de verkorte mvv-procedure geldt voor bijvoorbeeld culturele uitwisselingsorganisaties dat deze solvabel moeten zijn en per jaar tenminste tien mvv-aanvragen moeten indienen die ook ingewilligd worden. Daarnaast dienen de culturele uitwisselingsorganisaties garant te staan dat de vreemdeling voldoet aan de voorwaarden van het beleid en zij de eventuele financiële gevolgen van het verblijf van de vreemdeling op zich nemen. Voor de au pair gelden bovengenoemde omstandigheden niet. Voor de au pair geldt immers dat het gastgezin garant staat voor de vreemdeling en dat het gastgezin, net als uiteraard de au pair, moet voldoen aan de voorwaarden van het beleid. Omdat elk gastgezin derhalve individueel moet worden beoordeeld, en niet voorafgaande aan de aanvraag kan worden getoetst, kunnen gastgezinnen geen gebruik maken van de verkorte mvv-procedure. Wel benadruk ik hier overigens dat bij mvv-aanvragen het uitgangspunt is dat deze binnen de relatief korte termijn van drie maanden door de IND worden afgehandeld. </antwoord>
      <antwoord nummer="3">Nee, deze mening deel ik niet. Vanaf 1 juli 2005 betaalt de au pair voor een aanvraag om een geldige machtiging tot voorlopig verblijf (mvv) € 433,00 en voor een verblijfsvergunning met mvv € 188,00. In totaal gaat het hier om een bedrag van € 621,00. Vóór 1 juli 2005 betaalde de au pair voor de mvv-aanvraag en verblijfsvergunning een bedrag van € 480,00, een verschil van € 141,00. Hoewel ik onderken dat deze verhoging in een aantal gevallen een rol zou kunnen spelen bij de keuze voor Nederland, ben ik niet van oordeel dat de verhoging een zodanig grote belemmering vormt dat de au pair niet langer in Nederland zou kunnen of willen verblijven. De au pair die daadwerkelijk geïnteresseerd is in de Nederlandse samenleving en cultuur zal nog steeds op relatief eenvoudige wijze toelating kunnen verkrijgen. Ter onderbouwing hiervan wijs ik nog graag op het feit dat de verhoging van de tarieven per 1 mei 2002 en per 1 januari 2003 geen significante daling van het aantal aanvragen om verblijf als au pair in de betreffende jaren hebben opgeleverd. Ik zie dan ook niet dat er een significante daling zal optreden als gevolg van de verhoging van de legestarieven per 1 juli 2005. Er bestaat voor mij geen aanleiding het tarief voor een mvv-aanvraag in het kader van verblijf als au pair te verlagen. Zoals ik de Kamer al heb geantwoord naar aanleiding van vragen van het lid Dijsselbloem (PvdA) (ingezonden op 3 mei 2005, nr. 2040514180), zijn de nieuwe legestarieven gebaseerd op de behandelkosten. Om deze reden is het tarief voor een verblijfsvergunning verleend nadat een mvv is afgegeven, aanzienlijk verlaagd. Daarnaast zou een verlaging van de legestarieven voor verblijf als au pair betekenen dat de legestarieven voor andere categorieën vreemdelingen zou moeten verhoogd. Voor de goede orde merk ik op dat het verlaagde legestarief voor verblijf in het kader van de uitwisselingsprogramma’s met Canada, Australië en Nieuw Zeeland (zgn. Workers Holiday Program en Workers Holiday Scheme) niet kan gelden voor de vreemdeling die als au pair in Nederland wil verblijven. Het betreft hier nu eenmaal bilaterale programma’s tussen landen die streven naar het bevorderen van betrekkingen en nauwe samenwerking en jongeren de mogelijkheid willen bieden elkaars cultuur en algemene leefwijze te leren waarderen. De keuze een verlaagd tarief voor deze specifieke groep jongeren te hanteren komt voort uit dit streven. </antwoord>
      <noten afkomstig="antwoord"/>
   </antwoorden>
</kvr>
