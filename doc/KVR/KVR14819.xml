<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Financiën over distributiepunten voor euromunten. (Ingezonden 7 december 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14819
</item>
         <item attribuut="Inhoud">Vragen over de distributie van consumentpakketjes euromunten (de 25-gulden-pakketten) en berichten over het tekort aan eurokits op het platteland.</item>
         <item attribuut="Rubriek">Geld (Munten en bankbiljetten) Geld (Wisselkoersen / valuta)</item>
         <item attribuut="Trefwoorden">EMS Munten Valuta</item>
         <item attribuut="Vindplaats">Kamervragen met antwoord 2001-2002, nr. 432, Tweede Kamer</item>
         <item attribuut="Vraagnr_bij_indiening">2010203400</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2001-12-20</item>
         <item attribuut="Datum_indiening">2001-12-07</item>
         <item attribuut="Document-id">KVR14819</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="901" allpagenumbers="901 902" vetnummer="2010203400" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14819" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="432" onderwerp="" indiendatum="2001-12-7">
         <vrager partij="PvdA" oorsprong="parlement">Crone</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2001-12-20">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Herinnert u zich dat u tijdens het Algemeen Overleg met de vaste commissie voor Financiën van 22 november heeft toegezegd te zoeken naar distributiepunten voor het resterende miljoen consumentpakketjes euromunten (de 25 gulden-pakketten)? </vraag>
      <vraag nummer="2">Heeft uw zoektocht resultaat opgeleverd? </vraag>
      <vraag nummer="3">Mochten de muntpakketjes zoals wordt verwacht in een kort tijdsbestek uitverkocht raken, bijvoorbeeld voor 24 december, bent u dan bereid nieuwe pakketjes te vervaardigen en te verkopen om aan de behoefte aan wisselgeld te voldoen? </vraag>
      <vraag nummer="4" voetnoot="1 2">Bent u op de hoogte van de berichten «Tekort aan eurokits op platteland» <voetnoot nummer="1"/>en «Helemaal naar de grote stad voor een eurokit»? <voetnoot nummer="2"/>Waarom kan DNB niet aan het verzoek van de banken om extra eurokits voldoen? </vraag>
      <vraag nummer="5">Deelt u de mening dat een wijziging van de verdeelsleutel die door DNB is gehanteerd dit probleem oplost en de burgers in deze gemeenten tegemoet komt? Wat gaat u hieraan doen? </vraag>
      <vraag nummer="6">Overweegt men in België nog steeds om voor 1 januari eurobiljetten in een «test» met betaalautomaten in omloop te brengen en daarmee toch beperkt te frontloaden? </vraag>
      <vraag nummer="7">Tenslotte, wilt u de dank voor de waardebonnen voor de eurokits die ik thuis heb ontvangen, ook overbrengen aan de andere leden van het kabinet? </vraag>
      <noten afkomstig="vraag">
         <noot nummer="1" datum="2001-11-27" bron="Algemeen Dagblad">Algemeen Dagblad, 27 november 2001</noot>
         <noot nummer="2" datum="2001-11-27" bron="Trouw">Trouw, 27 november 2001</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. De afgelopen weken heeft De Nederlandsche Bank (DNB) additionele maatregelen getroffen om een aantal nagekomen bestellingen alsnog uit te kunnen leveren. Zo is bijvoorbeeld een groep supermarkten die op individuele basis nog 125 000 consumentenpakketten hadden besteld nog via het TPG-rembours traject bediend. Verder is een additionele order voor 250 000 pakketten van een grote supermarktketen via speciaal waardevervoer bezorgd. Op 18 december was in het Opslag- en Distributiecentrum (ODC) nog een voorraad van circa een half miljoen consumentenpakketten aanwezig waarvoor geen bestelling was geplaatst. Mogelijk wordt deze voorraad de komende week ook nog uitgeleverd. </antwoord>
      <antwoord nummer="3">Nee. Extra productie van consumentenpakketten is niet meer mogelijk. Het knelpunt zat (en zit) hem ook niet zo zeer in de productie, maar in nog beperkte distributiemogelijkheden als gevolg van (te) late bestellingen. Voor het soepel verlopen van de euro-omwisseling is de te verspreide hoeveelheid van circa 9 miljoen consumentenpakketten – met daarin ruim 280 miljoen euromunten – ruim voldoende (tel hier nog bij op de ruim 100 miljoen euromunten die via de gratis eurokit zijn verspreid). Ter vergelijking: in de huidige situatie bevinden zich naar schatting van DNB circa 300 miljoen guldenmunten in de portemonnees van het publiek. In combinatie met de 1,3 mld euromunten waarmee banken en toonbankinstellingen eind december zullen zijn gefrontload is de economie derhalve in ruime mate van wisselgeld voorzien. </antwoord>
      <antwoord nummer="4">Ja, ik heb kennis genomen van de gesignaleerde noden in Neede. Zoals eerder aan uw Kamer gemeld, zijn er 16,3 miljoen eurokits geproduceerd. In eerste instantie zijn er 15,9 miljoen eurokits over de distributiepunten verspreid. Shell, HEMA en Combi (in totaal goed voor 9 miljoen eurokits) houden een deel van hun voorraad op een centraal punt achter de hand t.b.v. herbevoorrading van de eigen afhaalpunten met eurokits, afhankelijk van de lokale behoefte. De banken hebben niet voor dit systeem van herbevoorrading gekozen en verdelen de bestelde 6,9 miljoen eurokits direct over hun filialen o.b.v. ervaringsgegevens over de aanloop van klanten. Er is bij mijn weten geen sprake van een verzoek van banken om meer eurokits, mogelijk handelt het hier om een verzoek van een lokale vestiging van een bank aan de hoofdbank. Dit is evenwel een interne bankaangelegenheid. DNB houdt nog een beperkte centrale voorraad (0,4 mln) aan waaruit de distribuerende partijen in «noodgevallen» kunnen putten. Er is op dit moment echter geen noodzaak voor DNB om banken van extra eurokits te voorzien. Op 17 december had overigens reeds 60% van de circa 15 miljoen gerechtigden zonder problemen een eurokit opgehaald bij één van de distributiepunten. </antwoord>
      <antwoord nummer="5">Nee. Er is geen aanleiding om de gehanteerde systematiek te wijzigen. De verdeling van de eurokits over de distributiepunten is in overleg tussen de distribuerende partijen en DNB tot stand gekomen. Nederland is voor de distributie van de eurokit ingedeeld in 1.274 verzorgingsgebieden. Mede op aandringen van de distribuerende partijen is daarbij uitgegaan van ervaringsgegevens over de aanloop van klanten: de verdeling vindt dus niet alleen plaats op basis van woonplaats maar ook op basis van normaal winkelgedrag. Uitgangspunt is namelijk dat de consument naast zijn «loopje in de buurt» ook een «economisch loopje» (werk/boodschappen) heeft. Daarom zijn er eurokits voor bewoners van dunner bevolkte gebieden in dichter bevolkte gebieden neergelegd. M.a.w. in een aantal (m.n. kleine) plaatsen liggen minder eurokits dan er rechthebbende inwoners zijn, aangezien er rekening mee is gehouden dat de inwoners hun boodschappen doen in omliggende (grotere) plaatsen. Het publiek wordt gericht geïnformeerd over het dichtstbijzijnde nog beschikbare afhaalpunt binnen acceptabele reisafstand. Dit gebeurt via de NFE-website www.euro.nl en een Voice Respons Systeem (VRS) op de Eurolijn (0800-1521). </antwoord>
      <antwoord nummer="6">Van een dergelijk Belgisch voorstel is in de afgelopen Eurogroep/Ecofin bijeenkomsten niets gebleken. Naar ik begrijp heeft de Belgische minister Reynders zich op 18/12 voor het Europees Parlement op persoonlijke titel voorstander getoond van het enkele uren vóór middernacht op 31/12 verspreiden van eurobiljetten via geldautomaten. Deze stellingname vind ik om uiteenlopende redenen onbegrijpelijk. De ECB staat, zoals bekend, deze frontloading ook niet toe. In Nederland zal hoe dan ook geen sprake zijn van het vóór 0.00 uur distribueren van eurobiljetten. Veel automaten zijn om veiligheidsredenen (vuurwerk) op oudejaarsnacht ook met kappen afgesloten. Vandaar dat in de publieke communicatie ook wordt aangehouden dat alle geldautomaten vanaf 1 januari 12.00 uur beschikbaar zijn voor opname van eurobiljetten. </antwoord>
      <antwoord nummer="7">Het verheugt mij dat de eurokit ook in huize Crone in goede aarde is gevallen. </antwoord>
      <noten afkomstig="antwoord"/>
   </antwoorden>
</kvr>
