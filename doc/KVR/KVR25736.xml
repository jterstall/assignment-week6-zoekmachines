<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over de berechting van Charles Taylor. (Ingezonden 24 april 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25736
</item>
         <item attribuut="Inhoud">Vanuit veiligheidsoverwegingen zou gekozen worden om Taylor in Den Haag te berechten. Is het niet wenselijker, gezien de ervaringen elders, dat verdachte oorlogsmisdadigers juist in de eigen regio te berechten?</item>
         <item attribuut="Rubriek">Staats- en bestuursrecht (Internationale rechtsorde) Veiligheidsbeleid en defensie (Oorlogsstrafrecht)</item>
         <item attribuut="Trefwoorden">Internationaal strafrecht Liberia Oorlogsmisdrijven</item>
         <item attribuut="Vindplaats">Kamervragen met antwoord 2005-2006, nr. 1585, Tweede Kamer</item>
         <item attribuut="Vraagnr_bij_indiening">2050612160</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2006-06-06</item>
         <item attribuut="Datum_indiening">2006-04-24</item>
         <item attribuut="Document-id">KVR25736</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3383" allpagenumbers="3383 3384" vetnummer="2050612160" code="0506tkkvr1585" lopendefooter="Tweede Kamer, vergaderjaar 2005–2006, Aanhangsel" filenaam="KVR25736" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1585" onderwerp="" indiendatum="2006-04-24">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="6 juni 2006), zie ook Aanhangsel Handelingen nr. 1492, vergaderjaar 2005–2006">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Welke precieze veiligheidsoverwegingen verzetten zich tegen het berechten van Charles Taylor in Freetown? Hoe verhoudt zich dit tot de mogelijke repercussies in Liberia en eventuele andere buurlanden? Wie heeft deze veiligheidsanalyse gemaakt? </vraag>
      <vraag nummer="2" voetnoot="1">Is het niet wenselijk, gezien de ervaringen elders, dat verdachte oorlogsmisdadigers juist in de eigen regio worden berecht? <voetnoot nummer="1"/>Welke afweging is daarbij gemaakt? Door wie en hoe? </vraag>
      <vraag nummer="3">Hoe wordt omgegaan met de gevoelens van slachtoffers, die vinden dat een berechting van Taylor in Den Haag betekent dat hij veel luxueuzer wordt behandeld dan andere verdachte oorlogsmisdadigers? Wat zijn de extra kosten van een detentie in Den Haag? </vraag>
      <vraag nummer="4">In hoeverre zijn de Verenigde Naties en de lokale autoriteiten in staat Charles Taylor in Freetown te bewaken? Is daarbij versterking nodig? </vraag>
      <vraag nummer="5">Wat is de stand van zaken met betrekking tot eventuele berechting van Taylor in Nederland? </vraag>
      <noten afkomstig="vraag">
         <noot nummer="1" datum="2006-04-17" bron="Zie ook Int. Herald Tribune">Zie ook Int. Herald Tribune, 17 april 2006, pagina 8</noot>
      </noten>
   </vragen>
   <antwoorden aantal="5">
      <antwoord nummer="1">In het verzoek van het Speciale Hof voor Sierra Leone (SCSL) aan de Nederlandse regering om Charles Taylor in Nederland te mogen berechten stelt de president van het SCSL dat «veiligheid en overwegingen die verband houden met de stabiliteit in de regio de berechting van Taylor in Freetown onmogelijk maken». De Veiligheidsraad deelt deze mening, zo blijkt uit de besprekingen over de resolutie die de Raad momenteel over deze zaak voorbereidt. Ook Afrikaanse landen uit de regio, waaronder Sierra Leone en Liberia, pleiten om dezelfde redenen voor berechting van Taylor buiten de regio. De secretaris-generaal van de Verenigde Naties constateert in een recent rapport (S/2006/269) dat het contingent VN-troepen dat belast is met de bescherming van het SCSL de situatie tot nu toe onder controle heeft, maar dat er een groeiende zorg is dat de thans bij het Hof lopende zaken en de overdracht van Taylor aan het Hof tot mogelijke veiligheidsincidenten kunnen leiden. Sindsdien zijn in Freetown enkele personen gearresteerd op verdenking van plannen om Taylor te bevrijden. Tenslotte verwijs ik u naar mijn brief van 7 april jl. (Kamerstuk 2005–2006 28 498, nr. 14) waarin wordt aangegeven dat Taylor nog steeds aanhang heeft onder de bevolking in de regio. </antwoord>
      <antwoord nummer="2">Berechting van verdachte oorlogsmisdadigers in de eigen regio heeft inderdaad belangrijke voordelen. Er kunnen echter redenen zijn waarom dit niet wenselijk of mogelijk is. Zoals aangegeven in het antwoord op vraag 1 is in het geval van Charles Taylor door het SCSL geconstateerd dat overwegingen van veiligheid en stabiliteit in de regio zich tegen zijn berechting door het SCSL in Freetown verzetten. Ook anderen, waaronder landen in de regio, hebben aangedrongen op berechting buiten de regio. Overigens heeft het SCSL in eerste instantie ook het Rwanda-tribunaal (ICTR), gevestigd in Arusha (Tanzania), benaderd met het verzoek om de berechting van Taylor te faciliteren. Het ICTR zag daartoe geen mogelijkheden. Gelet op het bovenstaande heeft de Nederlandse regering aangegeven onder voorwaarden te willen meewerken aan het verzoek van het SCSL om Taylor in Nederland te berechten. </antwoord>
      <antwoord nummer="3">Het is niet aan de Nederlandse regering, maar aan het SCSL om te bepalen hoe het beste met de gevoelens van de slachtoffers kan worden omgegaan. De extra kosten van berechting van Taylor in Nederland zullen naar verwachting aanzienlijk zijn. Het SCSL heeft aangekondigd deze kosten te zullen opnemen in de algemene begroting van het Hof. </antwoord>
      <antwoord nummer="4">Het SCSL in Freetown, waar Taylor momenteel is gedetineerd, wordt bewaakt door een contingent van de VN-vredesmissie in Liberia (UNMIL). Een snelle interventiemacht van UNMIL is in staat van paraatheid in Liberia om indien nodig steun te verlenen. De VN heeft recentelijk een verzoek gericht tot VN-lidstaten om een gemechaniseerd infanteriebataljon beschikbaar te stellen ten behoeve van UNMIL en het SCSL. Zie ook het antwoord op vraag 1. </antwoord>
      <antwoord nummer="5">Zoals ik in mijn brief van 7 april jl. (Kamerstuk 2005–2006, 28 498, nr. 14) uiteenzette, heeft Nederland drie voorwaarden gesteld aan de komst van Taylor naar Nederland. Inmiddels is aan de eerste voorwaarde, voldoende juridische basis voor de berechting van Taylor in Nederland in de vorm van een resolutie van de Veiligheidsraad, zo goed als voldaan. Een concept-Veiligheidsraadresolutie is gereed. Verder is ook een Memorandum of Understanding gesloten tussen het SCSL en het Internationaal Strafhof over het gebruik van de faciliteiten van het Strafhof (onder meer celruimte en rechtszaal), eveneens een voorwaarde van Nederland. Op dit moment is er echter nog geen land gevonden dat de garantie wil geven Taylor op te nemen na zijn berechting. Hierover vindt nog overleg plaats. </antwoord>
      <noten afkomstig="antwoord"/>
   </antwoorden>
</kvr>
