<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Onderwijs, Cultuur en Wetenschappen, dhr. Van der Ploeg, over een fusie tussen Omroep Limburg TV en TV 8 Limburg. (Ingezonden 29 juni 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9794
</item>
         <item attribuut="Inhoud">Vragen naar aanleiding van het bericht in Trouw van 22 juni 1999 dat de publieke Omroep Limburg TV en de commerciele TV 8 Limburg gaan fuseren.</item>
         <item attribuut="Rubriek">Bedrijfsleven en industrie (Concentraties) Communicatie, media en informatievoorziening (Omroepen)</item>
         <item attribuut="Trefwoorden">Concentraties Regionale omroepen</item>
         <item attribuut="Vindplaats">Kamervragen met antwoord 1998-1999, nr. 1751, Tweede Kamer</item>
         <item attribuut="Vraagnr_bij_indiening">2989915330</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1999-07-14</item>
         <item attribuut="Datum_indiening">1999-06-29</item>
         <item attribuut="Document-id">KVR9794</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3509" allpagenumbers="3509 3510" vetnummer="2989915330" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9794" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1751" onderwerp="" indiendatum="1999-06-29">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="1999-07-14">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het u bekend dat de publieke Omroep Limburg TV en de commerciële TV 8 Limburg gaan fuseren? <voetnoot nummer="1"/>
      </vraag>
      <vraag nummer="2">Ontstaat er door deze fusie niet het risico dat de in de publieke omroep geïnvesteerde middelen dienstbaar worden gemaakt aan commerciële doelen? Zo ja, is dit niet in strijd met de letter en de geest van de Mediawet? Zo neen, hoe denkt u dit te garanderen? </vraag>
      <vraag nummer="3">Verwacht u dat er op termijn meer fusies zullen ontstaan tussen regionale commerciële en publieke omroepen? Zo ja, vindt u dit een wenselijke ontwikkeling? </vraag>
      <noten afkomstig="vraag">
         <noot nummer="1" datum="1999-06-22" bron="Trouw">Trouw, 22 juni 1999</noot>
      </noten>
   </vragen>
   <antwoorden aantal="3">
      <antwoord nummer="1">Mij is bekend dat de afgelopen maanden overleg heeft plaatsgevonden tussen Stichting Omroep Limburg (publieke regionale omroep) en TV8 Limburg (private regionale televisie) inzake publiekprivate samenwerking (pps). Een dergelijke samenwerking is mogelijk binnen de grenzen van de Mediawet. Toetsing van een beoogde pps aan de relevante wettelijke bepalingen geschiedt door het Commissariaat voor de Media. Het Commissariaat heeft na grondig onderzoek met de Limburgse samenwerkingsconstructie ingestemd, maar daar wel nadere voorwaarden aan verbonden, die door betrokken partijen zijn geaccepteerd. Met ingang van 29 juni jl. is men in Limburg met die nieuwe constructie van start gegaan. </antwoord>
      <antwoord nummer="2" voetnoot="1">Op zichzelf is bij iedere pps het risico aanwezig dat publieke middelen dienstbaar worden gemaakt aan commerciële doelen («dienstbaar zijn aan winst door derden» zoals dat heet in de Mediawet). Het is precies om die reden dat een beoogde pps-constructie grondig wordt onderzocht door het Commissariaat voor de Media. Het verbod op dienstbaarheid aan winst door derden, zoals geformuleerd in artikel 55 Mw, vormt een hoeksteen van het publieke omroepbestel. Dat verbod geldt voor alle publieke omroepinstellingen, zowel op landelijk niveau als op regionaal en lokaal niveau. Andere relevante bepalingen zijn in dit verband artikel 48 Mw (programmatische autonomie van een publieke omroepinstelling) en artikel 57 Mw (hoofdtaak en nevenactiviteiten van een publieke omroepinstelling). Het Commissariaat voor de Media heeft mij bij brief van 15 juni jl. in kennis gesteld van zijn bevindingen inzake de beoogde samenwerkingsconstructie in Limburg. Een afschrift van die brief gaat als bijlage bij deze beantwoording. <voetnoot nummer="1"/>Kortheidshalve moge ik daarnaar verwijzen. Bijzondere aandacht vraag ik voor de voorwaarden die het Commissariaat aan zijn toestemming heeft verbonden; op blz. 11 van de bijlage worden die voorwaarden kort samengevat. Betrokken partijen hebben deze voorwaarden aanvaard. Naast deze toetsing van de pps-constructie door het Commissariaat vindt er nog een tweede, separate toetsing plaats door mijn departement. Die heeft betrekking op het bedrijfsplan en de bijbehorende meerjarenbegroting. De toets vindt plaats vanwege het beroep dat de provincie Limburg doet op de zogeheten matchinggelden, die mijn voorganger in 1996 voor een periode van 5 jaar beschikbaar heeft gesteld ten behoeve van publieke regionale televisie. Daarbij wordt de meerjarenbegroting getoetst op deugdelijkheid en doelmatigheid. Voorts wordt nagegaan of voldaan wordt aan de overige matchingvoorwaarden: samenwerking met de landelijke publieke omroep op programmatisch terrein alsmede op gebied van reclame-verkoop. Deze tweede toets vormt een extra garantie, dat op zorgvuldige wijze wordt omgegaan met de publieke middelen die bij de regionale omroep in Limburg in het geding zijn. Ik hecht aan een dergelijke zorgvuldigheid, temeer daar een deugdelijke financiering van groot belang is voor de continuïteit van publieke regionale omroep in Limburg. </antwoord>
      <antwoord nummer="3">Ik ga er van uit dat voor het merendeel van de regionale omroepen geen wijziging optreedt in de thans bestaande situatie. De meeste regionale tv-zenders opereren op puur publieke basis, structureel gefinancierd uit publieke middelen. Uitzonderingen op die regel zijn TV-West en TV-Rijnmond in Zuid-Holland, waarvan de pps-constructie destijds eveneens door het Commissariaat is getoetst. De provincie Noord-Holland heeft onlangs besloten om publieke regionale televisie in te voeren en ziet af van een pps-constructie. Utrecht is vooralsnog de enige provincie zonder regionale televisie. In Noord-Brabant zijn twee regionale tv-zenders actief: Omroep Brabant TV (publiek) en TV8 Brabant (privaat). Ik heb begrepen dat tussen deze beide zenders overleg gaande is over eventuele samenwerking. Het spreekt vanzelf dat ook een pps-constructie in die provincie zal worden onderworpen aan bovengenoemde zorgvuldige toetsingen door het Commissariaat voor de Media en mijn departement. De vraag of ik een eventuele toename van pps-constructies een wenselijke ontwikkeling vind, beantwoord ik neutraal: ik hecht belang aan een adequate en toekomst-vaste vervulling van de publieke omroepfunctie op regionaal niveau. De praktijk van de afgelopen jaren wijst uit, dat een de deugdelijke, structurele financiering uit publieke middelen daarbij een noodzakelijke voorwaarde is. Publiek-private samenwerking kan op zichzelf te verenigen zijn met het vervullen van die publieke functie, op voorwaarde dat zorgvuldig de hand wordt gehouden aan de grenzen die de Mediawet aan een dergelijke samenwerking stelt. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
