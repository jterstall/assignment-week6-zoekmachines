<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verspaget (PvdA) over de gevangen genomen Nigeriaanse milieuactivisten. (Ingezonden 7 juni 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3376
</item>
         <item attribuut="Inhoud">Betreft vragen over de gevangenneming van Ogoni's.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Mensenrechten Nigeria</item>
         <item attribuut="Vindplaats">Kamervragen met antwoord 1995-1996, nr. 1392, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Verspaget</persoon>
         </item>
         <item attribuut="Datum_reaktie">1996-07-01</item>
         <item attribuut="Datum_indiening">1996-06-07</item>
         <item attribuut="Document-id">KVR3376</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2829" allpagenumbers="2829 2830" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1392" onderwerp="" indiendatum="1996-06-7">
         <vrager partij="PvdA" oorsprong="parlement">Verspaget</vrager>
         <vraagt-aan/>
      </vraagdata>
      <antwoorddata antwoorddatum="1996-07-1">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de berichten, dat de 19 Nigeriaanse milieuactivisten die sinds mei 1994 gevangen zitten, worden gemarteld en in erbarmelijke omstandigheden in de gevangenis van Port Harcourt zitten opgesloten? <voetnoot nummer="1"/>
      </vraag>
      <vraag nummer="2">Wilt u zich, zomogelijk samen met de andere EU-landen, inzetten voor een humane behandeling van deze gevangenen, een eerlijke rechtsgang en, als er sprake is van ongegronde detentie, voor spoedige vrijlating? </vraag>
      <vraag nummer="3">Bent u bereid te bevorderen, dat medewerkers van de Nederlandse ambassade en vertegenwoordigers van het Rode Kruis deze gevangenen gaan bezoeken? </vraag>
      <vraag nummer="4">Wilt u tevens nagaan of er thans nog mensen gevangen zitten die rond het bezoek van de VN-missie in april zonder aanklacht zijn opgepakt, teneinde te voorkomen dat zij zouden spreken met de VN-vertegenwoordigers? Wilt u aandringen op hun vrijlating? </vraag>
      <noten afkomstig="vraag">
         <noot nummer="2"/>
         <noot nummer="1" datum="1996-04-16" bron="Amnesty International, persbericht">Amnesty International, persbericht, 16 april 1996</noot>
         <noot nummer="2">Idem + UNPO report on the UN visit</noot>
      </noten>
   </vragen>
   <antwoorden aantal="4">
      <antwoord nummer="1">Uit verschillende bronnen, te weten langs diplomatieke kanalen, van de kant van de Verenigde Naties, niet-gouvernementele organisaties als Amnesty International, alsmede internationale media, hebben mij identieke berichten bereikt. </antwoord>
      <antwoord nummer="2">Van de kant van de EU-lidstaten wordt bij voortduring bij de Nigeriaanse autoriteiten aangedrongen op eerlijke berechting en humane behandeling van gevangenen, onder wie ook de in de onderhavige vragen bedoelde Ogoni’s. Voor wat de rechtsgang aangaat kan ik nog vermelden dat het Ogoni «Civil Disturbances Tribunal», dat in november 1995 de doodvonnissen jegens Ken Saro-Wiwa en diens acht medestanders heeft gewezen, en dat aanvankelijk ook met de berechting van deze negentien Ogoni’s was belast, in januari van dit jaar is ontbonden. De Nigeriaanse autoriteiten hebben op 21 mei jl., naar aanleiding van het bezoek van de op verzoek van de Secretaris-Generaal van de Verenigde Naties ingestelde fact finding mission aan Nigeria, laten weten dat de «Civil Disturbances Act» (Decreet no. 2 van 1984) zal worden gewijzigd en dat de zaken tegen alle personen die zich op het ogenblik krachtens dat decreet in detentie bevinden, zullen worden herzien. </antwoord>
      <antwoord nummer="3">Reeds zijn en worden, zowel in EU-verband als bilateraal, pogingen ondernomen teneinde bezoeken aan deze gevangenen mogelijk te maken. Dienaangaande vindt ondermeer in EU-kader overleg plaats. Een moeilijkheid daarbij is, dat buitenlandse diplomaten in de regel geen toestemming krijgen om Nigeriaanse gevangen te bezoeken. Het ligt in het voornemen dat krachtens de, op Nederlands initiatief tot stand gekomen resolutie tijdens de 52e bijeenkomst van de Mensenrechtencommissie van de VN waarin Nigeria krachtig is veroordeeld, de speciale rapporteurs van de VN voor onafhankelijke rechtspraak en voor willekeurige en standrechtelijke executies alsmede de VN-werkgroep arbitraire detentie Nigeria zullen bezoeken. Een tijdstip daartoe moet nog worden vastgesteld. </antwoord>
      <antwoord nummer="4">Zoals vermeld sub 2 van mijn antwoord op eerdere vragen van de Geachte Afgevaardigde Verspaget (aanhangsel van de Handelingen, vergaderjaar 1995–1996, no. 1052), heeft de betrokken VN-missie in april jl. kunnen spreken met een delegatie van de «Movement for the Survival of the Ogoni People» (MOSOP). Overigens zijn volgens de gegevens die mij nadien hebben bereikt, personen die rond de komst van genoemde missie werden gearresteerd, inmiddels weer vrijgelaten. </antwoord>
      <noten afkomstig="antwoord"/>
   </antwoorden>
</kvr>
