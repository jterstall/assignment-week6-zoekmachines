<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Heemskerk (PvdA) aan de minister van Justitie over het tussentijds opzeggen van verzekeringen. (Ingezonden 31 oktober 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26877
</item>
         <item attribuut="Inhoud">Vragen over de voorwaarden tot opzeggen van een verzekering voor zowel de verzekeraar als de verzekeringnemer.</item>
         <item attribuut="Rubriek">Bedrijfsleven en industrie (Bank- en verzekeringswezen)</item>
         <item attribuut="Trefwoorden">Verzekeringen</item>
         <item attribuut="Vindplaats">Kamervragen met antwoord 2006-2007, nr. 426, Tweede Kamer</item>
         <item attribuut="Vraagnr_bij_indiening">2060702240</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Heemskerk</persoon>
         </item>
         <item attribuut="Datum_reaktie">2006-12-06</item>
         <item attribuut="Datum_indiening">2006-10-31</item>
         <item attribuut="Document-id">KVR26877</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="919" allpagenumbers="919 920" vetnummer="2060702240" code="0607tkkvr426" lopendefooter="Tweede Kamer, vergaderjaar 2006–2007, Aanhangsel" filenaam="KVR26877" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="426" onderwerp="" indiendatum="2006-10-31">
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-12-6">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Hellevoetse tussenpersoon botst met RVS over tussentijdse opzeggingen»? <voetnoot nummer="1"/>
      </vraag>
      <vraag nummer="2" voetnoot="2">Kunt u bevestigen dat het sinds 1 januari 2006 van kracht zijnde nieuwe verzekeringsrecht <voetnoot nummer="2"/>uitgaat van gelijke opzegrechten bij schadeverzekeringen voor beide contractspartijen? Welke «gronden» worden bedoeld in de slotzin van artikel 7:940 derde lid van het Burgerlijk Wetboek? </vraag>
      <vraag nummer="3">Welke gronden zijn van dien aard dat opzegging door de verzekeraar gerechtvaardigd is? </vraag>
      <vraag nummer="4">Valt een polisbepaling dat de verzekeraar de verzekering mag opzeggen binnen een zekere termijn na een melding respectievelijk na afhandeling van een schade binnen deze gronden? </vraag>
      <vraag nummer="5">Kunt u bevestigen dat de opzegging door de verzekeraar voor de verzekeringnemer veel ingrijpender gevolgen heeft dan de opzegging door de verzekeringnemer? Moet dit aspect door de verzekeraar worden betrokken in de afweging van de omstandigheden? </vraag>
      <vraag nummer="6">Geldt de voorwaarde, dat de verzekering alleen tussentijds opzegbaar is als daartoe een voldoende zwaarwegende grond bestaat, ook voor de verzekeringnemer? Zo ja, welke gronden zijn van dien aard dat opzegging door de verzekeringnemer gerechtvaardigd is? </vraag>
      <vraag nummer="7">Is het feit dat de verzekeraar zich de bevoegdheid toekent om het contract tegen de jaarlijkse hoofdpremievervaldatum op te zeggen, terwijl de verzekeringnemer slechts het recht heeft om de verzekering op te zeggen tegen de contractvervaldatum (bij langjarige contracten) niet in strijd met artikel 7:940 derde lid van het Burgerlijk Wetboek? </vraag>
      <noten afkomstig="vraag">
         <noot nummer="1" datum="2006-05-5" bron="AssurantieMagazine">AssurantieMagazine, 5 mei 2006</noot>
         <noot nummer="2" titel="Indien de verzekeraar zich de bevoegdheid voorbehoudt de overeenkomst tussentijds op te zeggen, komt de verzekeringnemer een gelijke bevoegdheid toe">zie artikel 7:940 derde lid van het Burgerlijk Wetboek: «Indien de verzekeraar zich de bevoegdheid voorbehoudt de overeenkomst tussentijds op te zeggen, komt de verzekeringnemer een gelijke bevoegdheid toe»</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In het nieuwe verzekeringsrecht is ernaar gestreefd te voorkomen dat de verzekeringnemer minder opzeggingsrechten heeft dan de verzekeraar. Daartoe bepaalt artikel 7:940 BW, dat behalve op schadeverzekeringen ook van toepassing is op sommenverzekeringen, in lid 3, eerste volzin: «Indien de verzekeraar de bevoegdheid heeft bedongen de overeenkomst tussentijds op te zeggen, komt de verzekeringnemer een gelijke bevoegdheid toe». Met deze bepaling wordt voorkomen dat de verzekeraar in bepaalde omstandigheden wél tot opzegging over kan gaan maar de verzekeringnemer niet. De bepaling brengt niet mee dat de opzegrechten in alle opzichten gelijk zijn. De bepaling staat er niet aan in de weg dat een verzekeringnemer in bepaalde omstandigheden tot opzegging kan overgaan, waar dat niet geldt voor de verzekeraar. Zo is slechts de verzekeringnemer bevoegd tot opzegging in het geval dat de verzekeringsvoorwaarden ten nadele van de verzekeringnemer of de tot uitkering gerechtigde worden gewijzigd (artikel 940 lid 4). Voorts houdt artikel 940 lid 5 een beperking in die om voor de hand liggende redenen slechts voor de verzekeraar geldt: een beëindiging van een persoonsverzekering is de verzekeraar niet toegestaan op grond van verzwaring van het gezondheidsrisico, voor zover dat gelegen is in de persoon van degeen, die de verzekering betreft. Een andere beperking die alleen geldt voor de verzekeraar, is opgenomen in artikel 940 lid 3, vierde volzin: de verzekeraar kan slechts tussentijds opzeggen op in de overeenkomst vermelde gronden welke van dien aard zijn dat gebondenheid aan de overeenkomst niet meer van de verzekeraar kan worden gevergd. De bepaling sluit aan bij artikel 6:237, onder d, BW, dat onderdeel is van de «grijze lijst» van bedingen in algemene voorwaarden die worden vermoed onredelijk bezwarend te zijn. Niet in algemene zin valt aan te geven op welke gronden hier wordt gedoeld. Het wordt immers aan de partijen bij de overeenkomst overgelaten deze gronden in de overeenkomst te vermelden. Wel moet het gaan om zodanig zwaarwegende gronden, dat gebondenheid aan de overeenkomst van de verzekeraar niet meer kan worden gevergd. </antwoord>
      <antwoord nummer="3">Het is niet goed mogelijk specifiek aan te geven welke gronden van dien aard zijn dat opzegging door de verzekeraar gerechtvaardigd is. Wel kan worden vastgesteld dat de verzekeraar terughoudend dient te zijn in het hanteren van een bevoegdheid tot tussentijdse opzegging, zeker als er geen sprake is van kwade trouw bij de verzekeringnemer. Deze norm van terughoudendheid is zowel af te leiden uit de parlementaire geschiedenis van artikel 7:940 BW (Kamerstukken II 2004/05, 30 137, nr. 3, blz. 7–8) als uit uitspraken van de Raad van toezicht verzekeringen. In elk geval zal voldaan moeten zijn aan de in de verzekeringsvoorwaarden gestelde vereisten. Voorts zal de verzekeraar veelal zorgvuldig moeten overwegen of de omstandigheden voldoende ernstig zijn om opzegging te rechtvaardigen en moeten nagaan of in redelijkheid geen minder ingrijpende maatregel kan worden gevonden die evenzeer recht doet aan de belangen van beide partijen. Alvorens tot opzegging over te gaan, kan een waarschuwing op zijn plaats zijn. Ook kan gedacht worden aan het instellen van een eigen risico per gebeurtenis als voorwaarde voor het voortzetten van de verzekering. In het geval van tussentijdse opzegging zal de verzekeraar steeds gehouden zijn schriftelijk mee te delen welke redenen aan de opzegging ten grondslag liggen, reeds omdat de verzekeringnemer deze informatie bij het sluiten van een nieuwe verzekering nodig heeft. Uit de parlementaire geschiedenis van artikel 6:237, onder d, BW is af te leiden dat de omschrijving van de gronden voor opzegging soms slechts op vrij globale wijze zal kunnen worden gegeven (Parl. Gesch. Boek 6 (Inv. 3, 5 en 6), blz. 1731). Bij opzegging van verzekeringen zal dat bijvoorbeeld het geval zijn indien kan worden opgezegd wegens het schadeverloop of bij iedere premievervaldatum. Het zou niet goed doenlijk zijn om de eis te stellen dat ook de achterliggende redenen voor gebruikmaking van de opzeggingsgrond in de overeenkomst worden uitgedrukt. Wel zullen deze uiteraard een belangrijke rol spelen bij de beoordeling of verdere gebondenheid van de verzekeraar aan de overeenkomst niet meer kan worden gevergd. </antwoord>
      <antwoord nummer="4">Bepalingen ingevolge welke een verzekeringsovereenkomst kan worden opgezegd binnen een zekere termijn na een melding respectievelijk na afhandeling van een schade, zijn niet ongebruikelijk. Of op grond daarvan rechtsgeldig kan worden opgezegd, zal van geval tot geval moeten worden beoordeeld: van belang is immers of verdere gebondenheid van de verzekeraar aan de overeenkomst niet kan worden gevergd. Er zal derhalve, om opzegging te kunnen rechtvaardigen, méér aan de hand moeten zijn dan het enkele feit van een melding van schade of uitkering van vergoeding daarvoor. </antwoord>
      <antwoord nummer="5">De opzegging door de verzekeraar kan voor de verzekeringnemer in veel gevallen ingrijpende gevolgen hebben. Veelal wordt bij het aangaan van een nieuwe verzekering aan de aspirant-verzekeringnemer gevraagd of hem eerder een verzekering is opgezegd. Die eerdere opzegging kan het sluiten van een nieuwe verzekering bemoeilijken. Dit aspect zal door de verzekeraar terdege moeten worden betrokken in de afweging of opzegging gerechtvaardigd is. </antwoord>
      <antwoord nummer="6">Artikel 7:940 lid 3, eerste volzin, BW strekt er niet toe ook aan de verzekeringnemer een beperking op te leggen ten aanzien van de wijze waarop hij zijn opzeggingsbevoegdheid uitoefent. Nu hiermee bij het formuleren van de verzekeringsvoorwaarden rekening kan worden gehouden, behoeft voor nadelige gevolgen voor verzekeraars van deze bevoegdheid van de verzekeringnemer in het algemeen niet te worden gevreesd. Zou onder bijzondere omstandigheden een opzegging door de verzekeringnemer naar maatstaven van redelijkheid en billijkheid onaanvaardbaar zijn, dan kan de verzekeraar zich daartegen op die grond verzetten (artikel 6:2 lid 2 BW). </antwoord>
      <antwoord nummer="7">Inderdaad zal artikel 7:940 lid 3, eerste volzin, BW in zo’n geval meebrengen dat de verzekeringnemer, in weerwil van het feit dat de verzekeringsvoorwaarden slechts voorzien in opzegging door de verzekeringnemer tegen de contractvervaldatum, óók kan opzeggen tegen de jaarlijkse hoofdpremievervaldatum. </antwoord>
      <noten afkomstig="antwoord"/>
   </antwoorden>
</kvr>
