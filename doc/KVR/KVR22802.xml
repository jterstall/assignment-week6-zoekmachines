<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Szabó (VVD) aan de minister voor Ontwikkelingssamenwerking over aidsbestrijding in Zuid-Afrika. (Ingezonden 31 maart 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22802
</item>
         <item attribuut="Inhoud">Vragen naar aanleiding van het artikel 'Zuid-Afrika lost aidsbelofte niet in' in het NRC Handelsblad van 21 maart 2005. De minister van Volksgezondheid van Zuid-Afrika zou gezegd hebben dat gezonde voeding het beste medicijn tegen aids is, te weten aardappelen, rode bieten en knoflook.</item>
         <item attribuut="Rubriek">Gezondheidszorg (Ziekten en ziektepreventie) Internationale betrekkingen (Overig)</item>
         <item attribuut="Trefwoorden">Infectieziekten Preventieve gezondheidszorg Zuid-Afrika</item>
         <item attribuut="Vindplaats">Kamervragen met antwoord 2004-2005, nr. 1450, Tweede Kamer</item>
         <item attribuut="Vraagnr_bij_indiening">2040511710</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="VVD">Szabó</persoon>
         </item>
         <item attribuut="Datum_reaktie">2005-04-19</item>
         <item attribuut="Datum_indiening">2005-03-31</item>
         <item attribuut="Document-id">KVR22802</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3089" allpagenumbers="3089 3090" vetnummer="2040511710" code="0405tkkvr1450" lopendefooter="Tweede Kamer, vergaderjaar 2004–2005, Aanhangsel" filenaam="KVR22802" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1450" onderwerp="" indiendatum="2005-03-31">
         <vrager partij="VVD" oorsprong="parlement">Szabó</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-04-19">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het artikel «Zuid-Afrika lost aidsbelofte niet in»? <voetnoot nummer="1"/>
      </vraag>
      <vraag nummer="2">Bent u het eens met de stelling van Fatima Hassan van het Aids Law Project dat de Zuid-Afrikaanse regering gemengde signalen over aidsbestrijding blijft uitzenden? </vraag>
      <vraag nummer="3">Wat vindt u van de stelling van de minister van Volksgezondheid van Zuid-Afrika dat het beste medicijn tegen aids gezonde voeding is, te weten aardappelen, rode bieten en knoflook? Heeft u contact gezocht met de minister van Volksgezondheid over zijn oplossing voor het bestrijden van Aids? Zo ja, welk resultaat heeft dit opgeleverd? </vraag>
      <vraag nummer="4">Is het waar dat de adviesraad van de minister, de National Aids Trust, sinds 2002 nog niet één keer bijeen is geweest en dat het voor deze raad beschikbare budget niet wordt uitgeput? </vraag>
      <vraag nummer="5">Is het waar dat in Zuid-Afrika slechts tien procent van het aantal hiv-positieve patiënten met aids-remmers wordt bereikt? </vraag>
      <vraag nummer="6">Op welke wijze heeft de Nederlandse regering succesvol bijgedragen aan de beïnvloeding van de Zuid-Afrikaanse regering op het gebied van aidsbestrijding? Welke meetbare resultaten heeft dit opgeleverd? </vraag>
      <vraag nummer="7">Op welke wijze is het Stop Aids Now-initiatief van het Aids Fonds, Hivos, ICCO, Memisa, Novib, Save the Children en de World Population Foundation van invloed geweest op het beleid van de Zuid-Afrikaanse regering? Welke meetbare resultaten heeft dit opgeleverd? </vraag>
      <vraag nummer="8">Deelt u de mening dat het beleid ter bestrijding van aids alleen maar effectief kan zijn indien regeringen in Afrika op een serieuze wijze meewerken aan de bewerkstelliging van een cultuuromslag op het gebied van seksuele voorlichting en seksuele contacten en dat deze opstelling van de regeringen de belangrijkste voorwaarde is voor een effectieve aanpak van het aidsprobleem? </vraag>
      <noten afkomstig="vraag">
         <noot nummer="1" datum="2005-03-21" bron="NRC Handelsblad">NRC Handelsblad, 21 maart 2005</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">In het NRC-artikel citeert Fatima Hassan (van het Aids Law Project, een politieke actiegroep in Zuid-Afrika) de minister van Volksgezondheid. De minister heeft deze uitspraak niet letterlijk zo gedaan. De minister van Volksgezondheid heeft de afgelopen jaren wél herhaaldelijk (1) vraagtekens geplaatst bij de veiligheid van het gebruik van antiretrovirale middelen (bijwerkingen) en (2) de positieve werking benadrukt van traditionele middelen en bepaalde voedingsmiddelen zoals aardappelen, rode bieten en knoflook als onderdeel van een effectief behandelprogramma. Door deze boodschappen uit te dragen zonder de complementariteit van het gebruik van ARV’s en goede voeding te benadrukken, is verwarring ontstaan bij het publiek. De indruk kan daarbij gewekt zijn, dat het één (gezonde voeding), het ander (gebruik van ARV’s) kan vervangen. Het ARV-uitrolprogramma van de Zuid-Afrikaanse regering is meerdere malen uitgesteld en heeft inmiddels grote vertraging opgelopen. Dit versterkt de perceptie van het publiek dat de Zuid-Afrikaanse regering het gebruik van ARV’s niet of niet van harte steunt. Politieke actiegroepen, die druk uitoefenen op de regering om snellere en betere voortgang te boeken, veroordelen deze verwarrende berichtgeving en benadrukken dat gezonde voeding aidsremmers niet kan vervangen. Ik ben het derhalve niet eens met de stelling dat gezonde voeding het beste medicijn is tegen AIDS, maar dat is ook niet letterlijk een stelling van de Zuid-Afrikaanse minister van Volksgezondheid. Gezonde voeding dient wel onderdeel te zijn van behandelprogramma’s. Onderdeel van de Nederlandse bijdrage aan de aanpak van het HIV/AIDS probleem in Zuid-Afrika is, om zoveel mogelijk in contacten op hoog niveau (tussen bewindslieden en tussen Ambassadeurs en bewindslieden) de HIV/AIDS problematiek ter sprake te brengen. Er is dus niet alleen met de minister van Volksgezondheid, maar ook met andere bewindslieden en gezagsdragers voortdurend uitwisseling van ideeën en standpunten over HIV/AIDS. Ook tijdens het EU-voorziterschap heeft Nederland de aanpak van de HIV/AIDS epidemie op politiek niveau in de relatie EU-Zuid-Afrika ter sprake gebracht. Ik ben er van overtuigd, dat deze Nederlandse inzet als onderdeel van voortdurende interne en externe druk heeft bijgedragen aan de langzaam veranderende houding van de Zuid-Afrikaanse regering. </antwoord>
      <antwoord nummer="4">Ja. </antwoord>
      <antwoord nummer="5">Nee. Van de ongeveer 5 miljoen HIV-besmetten in Zuid-Afrika heeft ongeveer 10% behandeling nodig. Van deze 500.000 mensen ontvangen momenteel ongeveer 30.000 personen behandeling via de publieke sector. Via de particuliere sector worden nog eens circa 60.000 mensen geholpen. In totaal wordt dus ongeveer 18% van het aantal HIV-positieve patiënten van wie de CD-4 count op 200 of lager ligt, met aidsremmers bereikt waarvan eenderde via de publieke sector. </antwoord>
      <antwoord nummer="6">Voor wat betreft de politieke beïnvloeding verwijs ik naar de laatste alinea van mijn antwoord op vraag 3. De Nederlandse politieke inzet is onderdeel van een geïntegreerde en coherente aanpak, waarin politieke druk en steun via ontwikkelingssamenwerking elkaar completeren. Het Nederlandse bilaterale HIV/AIDS-programma is niet direct op AIDS-bestrijding in termen van medicijnverstrekking gericht. Wel wordt via het programma een bijdrage geleverd aan de verbetering van de randvoorwaarden waaronder HAART (Highly Active Antiretroviral Therapy) plaatsvindt en gaat de Nederlandse steun vooral naar capaciteitsopbouw van lokale vrijwilligersorganisaties, voorlichting via lokale radiostations en versterking van lokale juridische bijstand voor gevallen van discriminatie en van (sexueel) geweld tegen vrouwen en kinderen. Daartoe wordt tot op heden met NGO’s samengewerkt. Twee van de vijf NGO’s die Nederlandse ondersteuning krijgen zijn de Treatment Action Campaign en het Aids Law Project. Beide zijn activistenorganisaties die de Zuid-Afrikaanse regering voortdurend onder druk zetten om toegang tot antiretrovirale medicijnen voor allen die dat nodig hebben, te bewerkstelligen. Ook zijn in samenwerking met UNICEF activiteiten ondersteund, om de nationale parlementen van Afrikaanse landen bewust te maken van het HIV/AIDS probleem, waarbij bijzondere aandacht is gevraagd voor de opvang van AIDS-wezen en kwetsbare kinderen. Vanaf 2005 zal de Nederlandse regering ook gaan samenwerken met de Zuid-Afrikaanse autoriteiten. Zo is een programma in voorbereiding dat gemeenten in heel Zuid-Afrika in staat moet stellen om een adequate respons te ontwikkelen op de gevolgen van de AIDS-epidemie, o.a. door mainstreaming van AIDS in alle aspecten van gemeentelijke dienstverlening. </antwoord>
      <antwoord nummer="7">STOP Aids Now! ondersteunt enkele particuliere organisaties in Zuid-Afrika, actief op het gebied van aidspreventie, zorg, behandeling en pleitbezorging. Deze organisaties wenden waar mogelijk hun invloed aan om het beleid van de Zuid-Afrikaanse regering te beinvloeden Zoals ik ook in mijn antwoord op vraag 3heb aangegeven, heeft deze toenemende interne druk, tesamen met de aanhoudende buitenlandse druk bijgedragen aan het langzaam opschuiven van het Zuid-Afrikaanse standpunt. Het is uiteraard moeilijk deze resultaten exclusief tot deze particuliere organisaties en van de Nederlandse steun daaraan te herleiden. </antwoord>
      <antwoord nummer="8">Ja, maar cultuuromslag op het gebied van seksuele voorlichting en contacten alleen is niet voldoende. HIV/AIDS heeft gevolgen, die ver buiten de strikte gezondheidssfeer liggen en beleid dient dus niet uitsluitend op de door u genoemde terreinen te liggen. Stigma, geweld tegen vrouwen en kinderen vormen een groot probleem evenals het wegvallen van de meest produktieve lagen van de bevolking. Het AIDS-probleem kan alleen effectief aangepakt worden, wanneer dit op holistische wijze geschiedt: adequate actie op terreinen van preventie, zorg en behandeling met speciale aandacht voor stigma, discriminatie en de positie van vrouwen (geweld, economische versterking, reproductieve rechten). Tevens moet menselijke en technische capaciteit worden vrijgemaakt en gecreëerd, om de epidemie in al zijn aspecten te bestrijden. </antwoord>
      <noten afkomstig="antwoord"/>
   </antwoorden>
</kvr>
