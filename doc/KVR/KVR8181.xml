<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bijleveld-Schouten (CDA) en Van Blerck-Woerdman (VVD) aan de minister van Volksgezondheid, Welzijn en Sport over het Medisch Spectrum Twente. (Ingezonden 20 oktober 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8181
</item>
         <item attribuut="Inhoud">Betreft vragen over het sluiten van de buitenpoli te Losser.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Chirurgie Ziekenhuizen</item>
         <item attribuut="Vindplaats">Kamervragen met antwoord 1998-1999, nr. 328, Tweede Kamer</item>
         <item attribuut="Vraagnr_bij_indiening">2989901840</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Bijleveld-Schouten</persoon>
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">1998-11-13</item>
         <item attribuut="Datum_indiening">1998-10-20</item>
         <item attribuut="Document-id">KVR8181</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="667" allpagenumbers="667 668" vetnummer="2989901840" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8181" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="328" onderwerp="" indiendatum="1998-10-20">
         <vrager partij="CDA" oorsprong="parlement">Bijleveld-Schouten</vrager>
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-11-13">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u op de hoogte van de plannen van het Medisch Spectrum Twente (SMT) te Enschede om de buitenpoli in Losser te sluiten? Wat vindt u van deze plannen? </vraag>
      <vraag nummer="2">Bent u van mening dat de basiszorg ook in plattelandsgebieden gewaarborgd moet zijn? Hoe beoordeelt u de plannen van het MST in dit licht en tegen de achtergrond dat aan het eind van de jaren ’70 het plaatselijk ziekenhuis al is gesloten en de poli die daarvoor in de plaats kwam nu ook met sluiting wordt bedreigd? </vraag>
      <vraag nummer="3">Welke (objectieve) criteria worden gehanteerd bij de afweging of een buitenpoli gesloten of gehandhaafd moet worden? </vraag>
      <vraag nummer="4">Bent u bereid u in te zetten om de poli in Losser te behouden? Zo neen, waarom niet? </vraag>
      <vraag nummer="5">Wat is uw standpunt ten aanzien van een aansluiting van Nederlandse poli’s bij ziekenhuizen in het buitenland? Bestaat deze mogelijkheid op dit moment of zijn er (wettelijke) belemmeringen? Zo ja, welke zijn dat? </vraag>
      <vraag nummer="6">Wat is uw opvatting over een eventueel standaard gebruik van buitenlandse zorgvoorzieningen door grensbewoners voor wie deze buitenlandse voorzieningen beter bereikbaar zijn? </vraag>
      <vraag nummer="7">Bent u op de hoogte van het bestaan van contacten tussen Nederlandse zorgverzekeraars en buitenlandse zorgaanbieders? Zo neen, wat staat daaraan in de weg? Zo ja, welke? </vraag>
      <vraag nummer="8">Kan de strekking van de recente uitspraken van het Europees Hof inzake de arresten Kohll en Decker nog op de onderhavige problematiek van invloed zijn? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1 en 4">Uw vraag wat mijn mening is omtrent een eventuele sluiting van de buitenpolikliniek te Losser heeft sedert 23 oktober zijn relevantie verloren, omdat het bestuur van het MST heeft verklaard dat de poli’s te Losser en te Haaksbergen open blijven. </antwoord>
      <antwoord nummer="2 en 3">Ziekenhuizen leggen zich steeds meer toe op samenwerking. Niet alleen met andere ziekenhuizen maar ook met huisartsen, verzorgings- en verpleeghuizen etc. Hierbij spelen elementen zoals zorg op maat, doelmatigheid, efficiency en spreiding een belangrijke rol. Het is mij bekend dat de Raad van bestuur van het Medisch Spectrum Twente (MST) ook – gelijk op veel plekken in ons land gebeurt – beziet of deze ontwikkelingen voor hun ziekenhuisorganisatie gevolgen hebben. Intussen heeft het MST een aanvraag in het kader van de Wet ziekenhuisvoorzieningen ingediend voor een verdere, meer doelmatige functieverdeling over de aanwezige locaties. Daarbij zij aangetekend dat de verdeling van het zorgaanbod over de diverse locaties primair de verantwoordelijkheid is van de ziekenhuisorganisatie zelf. Ook heeft een instelling binnen bepaalde criteria zelf de vrijheid of zij een locatie toevoegt aan de bestaande infrastructuur dan wel een reeds bestaande locatie opheft. Medewerkers van mijn Ministerie hebben met het MST oriënterende gesprekken gevoerd om te bezien wat voor de desbetreffende ziekenhuisregio de beste oplossing naar de toekomst kan zijn. Daarbij is de afspraak gemaakt dat mochten er op enig moment door het MST wensen zijn die de locatie te Losser raken, deze met mij zullen worden besproken. </antwoord>
      <antwoord nummer="5">Een polikliniek is geen zelfstandige ziekenhuisvoorziening, maar vormt een onderdeel van een ziekenhuis. Een polikliniek kan als onderdeel van een ziekenhuis niet zelfstandig aansluiting zoeken bij een in het buitenland gevestigd ziekenhuis. Wel kan een in het buitenland gevestigd ziekenhuis een polikliniek in Nederland vestigen, of een al gevestigde polikliniek van een ander ziekenhuis – zoals bijvoorbeeld het Medisch Spectrum Twente – overnemen. Hiervoor is een vergunning op grond van de Wet ziekenhuisvoorzieningen vereist. Bij de beoordeling van een dergelijk verzoek wordt geen onderscheid gemaakt naar het land van herkomst van de initiatiefnemer. </antwoord>
      <antwoord nummer="6">Bij een standaard gebruik van buitenlandse zorgvoorzieningen door grensbewoners voor wie deze buitenlandse voorzieningen beter bereikbaar zijn, moet onderscheid worden gemaakt tussen werknemers (grensarbeiders) en hun gezinsleden en overige grensbewoners. Op grond van de Europese sociale zekerheidsverordening 1408/71 hebben grensarbeiders namelijk standaard de mogelijkheid om gebruik te maken van zorgvoorzieningen over de grens. Hun gezinsleden hebben die mogelijkheid ook indien tussen de betrokken lidstaten ter zake een overeenkomst bestaat of, indien een dergelijke overeenkomst niet bestaat, als de verzekeringsinstelling waarbij men is verzekerd (het bevoegde orgaan) daartoe vooraf toestemming heeft verleend. Nederland en Duitsland hebben een overeenkomst gesloten (Overeenkomst tussen het Koninkrijk der Nederlanden en de Bondsrepubliek Duitsland inzake de toepassing van artikel 20 van de Verordening (EEG) nr. 1408/71 voor gezinsleden van grensarbeiders van 15 februari 1982) op grond waarvan gezinsleden in de staat waar men is verzekerd ook recht hebben op medische zorg, indien vooraf toestemming wordt gegeven door de verzekeringsinstelling van de woonplaats. Eenzelfde overeenkomst als Nederland thans met Duitsland heeft, bestaat ook in de relatie met België. Overigens is er een nieuw verdrag in voorbereiding tussen Nederland en Duitsland waarin de mogelijkheid wordt voorzien dat de bevoegde autoriteiten kunnen overeenkomen dat ook andere groepen van verzekerden dan gezinsleden van grensarbeiders, dan wel alle verzekerden op het grondgebied van de andere staat medische zorg kunnen inroepen. </antwoord>
      <antwoord nummer="7">Ja. Ik wijs in dit kader op het in de Euregio Maas-Rijn lopende experiment «Zorg op Maat» waarbij alle in die regio wonende ziekenfondsverzekerden de mogelijkheid hebben om medische zorg (de topklinische zorg uitgezonderd) over de grens in te roepen. Zowel de zorgverzekeraar CZ Zorgverzekeringen als VGZ Zorgverzekeringen participeren in dit experiment. </antwoord>
      <antwoord nummer="8">De aangehaalde arresten kunnen op de onderhavige problematiek van invloed zijn in die zin dat Nederlandse zorgverzekeraars meer dan voorheen buitenlandse zorgaanbieders gaan contracteren. Voor het overige verwijs ik naar het regeringsstandpunt inzake deze twee arresten, verwoord in mijn brief aan de Voorzitter van de Tweede Kamer der Staten-Generaal van 29 september jl., kenmerk VPZ/V 982910, en het daarbij overgelegde rapport van de ad-hoc werkgroep Kohll en Decker. </antwoord>
      <noten afkomstig="antwoord"/>
   </antwoorden>
</kvr>
