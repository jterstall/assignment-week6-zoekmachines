<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Verkeer en Waterstaat over de geluidsoverlast door vliegverkeer in Amsterdam-West. (Ingezonden 8 april 2008).; Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31748
</item>
         <item attribuut="Inhoud">Vragen naar aanleiding van bericht 'Amsterdam klaagt over geluidsoverlast Schiphol' in De Telegraaf van 6 april 2008.</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaart) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Luchtvaart Schiphol</item>
         <item attribuut="Vindplaats">Kamervragen met antwoord 2007-2008, nr. 2139, Tweede Kamer</item>
         <item attribuut="Vraagnr_bij_indiening">2070817000</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2008-04-23</item>
         <item attribuut="Datum_indiening">2008-04-08</item>
         <item attribuut="Document-id">KVR31748</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4381" allpagenumbers="4381 4382 4383" vetnummer="2070817000" code="0708tkkvr2139" lopendefooter="Tweede Kamer, vergaderjaar 2007–2008, Aanhangsel" filenaam="KVR31748" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2139" onderwerp="" indiendatum="8 april 2008).">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-04-23">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht «Amsterdam klaagt over geluidsoverlast Schiphol»? <voetnoot nummer="1"/>
      </vraag>
      <vraag nummer="2">Is het waar dat er door de experimenten met vliegroutes, die bedoeld waren om minder geluidshinder te veroorzaken, nu juist méér mensen belast worden? </vraag>
      <vraag nummer="3">Wat betekenen de experimenten met het gelijktijdig opstijgen op de Polderbaan en de Zwanenburgbaan voor bewoners in delen van Amsterdam-West op de lange termijn? </vraag>
      <vraag nummer="4">Deelt u de mening dat de ervaren geluidsbelasting tijdens de experimenten de bewoners in Amsterdam-West een reëel beeld geven van de situatie, als gelijktijdig starten een normale procedure zou worden? Zo neen, waarom niet? </vraag>
      <vraag nummer="5">Deelt u de mening dat gelijktijdig opstijgen vanaf de Polderbaan en de Zwanenburgbaan vooral een interessante optie is voor Schiphol zelf, omdat hierdoor de capaciteit van de luchthaven vergroot wordt, terwijl omwonenden juist extra overlast kunnen krijgen? Zo neen, waarom niet? </vraag>
      <vraag nummer="6">Deelt u de mening dat het experiment vanwege de nu al ervaren geluidsoverlast in delen van Amsterdam-West gestaakt moet worden? Zo neen, waarom niet? </vraag>
      <vraag nummer="7">Zijn er voor u omstandigheden denkbaar onder welke u bereid bent het experiment voor de beoogde einddatum van 31 oktober 2008 te beëindigen? Welke omstandigheden zijn dat? </vraag>
      <vraag nummer="8">Hoe wilt u de ervaringen van bewoners in onder andere Amsterdam-West, betrekken bij het trekken van conclusies na het experiment? </vraag>
      <noten afkomstig="vraag">
         <noot nummer="1" datum="2008-04-6" bron="Telegraaf">Telegraaf, 6 april 2008</noot>
      </noten>
   </vragen>
   <antwoorden aantal="8">
      <antwoord nummer="1">Ja, dit bericht ken ik. </antwoord>
      <antwoord nummer="2">De experimenten hebben inderdaad tot doel de hinder te beperken. Voor het experiment parallel starten geldt echter dat de hinder tijdelijk wordt vergroot met als doel dat daarna wel hinderbeperking gerealiseerd kan worden. Zoals ik u ook in mijn brief van 7 februari jl. (kenmerk VenW/DGTL-2008/313) heb laten weten wordt gedurende dit experiment de Zwanenburgbaan relatief veel ingezet waardoor naar verwachting het aantal ernstig gehinderden per saldo tijdelijk toeneemt met 5.500. Na deze testperiode wordt weer voornamelijk vanaf de Polderbaan gevlogen. Dit experiment is een eerste stap in een proces om de vertrekroutes te optimaliseren en het gebruik van de Buitenveldertbaan bij slecht zicht te verminderen. De hinder zal hierdoor afnemen. Het experiment parallel starten en de andere experimenten komen voort uit het convenant hinderbeperkende maatregelen. </antwoord>
      <antwoord nummer="3" voetnoot="1">Het gelijktijdig starten vanaf de Polderbaan en de Zwanenburgbaan is geen nieuwe situatie maar bestaat al sinds de ingebruikname van de Polderbaan in 2003. Echter, omdat bleek dat een volledig veilige operatie bij het gelijktijdig starten met parallelle uitvliegroutes door de LVNL niet kon worden gegarandeerd is door de LVNL besloten om sindsdien bij vertrek vanaf de Zwanenburgbaan een afwijkende koersinstructie te geven van 15 graden naar het oosten. De piloten kregen deze instructie van de luchtverkeersleiding en de piloten hadden dus geen vaste route meer die gevlogen kon worden. Dit had veel spreiding van het vliegverkeer boven onder meer Amsterdam en Zaandam tot gevolg. Ook moest bij slecht zicht al snel worden uitgeweken naar de Buitenveldertbaan. Over deze problematiek is de Tweede Kamer sinds 2004 op verschillende momenten geïnformeerd (o.a. 30 juni 2004, kamerstuk 26 959) en hier is ook met de Tweede Kamer over gesproken. Het nu lopende experiment is een belangrijke stap in het oplossen van deze complexe problematiek (complex wat betreft zowel milieu als veiligheid). Het uiteindelijke resultaat van het vliegen van de vaste uitvliegroute van de Zwanenburgbaan bij gelijktijdig starten van de Polderbaan is naar verwachting per saldo een afname van de hinder. Dit omdat het doorlopen van het experiment zal resulteren in een kleinere spreiding van het vliegverkeer omdat er preciezer wordt gevlogen. Hierdoor wordt een minder groot gebied gehinderd. Bovendien zal de voorspelbaarheid van het vliegverkeer toenemen. Ook zal het na het succesvol experimenteren minder vaak nodig zijn om uit te wijken naar de Buitenveldertbaan bij slechte zichtcondities (zoals bekend is het gebied bij de Buitenveldertbaan dichter bevolkt dan het gebied bij de Zwanenburgbaan waardoor dit per saldo tot minder gehinderden leidt). Dit experiment test het volgen van een vaste vertrekroute vanaf de Zwanenburgbaan (zie bijlage voor de route <voetnoot nummer="1"/>), met als doel dat deze veilig en onder alle omstandigheden gevlogen kan worden bij gelijktijdig gebruik van de Zwanenburgbaan en de Polderbaan. Tijdens de testperiode wordt niet vanaf de Polderbaan gevlogen. De frequentie van vluchten vanaf de Zwanenburgbaan neemt daarom tijdelijk toe. Na de testperiode zal weer met name vanaf de Polderbaan worden gevlogen zoals ook vóór de start van het experiment het geval was. De resultaten van dit experiment worden meegenomen in de volgende fase van het proces om de parallel starten problematiek op te lossen. In die fase worden de uitvliegroutes vanaf de Zwanenburgbaan verder geoptimaliseerd vanuit het oogpunt van hinder. Hiervoor zal conform de motie Cramer zo snel mogelijk een nieuw experiment worden uitgewerkt. De CROS zal ook over dit experiment om advies worden gevraagd. </antwoord>
      <antwoord nummer="4">Nee, deze mening deel ik niet. Zoals ik ook in mijn antwoord op vraag 3 heb aangegeven wordt tijdens het experiment om redenen van veiligheid niet gelijktijdig van de Polderbaan en de Zwanenburgbaan gestart. Het gevolg hiervan is dat tijdelijk meer starts van de Zwanenburgbaan worden uitgevoerd dan in de toekomstige situatie waarin parallelle starts weer mogelijk zullen zijn. Dit levert gedurende het experiment extra geluidhinder op in met name Amsterdam West. Wanneer de vaste uitvliegroute vanaf de Zwanenburgbaan dusdanig getest is dat de veiligheid volledig gegarandeerd kan worden bij het tegelijkertijd starten van vliegtuigen vanaf de Polderbaan en de Zwanenburgbaan, neemt de hinder af in vergelijking met de situatie tijdens het experiment. Dit omdat weer met name vanaf de Polderbaan gevlogen zal worden. De situatie verbetert ook ten opzichte van de situatie voor het experiment omdat de spreiding wordt verminderd en de Buitenveldertbaan minder ingezet hoeft te worden. Daarnaast worden in een vervolgfase de routes nog verder geoptimaliseerd (zoals ook genoemd in de motie van Cramer). Kortom, de huidige situatie met de hinder in onder meer Amsterdam-West is niet vergelijkbaar met de situatie na het experiment. </antwoord>
      <antwoord nummer="5">Nee, deze mening deel ik niet. Het gelijktijdig opstijgen van de Polderbaan en de Zwanenburgbaan is geen optie maar een gegeven sinds de ingebruikname van de Polderbaan. Zie ook het antwoord op vraag 3. Vanuit het oogpunt van hinder is tijdens de vertrekpieken het gelijktijdig inzetten van de Polderbaan en de Zwanenburgbaan de meest preferente optie. Dit experiment gaat vooral om de veiligheid van de operatie in combinatie met minder hinder. </antwoord>
      <antwoord nummer="6">Nee, deze mening deel ik niet. Ik betreur de overlast die deze regio nu van dit experiment ondervindt. Deze overlast is echter tijdelijk. Ik hecht er echter groot belang aan dat de problematiek van parallel starten wordt opgelost en zie dit experiment als een eerste belangrijke stap hierin. De extra hinder was verwacht en ook aan de omgeving en de Tweede Kamer kenbaar gemaakt. Dit is ook een zwaar punt geweest in de discussie in de CROS. Desondanks heeft de CROS positief geadviseerd over dit experiment. Hiervoor zijn wel enkele waarborgen genoemd en ook zo in de regeling op genomen. Belangrijk is een tussentijds evaluatiemoment met de omgeving en de betrokkenheid van de Inspectie van Verkeer en Waterstaat. Op dit moment zijn ca. 2 000 van de benodigde ca. 10 000 vluchten reeds uitgevoerd. De LVNL en Schiphol rapporteren maandelijks aan de CROS en de omgeving over de voortgang van het experiment. Deze rapportages zijn te vinden op de internetsite van het Bewonersaanspreekpunt Schiphol (www.bezoekbas.nl) en de internetsite van de CROS (www.CROSnet.nl). </antwoord>
      <antwoord nummer="7">Zodra de veiligheid bij het gebruik van de vaste uitvliegroute vanaf de Zwanenburgbaan kan worden gegarandeerd bij gelijktijdig gebruik van de Polderbaan kan het experiment worden afgerond. De inschatting is dat de LVNL met 10 000 vluchten de desbetreffende vaste uitvliegroute zal moeten testen voordat dit het geval is. De Inspectie Verkeer en Waterstaat ondersteunt dit. Het streven is de testperiode zo kort mogelijk te houden om geen onnodige hinder in de omgeving van Schiphol te veroorzaken. Daarnaast kan in onvoorziene gevallen het experiment eerder worden stopgezet. In de ministeriële regeling parallel starten is hierover opgenomen, dat in onvoorziene gevallen op advies van belanghebbenden de Minister van Verkeer en Waterstaat en de Minister van VROM overgaan tot het bijsturen, opschorten of vroegtijdig stopzetten van het experiment. Mocht dit nodig blijken dan zijn de ministers hiertoe uiteraard bereid. In de toelichting op de regeling is aangegeven dat het Aldersoverleg bij onvoorziene omstandigheden de ministers hierover zal adviseren. </antwoord>
      <antwoord nummer="8">Deze ervaringen zullen terugkomen in de evaluatie van het experiment parallel starten op basis van de opgestelde (succes)criteria (zie ministeriële regeling). Het effect op de hinder in het onderzoeksgebied is een van deze criteria. Deze wordt via enquêtes onder de bewoners gemeten. De ervaringen zullen met name een rol spelen in het optimaliseren van de routes. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
