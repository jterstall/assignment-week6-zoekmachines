<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Landbouw, Natuur en Voedselkwaliteit over de noodzaak van de ophokplicht. (Ingezonden 8 september 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23883
</item>
         <item attribuut="Inhoud">Wanneer geeft de Europese Commissie uitsluitsel over de status van de biologische eieren. Daarnaast vragen over de noodzaak van de ophokplicht. Waarom wordt niet aangesloten bij de Europese lijn van verscherpte monitoring en hygiënemaatregelen.</item>
         <item attribuut="Rubriek">Consument (Levensmiddelen) Veeteelt (Pluimvee) Veeteelt (Veeziekten) Veiligheidsbeleid en defensie (Algemeen)</item>
         <item attribuut="Trefwoorden">Biologische landbouw Dierenziekten Eieren Pluimvee</item>
         <item attribuut="Vindplaats">Kamervragen met antwoord 2004-2005, nr. 2426, Tweede Kamer</item>
         <item attribuut="Vraagnr_bij_indiening">2040521080</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-09-15</item>
         <item attribuut="Datum_indiening">2005-09-08</item>
         <item attribuut="Document-id">KVR23883</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4891" allpagenumbers="4891 4892" vetnummer="2040521080" code="0405tkkvr2426" lopendefooter="Tweede Kamer, vergaderjaar 2004–2005, Aanhangsel" filenaam="KVR23883" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2426" onderwerp="" indiendatum="2005-09-8">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2005-09-15">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is de kans groot dat Nederland geen toestemming krijgt van de Europese Commissie om de biologische en Freiland-eieren als biologisch en uitloop te blijven verkopen, rekening houdend met de Nederlandse ophokplicht? <voetnoot nummer="1"/>
      </vraag>
      <vraag nummer="2">Wanneer wordt het besluit over de status van de Nederlandse eieren door de Europese Commissie verwacht? </vraag>
      <vraag nummer="3">Acht de Europese Commissie het risico op uitbraak van vogelpest in Nederland als gevolg van besmetting door trekvogels als zeer gering? Zo ja, welke feiten of wetenschappelijke inzichten bepalen het verschil in beoordeling tussen Nederlandse en Europese experts? </vraag>
      <vraag nummer="4">Bent u bereid de ophokplicht, die vooral de biologische pluimveehouders treft, in te trekken en aan te sluiten bij de Europese lijn van verscherpte monitoring en hygiënemaatregelen? Zo neen, waarom niet? </vraag>
      <vraag nummer="5">Wat betekent een negatief besluit van de Europese Commissie over de status van de Nederlandse eieren voor de sector en welke compensatie gaat u daar tegenover stellen? </vraag>
      <vraag nummer="6">Hoe «tijdelijk» is de huidige ophokplicht en wat zijn de criteria op basis waarvan tot het opheffen van de ophokplicht wordt besloten? </vraag>
      <vraag nummer="7">Wilt u deze vragen vóór 15 september 2005 beantwoorden om snel mogelijk duidelijkheid te hebben? </vraag>
      <noten afkomstig="vraag">
         <noot nummer="1" datum="2005-09-5" bron="Sp!ts">Sp!ts, 5 september 2005</noot>
      </noten>
   </vragen>
   <antwoorden aantal="7">
      <antwoord nummer="1">Voor de zogenaamde Freilandeieren is in de betreffende Europese verordening (2295/2003/EG) expliciet geregeld dat aan het voorschrift: «beschikking over uitloop in de open lucht», niet hoeft te worden voldaan indien de veterinaire autoriteiten tijdelijke beperkingen opleggen. In de Europese verordening voor het houden van biologische kippen is dit niet geregeld, maar sta ik op het standpunt dat een analoge uitleg kan worden gehanteerd. De Europese Commissie heeft bevestigd dat, indien de veterinaire noodzaak voor tijdelijke maatregelen aanwezig is, dit de status van biologische of Freilandeieren in beginsel niet aantast. Ik verwacht derhalve dat de Freiland- en biologische eieren als zodanig kunnen blijven worden verkocht. Op dit moment zijn mij ook geen afzetproblemen bekend. </antwoord>
      <antwoord nummer="2">In het licht van mijn antwoord op vraag 1 verwacht ik niet dat de Europese Commissie een besluit zal nemen over de status van de Nederlandse eieren. Een definitief oordeel over de Nederlandse preventieve maatregel om insleep van Aviaire Influenza (AI) te voorkomen, verwacht ik evenwel binnen enkele weken. Ik ben in overleg met de Europese Commissie, samen met de andere lidstaten, om te bezien of er ook een communautair kader kan worden ontwikkeld, waarin de Nederlandse maatregelen kunnen worden ingepast. Dit overleg kan nog enige tijd in beslag nemen. </antwoord>
      <antwoord nummer="3">Voor het antwoord op deze vraag verwijs ik naar mijn antwoorden op de vragen van het lid Van Velzen (SP), u toegezonden bij mijn brief van 9 september 2005. </antwoord>
      <antwoord nummer="4">Ik verwijs u naar mijn brief aan de Tweede Kamer van 31 augustus 2005 (TK II, 2004–2005, 28 807, nr. 83). Hierin heb ik de tijdelijke regeling ter wering van AI toegelicht. Met mijn aanpak probeer ik te voorkomen dat de gehele Nederlandse pluimveesector zou worden getroffen door een uitbraak van AI. De in de regeling beschreven maatregel omvat overigens nadrukkelijk niet slechts een zogenaamde ophokverplichting, maar biedt een alternatief om het pluimvee op andere wijze af te schermen. De preventieve maatregelen blijven niet langer van kracht dan veterinair noodzakelijk is, maar intrekking is op dit moment niet aan de orde. Ik ondersteun de Europese lijn van verscherpte monitoring en hygiënemaatregelen zoals voorgesteld door de technische werkgroep van het Permanent Comité voor de Voedselveiligheid en Diergezondheid (PCVD) op 25 augustus 2005. Deze werkgroep concludeerde evenwel ook dat, op basis van risicobepaling op bedrijfsniveau, extra veiligheidsmaatregelen tegen het risico op insleep van AI geboden zijn, waarbij met name rekening gehouden zou moeten worden met trekroutes van watervogels. De Nederlandse maatregelen zijn genomen in het licht van de situatie dat Nederland met de vele waterrijke gebieden aantrekkelijk is voor en bezocht wordt door vele duizenden trekkende watervogels. Ik bezie momenteel of het accent van de maatregelen kan worden gewijzigd van een voorzorgsprincipe naar een zorgplicht. Daardoor kan bij de praktische uitwerking van de maatregelen wellicht meer rekening gehouden worden met de omgevingssituatie van het pluimveebedrijf en kan bijvoorbeeld worden volstaan door afscherming van de buitenuitloop met netten. </antwoord>
      <antwoord nummer="5">Ik verwijs naar mijn antwoorden op de vragen 1 en 2. </antwoord>
      <antwoord nummer="6">De preventieve maatregelen zijn genomen omdat de dreiging op insleep door een combinatie van factoren nu groter is dan bijvoorbeeld dit voorjaar. Dat betekent dat diezelfde factoren kunnen leiden tot intrekking van de maatregelen. Heroverweging zal bijvoorbeeld aan de orde zijn indien de situatie in Rusland en Kazachstan zodanig is gewijzigd dat het besmettingsrisico duidelijk is afgenomen of wanneer uit de monitoring van de trekvogels blijkt dat het risico is afgenomen. Over de criteria om maatregelen in te kunnen trekken heb ik advies gevraagd aan de Commissie van Deskundigen AI. Ik zal u over de voortgang berichten. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
