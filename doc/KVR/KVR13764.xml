<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vliet (D66) aan de staatssecretaris van Volksgezondheid, Welzijn en Sport over Woon-Zorg abonnementen. (Ingezonden 26 april 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13764
</item>
         <item attribuut="Inhoud">Vragen over de WoonZorg abonnementen, aangeboden door het Zorgcentrum AHS Waterhof en Vestia Den Haag Zuid-West in samenwerking met diverse woningcorporaties in Den Haag, voor 55+'ers die zo lang mogelijk thuis willen blijven wonen.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Zorgverzekeringen) Volkshuisvesting (Huurwoningen) Welzijn (Ouderen)</item>
         <item attribuut="Trefwoorden">AWBZ Maatschappij en samenleving Ouderen Woningbouwverenigingen</item>
         <item attribuut="Vindplaats">Kamervragen met antwoord 2000-2001, nr. 1261, Tweede Kamer</item>
         <item attribuut="Vraagnr_bij_indiening">2000110070</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van Vliet</persoon>
         </item>
         <item attribuut="Datum_reaktie">2001-05-31</item>
         <item attribuut="Datum_indiening">2001-04-26</item>
         <item attribuut="Document-id">KVR13764</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2631" allpagenumbers="2631 2632" vetnummer="2000110070" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13764" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1261" onderwerp="" indiendatum="2001-04-26">
         <vrager partij="D66" oorsprong="parlement">Van Vliet</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-05-31">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Herinnert u zich uw uitspraken omtrent de Woon-Zorg abonnementen? <voetnoot nummer="1"/>Kent u het Woon-Zorg abonnement dat Zorgcentrum AHS Waterhof en Vestia Den Haag Zuid-West in samenwerking met diverse woningcorporaties in Den Haag aanbieden? <voetnoot nummer="2"/>
      </vraag>
      <vraag nummer="2">Is het waar dat het aanbod van «zorggarantie» van Zorgcentrum AHS Waterhof en Vestia Den Haag Zuid-West, zoals wachtlijstzorg, overbruggingshulp en het regelen van hulpmiddelen als onderdeel van de AWBZ, vanuit deze verzekering betaald moet worden, en dat ouderen dus «dubbel» betalen als zij een contributie betalen voor de «zorggarantie» van Zorgcentrum AHS Waterhof en Vestia Den Haag Zuid-West? </vraag>
      <vraag nummer="3">Deelt u de mening dat met de slogan: «Woon-Zorg abonnement: de garantie voor zelfstandig wonen» in feite gesuggereerd wordt dat de huidige AWBZ-financiering en de uitvoering ervan door de zorgkantoren die mogelijkheid niet biedt? Zo ja, kunt u met cijfers onderbouwen dat de AWBZ-financiering en de zorgkantoren wel degelijk de mogelijkheid bieden aan 55+’ers om met hulpverlening zo lang mogelijk thuis te blijven wonen? </vraag>
      <vraag nummer="4">Kunt u aangeven of nog meer van dergelijke initiatieven (zijn blijven) bestaan? </vraag>
      <vraag nummer="5">Wat vindt u van het landelijk keurmerk dat door een stichting voor deze Woon-Zorg abonnementen wordt ontwikkeld? </vraag>
      <vraag nummer="6">Hoe denkt u deze ontwikkeling alsnog een halt toe te roepen? </vraag>
      <noten afkomstig="vraag">
         <noot nummer="1" documenttype="Handelingen" documentjaargang="1998-1999" documentnummer="64">Handelingen II, vergaderjaar 1998–1999, nr. 64, blz. 392/764-3944. Debat voorrangszorg ouderenzorg.</noot>
         <noot nummer="2">Brochure Woon-Zorg abonnement, een uitgave van Zorgcentrum AHS Waterhof en Vestia Den Haag Zuid-West</noot>
      </noten>
   </vragen>
   <antwoorden aantal="6">
      <antwoord nummer="1">Ja, deze uitspraken uit 1999 herinner ik mij. Ik heb toen onder andere aangegeven dat het bieden van voorrangszorg via abonnementen of zorgpakketten onacceptabel is. Ja, het Woon-Zorg abonnement zoals dat wordt aangeboden door Zorgcentrum AHS Waterhof en Vestia Den Haag Zuid-West is mij bekend. </antwoord>
      <antwoord nummer="2">Neen, dat klopt niet. Het Woon-Zorg abonnement zoals dat wordt aangeboden door Zorgcentrum AHS Waterhof en Vestia Den Haag Zuid-West biedt ouderen in de thuissituatie diverse diensten aan waarvoor een abonnementsgeld in rekening wordt gebracht. Tevens biedt het abonnement recht op allerlei aanvullende diensten tegen extra betaling als ze worden afgenomen, «zorggarantie» genoemd. Deze «zorggarantie» bestaat uit het bemiddelen of ondersteunen bij crisisopvang, intervalopname en overbruggingshulp, uit het geven van consultatie en het voeren van een spreekuur. In tegenstelling tot wat er nu nog in de brochure staat maakt het onderdeel «wachtlijstzorg» geen deel meer uit van het aangeboden pakket. In het betreffende Woon-Zorg abonnement is dus geen zorg of dienstverlening opgenomen waarop verzekerden op grond van de AWBZ of de Ziekenfondswet recht hebben. Er is geen sprake van «dubbel betalen» omdat hetgeen geboden wordt aanvullend is op de bestaande AWBZ-aanspraken. </antwoord>
      <antwoord nummer="3">Ik vind de door u aangehaalde slogan (die overigens letterlijk luidt: Woon-Zorg abonnement: uw garantie voor zelfstandig wonen) inderdaad misleidend, er wordt een verkeerde beeldvorming door in de hand gewerkt. Het abonnement biedt immers niets waarmee het recht op zorg gerealiseerd wordt. De huidige toepassing van de AWBZ-financiering en de uitvoering ervan door de zorgkantoren leiden er naar mijn mening in toenemende mate toe dat ouderen langer thuis blijven wonen. Wij werken daar ook hard aan, ik wijs u in dit verband op twee belangrijke onderwerpen van beleid in de afgelopen periode: het terugdringen van de wachtlijsten in met name de thuiszorg en het flexibiliseren van de aanspraken in de AWBZ waardoor het mogelijk is naar behoefte extramurale verzorgingshuis- en verpleeghuiszorg te leveren. Op uw vraag naar cijfers die aantonen dat de huidige AWBZ-financiering en de zorgkantoren wel degelijk de mogelijkheid bieden aan 55+ers om met hulpverlening zo lang mogelijk thuis te blijven wonen, heb ik momenteel geen antwoord. Die cijfers zijn nu nog niet beschikbaar. Zoals u weet zijn wij bezig met het opzetten van een systeem voor AWBZ-brede zorgregistratie. Er komt een uniforme registratie van indicatiestellingen en van het moment waarop en de norm waarin de zorg wordt aangeboden. De planning is dat dit systeem in de sector V&amp;V op 1 juli a.s. operationeel wordt. </antwoord>
      <antwoord nummer="4">Ik heb de indruk dat er sprake is van een uitdijend aanbod van dergelijke abonnementen vanuit zowel verpleeg- en verzorgingshuizen, als vanuit wozoco’s en woningbouwcorporaties. Woonzorg Nederland bijvoorbeeld heeft zojuist een zogenoemd «Zeker Thuisabonnement» geïntroduceerd. Dit abonnement richt zich op het aanbieden van eenvoudige, praktische zaken aan thuiswonende ouderen, aanvullend op hetgeen waarvoor men verzekerd is. Het ANBO-rapport van 11 januari 1999 is voorzover mij bekend het laatste rapport waarin een poging is ondernomen de diverse varianten op een rij te zetten. </antwoord>
      <antwoord nummer="5">De Stichting ZorgMerk ontwikkelt normen voor een kwaliteitskeurmerk voor abonnementen op het gebied van wonen, zorg en welzijn. In het bestuur van deze stichting zitten onder andere leden van zorgaanbieders, consumentenorganisaties en corporaties. Ik ben voorstander van enige vorm van kwaliteitsborging en ik vind het positief dat het veld het ontwikkelen van een dergelijk keurmerk ter hand neemt. Op deze wijze is het immers mogelijk voorwaarden te stellen aan de inhoud en kwaliteit van deze abonnementen. Drie voorwaarden acht ik hierbij minimaal van belang. In de eerste plaats mogen deze abonnementen uitsluitend aanvullende zorg en dienstverlening bieden opdat «dubbel betalen» of «voorrangszorg» is uitgesloten. In de tweede plaats vind ik het noodzakelijk dat de tarieven voor deze aanvullende zorg en diensten kostendekkend zijn. De hiervoor gehanteerde tarieven dienen immers niet te leiden tot afwenteling van kosten op de middelen bestemd voor de AWBZ-aanspraken die de instellingen verlenen. In de derde plaats vind ik het van belang dat de aanbieders van deze abonnementen zich correct presenteren naar hun potentiële klanten en dat zij geen valse verwachtingen wekken. </antwoord>
      <antwoord nummer="6">Dat mensen ervoor kiezen zelf extra zorg en dienstverlening in te kopen die niet in het AWBZ- of ZFW-pakket is opgenomen, in hun eigen keus. Dit soort abonnementen speelt in op de behoeften die er bestaan bij ouderen aan een bekend en vertrouwd aanspreekpunt dat indien nodig ook assistentie verleent bij het verkrijgen van verzekerde zorg. Ouderen blijken bereid daarvoor te betalen. Op zich heb ik er niets op tegen dat mensen eigen verantwoordelijkheid nemen en zo’n abonnement afsluiten en dat instellingen zich als maatschappelijke ondernemers profileren en daarmee inspelen op vragen uit de markt. Van belang is wel dat deze abonnementen voldoen aan de voorwaarden zoals bij vraag 5 genoemd. </antwoord>
      <noten afkomstig="antwoord"/>
   </antwoorden>
</kvr>
