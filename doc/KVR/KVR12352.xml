<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Scheltema-de Nie (D66) aan de minister van Binnenlandse Zaken en Koninkrijksrelaties over politiezorg. (Ingezonden 16 augustus 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12352
</item>
         <item attribuut="Inhoud">Vragen naar aanleiding van een bericht in het Algemeen Dagblad van 8 augustus 2000 dat tenminste de helft van de politieagenten met vakantie is en over de gevolgen hiervan voor de dagelijkse politiezorg en de stelling van de Nederlandse Politiebond dat een voetbaltoernooi als Euro2000 tot een half jaar ontwrichting van politiewerk leidt.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 2000-2001, nr. 28, Tweede Kamer</item>
         <item attribuut="Vraagnr_bij_indiening">2990014620</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="D66">Scheltema-de Nie</persoon>
         </item>
         <item attribuut="Datum_reaktie">2000-09-28</item>
         <item attribuut="Datum_indiening">2000-08-16</item>
         <item attribuut="Document-id">KVR12352</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="55" allpagenumbers="55 56" vetnummer="2990014620" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12352" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="28" onderwerp="" indiendatum="2000-08-16">
         <vrager partij="D66" oorsprong="parlement">Scheltema-de Nie</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="28 september 2000), zie ook Aanhangsel Handelingen nr. 1804, vergaderjaar 1999–2000">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het bericht dat tenminste de helft van de twaalfduizend executieve politieagenten niet inzetbaar is wegens vakantie? <voetnoot nummer="1"/>
      </vraag>
      <vraag nummer="2">Wat betekent dit voor de dagelijkse politiezorg in de verschillende regio’s? </vraag>
      <vraag nummer="3">Was het niet tevoren bekend dat de politie-inzet bij Euro2000 tot problemen zou kunnen leiden na afloop van het EK en met name tijdens de zomerperiode? Welke maatregelen zijn getroffen c.q. welke afspraken zijn met de korpsen gemaakt om te garanderen dat ook in deze periode voldoende politie inzetbaar is? </vraag>
      <vraag nummer="4">Heeft u besloten de onderzoeken van de politiebonden af te wachten? Is een dergelijk wachten wel verantwoord? Moet niet uiterst snel een oplossing worden gezocht voor het acute probleem? </vraag>
      <vraag nummer="5">Is de stelling van de Nederlandse Politiebond juist dat een voetbaltoernooi, als Euro2000, leidt tot een half jaar ontwrichting van politiewerk? Zo ja, welke maatregelen gaat u nemen om een dergelijke ontwrichting in de toekomst te voorkomen? </vraag>
      <noten afkomstig="vraag">
         <noot nummer="1" datum="2000-08-8" bron="Algemeen Dagblad">Algemeen Dagblad, 8 augustus 2000</noot>
      </noten>
   </vragen>
   <antwoorden aantal="4">
      <antwoord nummer="1 en 2">Gedurende EURO 2000 is met veel inzet van de politie gewerkt. Mede door die inzet is EURO 2000 bijzonder rustig verlopen. Gedurende het toernooi waren de verlofmogelijkheden van het politiepersoneel beperkt. Dit om de benodigde inzet in de speelregio’s en andere delen van het land te verzekeren. Wanneer in een periode geen verlof genomen kan worden, zal het verlof zich vanzelfsprekend meer concentreren in de resterende periode. De omvang van de politiesterkte en de omvang van verlofrechten van politiepersoneel wordt door een dergelijk evenement tenslotte niet groter of kleiner. Dat betekent echter niet dat daarmee een situatie ontstaat waar geen adequate politiezorg meer geboden kan worden. Vanzelfsprekend is met de politieregio’s gesproken over de inzet voor de dagelijkse politiezorg in de periode voor en na EURO 2000. De korpsen hebben de nodige ervaring met evenementen en manifestaties die om veel politie-inzet vragen. Ze zijn in staat om de benodigde maatregelen te nemen en de inzet zodanig te plannen dat de benodigde dagelijkse politiezorg voor, tijdens en na een evenement gewaarborgd is. Hoewel de realiteit is dat er altijd keuzes gemaakt moeten worden waar het om de inzet van politie gaat, heb ik op dit moment geen indicaties dat de omvang van het verlof na EURO 2000 interfereert met de benodigde basispolitiezorg in de regio’s. </antwoord>
      <antwoord nummer="3">In het reguliere overleg met de Tweede Kamer over EURO 2000 is meerdere malen uitgesproken dat voorkomen moet worden dat de extra politie-inzet voor EURO 2000 de basispolitiezorg tijdens en na het toernooi belast. Met de politieregio’s, die daarvoor de primaire verantwoordelijkheid dragen, is daarover diverse malen en in een vroegtijdig stadium gesproken. Bij brief van 7 februari 2000 (nr. EK2000/U53379) heb ik de Tweede Kamer geïnformeerd over de inzet van de politie bij het toernooi. De politieregio’s dienden gedurende EURO 2000 10% van de sterkte die ingezet wordt voor het primaire proces ten behoeve van het toernooi beschikbaar te houden, zowel voor de extra regionale inzet als voor de extra te leveren bijstand aan de speelsteden. Hen is verzocht daarmee rekening te houden bij de opstelling van de beleids- en beheerscyclus, aangezien de korpsen zelf primair verantwoordelijk zijn voor het capaciteitsmanagement. Uitgangspunt was dat de extra inzet voor EURO 2000 niet ten laste mocht komen van de basispolitiezorg. Langs twee wegen zijn voorwaarden gecreëerd om vanuit rijkszijde hieraan bij te dragen. Er is voor gekozen de extra inspanningen van de politie, waaronder het te verrichten overwerk, te vergoeden. In bovengenoemde brief is aangegeven dat daarover in totaal f 31,5 mln extra is uitgetrokken. In samenspraak met de regio’s is vervolgens afgesproken dit bedrag te besteden aan inzet (voor bijstand) in de speelregio’s en niet-speelregio’s, aan het beschikbaar houden van een strategische reserve, aan materiële voorzieningen (zoals verzekeringen) en aan landelijke inzet van het KLPD. Daarnaast is de korpsen in overweging gegeven de inzet vanuit de politie te vergroten door een beroep te doen op aan de politie verwante categorieën functionarissen, zoals vervroegd uitgetreden politiefunctionarissen, deeltijders en ouderschapsverlofgangers, vrijwillige ambtenaren van politie, toezichthouders en de namens de korpsen aanwezige studenten op de opleidingsinstituten. Op basis hiervan is de basispolitiezorg tijdens het EK niet in gevaar geweest en mochten de korpsen in staat worden geacht deze ook in de periode daarna te garanderen. Als er in een of meer politieregio’s toch lastige keuzes gemaakt moesten worden om de inzet voor een adequate basispolitiezorg te garanderen, dan moet dat meer regiospecifieke oorzaken hebben gehad. </antwoord>
      <antwoord nummer="4">Vanuit de zijde van de korpsbeheerders en de korpsleidingen van de verschillende politiekorpsen hebben mij geen signalen bereikt dat de noodzakelijke basispolitiezorg in gevaar is of is geweest. Van het onderzoek van de politiebonden zal ik uiteraard kennis nemen. </antwoord>
      <antwoord nummer="5">Nee, er bestaat geen grond om te veronderstellen dat een voetbaltoernooi als EURO 2000 leidt tot een half jaar ontwrichting van politiewerk. Met de besteding van het bedrag van f 31,5 miljoen zijn voorwaarden geschapen voor het kunnen opvangen van het extra politiewerk tijdens EURO 2000. Zoals reeds gesteld is de basispolitiezorg tijdens EURO 200 niet in gevaar geweest en mochten de regiokorpsen in staat worden geacht deze ook in de periode daarna te garanderen. </antwoord>
      <noten afkomstig="antwoord"/>
   </antwoorden>
</kvr>
