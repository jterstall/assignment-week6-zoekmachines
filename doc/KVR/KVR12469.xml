<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Timmermans (beiden PvdA) aan de minister van Buitenlandse Zaken over de mensenrechtensituatie in Tsjetsjenië. (Ingezonden 21 september 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12469
</item>
         <item attribuut="Inhoud">Vragen naar aanleiding van de reportage in Los Angeles Times van 17 september 2000 over de voortdurende mensenrechtenschendingen door Russische troepen in Tsjetsjenië.</item>
         <item attribuut="Rubriek">Staats- en bestuursrecht (Grondrechten) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Mensenrechten Oorlogen Rusland</item>
         <item attribuut="Vindplaats">Kamervragen met antwoord 2000-2001, nr. 127, Tweede Kamer</item>
         <item attribuut="Vraagnr_bij_indiening">2000100120</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2000-10-18</item>
         <item attribuut="Datum_indiening">2000-09-21</item>
         <item attribuut="Document-id">KVR12469</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="257" allpagenumbers="257 258" vetnummer="2000100120" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12469" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="127" onderwerp="" indiendatum="2000-09-21">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-10-18">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de uitvoerige reportage in de Los Angeles Times over voortdurende mensenrechtenschendingen door Russische troepen in Tsjetsjenië? <voetnoot nummer="1"/>
      </vraag>
      <vraag nummer="2">Deelt u de mening dat de in de reportage opgenomen verslagen van gesprekken met Russische (para)militairen en politiemensen, duiden op systematische en zeer ernstige mensenrechtenschendingen, die niet alleen door de autoriteiten worden gedoogd, maar zelfs door commandanten worden aangemoedigd? </vraag>
      <vraag nummer="3">Is het waar dat tot op heden nog geen enkele verdachte van mensenrechtenschendingen voor de militaire dan wel civiele rechter is hoeven verschijnen? Deelt u de mening dat plegers van mensenrechtenschendingen de facto kunnen rekenen op immuniteit voor strafvervolging? </vraag>
      <vraag nummer="4">Blijft u bij uw mening zoals geuit tijdens het Algemeen overleg over Rusland, 7 september 2000 dat er sprake is van waarneembare vooruitgang in de Russische opstelling op dit vlak? Zo ja, kunt u dit toelichten? </vraag>
      <vraag nummer="5">Bent u bereid in bilateraal verband, via de Europese Unie en de Raad van Europa, Rusland opnieuw aan te spreken op het niet nakomen van de gedane toezeggingen? </vraag>
      <noten afkomstig="vraag">
         <noot nummer="1" datum="2000-09-17" bron="Los Angeles Times">Los Angeles Times, 17 september 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ik ben van mening dat de reportage in de Los Angeles Times een gruwelijk beeld schetst van de ervaringen van een aantal (para)militairen en politiemensen in een eerdere fase van het conflict. De reportage sluit daarmee aan op eerdere ooggetuigenverslagen en rapportages van gerenommeerde mensenrechtenorganisaties. Naar mijn mening kan uit dit journalistieke verslag van gesprekken met een aantal individuele personen – overigens nauwelijks te checken – echter niet geconcludeerd worden dat sprake is van systematische schendingen, in die zin dat van hogerhand een doelgericht beleid terzake zou worden gevoerd. Zoals ook andere verslagen aangeven, lijken de mogelijke schendingen juist begaan doordat onvoldoende toezicht van hogerop bestaat op het gedrag van individuele eenheden en hun leden en commandanten. Straffeloosheid en gebrek aan toezicht, zowel binnen de eigen gelederen van de diverse troepen, als van de kant van de militaire en civiele rechtsorganen, zijn hierbij inderdaad grote problemen. Inmiddels mag wel worden geconcludeerd dat de politieke druk vanuit Moskou om een einde te maken aan ongeoorloofd gedrag en mensenrechtenschendingen is toegenomen, mede als gevolg van de voortdurende internationale aandacht hiervoor. Deze druk uit zich onder meer in de activiteiten van de Speciale Vertegenwoordiger van de President voor Mensenrechten in de Republiek Tsjetsjenië, Kalamanov, evenals in het werk van het Doemacomité voor normalisatie van de socio-economische situatie en voor bescherming van de mensenrechten in de Tsjetsjeense Republiek. Ondanks vergrote politieke druk is echter blijkens verslaggeving uit diverse bron nog steeds sprake van bijvoorbeeld ongeoorloofd gedrag door (para)militairen en politiemensen bij controleposten. Oorzaak hiervan moet onder meer worden gezocht in commandostructuren die haperen als het gaat om het afdwingen van respect voor mensenrechten en internationale humanitaire beginselen. Gezien het bovenstaande blijf ik dan ook bij elke gelegenheid tegenover de Russische autoriteiten de noodzaak benadrukken zowel van een systematisch onafhankelijk onderzoek naar gepleegde mensenrechtenschendingen, als van meer adequate maatregelen om nieuwe schendingen te voorkomen. </antwoord>
      <antwoord nummer="3">Het is moeilijk een sluitend overzicht te krijgen van de stand van zaken van gerechtelijke onderzoeken naar mensenrechtenschendingen, begaan tijdens dit conflict. Dit komt doordat zaken bij uiteenlopende procureurs liggen, doorgaans aan een lange gerechtelijke procedure worden onderworpen en vaak worden doorverwezen. Ook is het soort tenlastelegging van invloed; er hebben veroordelingen plaatsgevonden van militairen voor handelingen begaan in Tsjetsjenië op basis van het commune strafrecht. Volgens mijn informatie is een aantal zaken door de militaire aanklager geseponeerd wegens gebrek aan bewijs. Een klein aantal zaken heeft inmiddels tot aanklacht geleid. In enkele gevallen zijn verdachten vrijgesproken. De mate van straffeloosheid die momenteel bestaat op dit gebied is een van de oorzaken voor mensenrechtenschendingen. (Para)militairen en politiemensen weten dat de kans op bestraffing klein is. Het gaat echter te ver om te spreken over de facto immuniteit. Mede onder druk van de internationale gemeenschap groeit de aandacht voor schendingen, zowel vanuit politieke hoek als binnen de strijdkrachten en speciale troepen. Er wordt momenteel op grotere schaal tegen opgetreden dan enkele maanden geleden. Ook het kantoor van Kalamanov heeft al in vele gevallen succesvol ingegrepen wanneer verdachten zonder voldoende grond in hechtenis werden gehouden door militairen of politie. Weliswaar volgt dan geen strafvervolging, maar wel is de aandacht gevestigd op de desbetreffende eenheid op een manier die voor de betrokken militairen/politie onaangenaam is. In sommige gevallen volgen disciplinaire maatregelen. </antwoord>
      <antwoord nummer="4">Ik blijf van mening dat er sprake is van groeiende, serieuze aandacht voor mensenrechtenschendingen in en rond Tsjetsjenië bij de Russische autoriteiten. Zoals ook de Rapporteur van de Parlementaire Assemblee van de Raad van Europa, Lord Judd, concludeert in zijn rapport van 25 september jl. is nu een instrumentarium in ontwikkeling voor de behandeling van klachten over mensenrechtenschendingen in en buiten Tsjetsjenië, voor het verrichten van onderzoek naar schendingen en voor (advies over te nemen) maatregelen ter voorkoming van verdere schendingen en het tot een snel einde brengen van nieuwe schendingen. De hoorzitting in de Doema op 21 september jl. over de situatie in Tsjetsjenië, waar leden van de PA van de RvE bij aanwezig waren, toonde een grote openheid en aanzienlijke kritiek op regeringsbeleid, waarover in de Russische pers ook verslag is gedaan. Dit betekent dat nu gesproken kan worden van enige reële parlementaire aandacht voor en toezicht op de gang van zaken in de Noord-Kaukasus. </antwoord>
      <antwoord nummer="5">Ik zal elke in aanmerking komende gelegenheid aangrijpen, zowel bilateraal als in EU- en RvE-verband, om de Russische autoriteiten te wijzen op hun internationale verplichtingen en hun nog niet nagekomen toezeggingen. Met name aan de toezegging van een systematisch, onafhankelijk onderzoek naar vermeende mensenrechtenschendingen gedurende de gehele periode van het conflict volgens internationaal geaccepteerde standaarden is nog onvoldoende tegemoet gekomen. Ook de nog voortdurende problemen rond de terugkeer van de Assistance Group van de OVSE blijft zorgwekkend. Tijdens mijn bilaterale gesprek met de Russische Minister van Buitenlandse Zaken Ivanov op 13 september jl. heb ik hem opnieuw met klem de Nederlandse zorg terzake overgebracht. Ook Minister Védrine heeft tijdens zijn recente bezoek aan Moskou de kwestie opnieuw opgebracht. Op 4 oktober vond een ontmoeting plaats in EU-kader met Vice-Minister van Buitenlandse Zaken, Goesarov, waar Rusland opnieuw op zijn verplichtingen is gewezen. Ook de aanstaande top tussen de EU en President Poetin op 30 oktober in Parijs zal aangegrepen moeten worden om van EU-zijde de zorgen en Russische verplichtingen wederom te onderstrepen. </antwoord>
      <noten afkomstig="antwoord"/>
   </antwoorden>
</kvr>
