<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over het weigeren van vreemdelingen in de Tijdelijke Nood Voorziening (TNV) in Ter Apel. (Ingezonden 9 februari 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22636
</item>
         <item attribuut="Inhoud">Vragen naar aanleiding van het bericht 'Asielzoekers drie nachten in de vrieskou in Ter Apel' in het Dagblad van het Noorden, 7 februari 2005.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2004-2005, nr. 1294, Tweede Kamer</item>
         <item attribuut="Vraagnr_bij_indiening">2040508130</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-03-31</item>
         <item attribuut="Datum_indiening">2005-02-09</item>
         <item attribuut="Document-id">KVR22636</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2743" allpagenumbers="2743 2744" vetnummer="2040508130" code="0405tkkvr1294" lopendefooter="Tweede Kamer, vergaderjaar 2004–2005, Aanhangsel" filenaam="KVR22636" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1294" onderwerp="" indiendatum="2005-02-9">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="31 maart 2005), zie ook Aanhangsel Handelingen nr. 1114, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het bericht «Asielzoekers drie nachten in de vrieskou in Ter Apel»? <voetnoot nummer="1"/>
      </vraag>
      <vraag nummer="2">Is het waar dat asielzoekers die op vrijdagmiddag of in het weekend op Schiphol arriveren, doorverwezen worden naar het Aanmeldcentrum in Ter Apel, dat echter vanaf vrijdagavond 19.00 tot na het weekend gesloten is? Is het waar dat deze asielzoekers vervolgens ook niet toegelaten worden tot de Tijdelijke Nood Voorziening (TNV)? Is het waar dat het al enkele malen is voorgekomen dat asielzoekers hierdoor noodgedwongen één of meerdere nachten buiten hebben moeten doorbrengen? Wat is uw reactie op deze situatie? </vraag>
      <vraag nummer="3">Is het waar dat het de marechaussee op Schiphol bekend is dat het Aanmeldcentrum en de TNV in het weekend gesloten zijn? Zo ja, waarom verwijst de marechaussee asielzoekers die op vrijdagmiddag of in het weekend arriveren dan toch door naar Ter Apel? Zo neen, wat gaat u doen om zo snel mogelijk de communicatie tussen de marechaussee op Schiphol en het Aanmeldcentrum in Ter Apel te verbeteren? </vraag>
      <vraag nummer="4">Deelt u de mening dat het volstrekt onverantwoord is om asielzoekers in februari buiten de nacht te laten doorbrengen? Wat gaat u doen om te voorkomen dat deze situatie zich opnieuw voor doet? </vraag>
      <noten afkomstig="vraag">
         <noot nummer="1" datum="2005-02-7" bron="Dagblad van het Noorden">Dagblad van het Noorden, 7 februari 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Nederland kent op dit moment twee aanmeldcentra, te weten Ter Apel en Schiphol. Het aanmeldcentrum Schiphol is aangewezen voor asielzoekers aan wie de toegang tot Nederland is geweigerd en voor alleenstaande minderjarige asielzoekers. De overige asielzoekers moeten hun aanvraag indienen bij het aanmeldcentrum Ter Apel. Het aanmeldcentrum Schiphol is zeven dagen in de week geopend. Het kan voorkomen dat vreemdelingen eerst na het passeren van de grens om asiel vragen. In dat geval is van toegangsweigering niet langer sprake en moet de vreemdeling de aanvraag indienen in Ter Apel. In die gevallen wordt de asielzoeker door de Koninklijke Marechaussee doorgezonden naar het aanmeldcentrum in Ter Apel. Daarbij wordt de asielzoeker overigens geïnformeerd over de openingstijden van het aanmeldcentrum in Ter Apel. Het aanmeldcentrum Ter Apel is op weekdagen geopend van 8.00 uur tot 18.00 uur. De TNV is bedoeld om onderdak te bieden aan asielzoekers die op het aanmeldcentrum een afspraak hebben gemaakt voor het indienen van een asielaanvraag en in afwachting zijn van die afspraak. Voordat asielzoekers toegang krijgen tot de TNV is het derhalve van belang dat de asielzoeker zich heeft gemeld bij het aanmeldcentrum. Op het aanmeldcentrum wordt in dat geval beoordeeld of de betreffende asielzoeker recht heeft op verblijf in de TNV, omdat dit niet voor iedereen het geval is. Vreemdelingen die een tweede of volgende asielaanvraag indienen hebben bijvoorbeeld geen recht op opvang en daarmee geen recht op verblijf in de TNV. De weekendsluiting van het aanmeldcentrum Ter Apel heeft tot gevolg dat asielzoekers zich in het weekend niet kunnen melden bij het aanmeldcentrum en derhalve niet kan worden beoordeeld of de betreffende vreemdeling recht op verblijf in de TNV heeft. Daarom was op 4 februari jl. besloten dat asielzoekers die na vrijdagavond aankomen bij het aanmeldcentrum Ter Apel geen toegang konden krijgen tot de TNV. Inmiddels is de onwenselijkheid van deze situatie onderkend. Met ingang van de week van 14 februari jl. is dan ook weer besloten dat asielzoekers die in het weekend bij het aanmeldcentrum in Ter Apel aankomen, toegang krijgen tot de (naastgelegen) TNV. Voor personen, die in het weekend zijn toegelaten tot de TNV, wordt op maandagochtend dan vervolgens alsnog in het aanmeldcentrum beoordeeld of zij in afwachting van de indiening van de aanvraag in de TNV mogen blijven. </antwoord>
      <antwoord nummer="3">Het aanmeldcentrum in Ter Apel is in het weekend gesloten. De TNV is in het weekend geopend. Dit is bekend bij de Koninklijke Marechaussee. Doorzending naar Ter Apel geschiedt indien een vreemdeling aan wie niet de toegang is geweigerd aangeeft een asielverzoek in te willen dienen. Dit vloeit voort uit de werklastverdeling tussen de twee aanmeldcentra zoals is neergelegd in de regelgeving. Verbetering van de communicatie op dit punt is niet aan de orde. Bij de beantwoording van vraag 2 hebik reeds aangegeven dat de Koninklijke Marechaussee op Schiphol op de hoogte is van de openingstijden van het Aanmeldcentrum in Ter Apel en daar de asielzoeker over informeert. Tevens hebik daar aangegeven dat asielzoekers die in het weekend bij het aanmeldcentrum Ter Apel aankomen weer toegang krijgen tot de (naastgelegen) TNV. </antwoord>
      <antwoord nummer="4">Zoals hierboven is aangegeven is de onwenselijkheid van de situatie onderkend en is reeds gekomen tot een werkwijze waarbij deze zich niet meer kan voordoen. </antwoord>
      <noten afkomstig="antwoord"/>
   </antwoorden>
</kvr>
