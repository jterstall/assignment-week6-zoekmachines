<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Schijndel (VVD) aan de ministers van Binnenlandse Zaken en Koninkrijksrelaties en van Justitie over de aanpak van drugsoverlast. (Ingezonden 28 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24441
</item>
         <item attribuut="Inhoud">Vragen over de invloed van uitspraken van diverse rechters over verwijderingsbevelen in Roermond, op de dagelijke openbare ordehandhaving door de politie in andere grote steden in Nederland.</item>
         <item attribuut="Rubriek">Criminaliteit en openbare orde (Drugs) Criminaliteit en openbare orde (Handhaving openbare orde) Milieu (Hinder)</item>
         <item attribuut="Trefwoorden">Drugsbestrijding Hinder Openbare orde en veiligheid</item>
         <item attribuut="Vindplaats">Kamervragen met antwoord 2005-2006, nr. 474, Tweede Kamer</item>
         <item attribuut="Vraagnr_bij_indiening">2050602230</item>
         <item attribuut="Indiener">
            <persoon partij="VVD">Van Schijndel</persoon>
         </item>
         <item attribuut="Datum_reaktie">2005-12-05</item>
         <item attribuut="Datum_indiening">2005-10-28</item>
         <item attribuut="Document-id">KVR24441</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1011" allpagenumbers="1011 1012" vetnummer="2050602230" code="0506tkkvr474" lopendefooter="Tweede Kamer, vergaderjaar 2005–2006, Aanhangsel" filenaam="KVR24441" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="474" onderwerp="" indiendatum="2005-10-28">
         <vrager partij="VVD" oorsprong="parlement">Van Schijndel</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2005-12-5">
         <antwoorder functie="minister" ministerie="Binnenlandse Zaken en Koninkrijksrelaties">Remkes,</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van de uitspraken van de bestuursrechter te Roermond van 29 juni 2005, de politierechter te Roermond van 2 augustus 2005 en het Hof te ’s-Hertogenbosch van 5 oktober 2005 over verwijderingsbevelen in Roermond? </vraag>
      <vraag nummer="2">Welke invloed kunnen deze uitspraken hebben op de dagelijkse openbare ordehandhaving door de politie in andere, grote steden in Nederland? Denkt u dat in Amsterdam, Utrecht en Rotterdam op dezelfde manier als voorheen de (drugs)overlast kan worden bestreden? Welk rol speelt het verwijderingsbevel bij de bestrijding van (drugs)overlast? </vraag>
      <vraag nummer="3">Deelt u de mening toegedaan dat de uiteindelijk door het Hof ’s-Hertogenbosch voorgestane uitleg van artikel 177 van de Gemeentewet haaks staat op de bedoeling van het door de toenmalige minister van Binnenlandse Zaken en Koninkrijkrelaties ingediende wetsvoorstel? Deelt u de mening dat het Hof hiermee geen recht doet aan de parlementaire behandeling van het wetsvoorstel, waaruit blijkt dat het nooit de bedoeling is geweest om de op dat moment al bekende praktijk van verwijderingsbevelen, gegeven door de politie namens de burgemeester op grond van de diverse APV’s, om zeep te helpen? </vraag>
      <vraag nummer="4">Is het nodig op korte termijn in te grijpen in de wetgeving om zodoende de praktijk van verwijderingsbevelen in (drugs)overlastgebieden in Nederland te redden dan wel te ondersteunen? Deelt u de mening dat er nieuwe heldere wetgeving gemaakt zou moeten worden om deze materie goed te regelen? Acht u het in dat verband nodig of wenselijk dat de beperkingen van mandaat aan politieagenten van noodbevoegdheden van de burgemeester, in het algemeen worden herzien? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Verwijderingsbevelen – ook wel verblijfs- of gebiedsontzeggingen genoemd – zijn besluiten van de burgemeester die in veel gemeenten worden opgelegd in het kader van bestrijding van (drugs)overlast. Effect van zo’n bevel is dat, gedurende een in het bevel bepaalde termijn, de overlastpleger zich niet mag bevinden in een bepaald gebied van de stad. Dat gebied is in het bevel omschreven. In de praktijk is in veel gemeenten de bevoegdheid om deze verwijderingsbevelen, in het bijzonder de bevelen voor korte duur (meestal tot een maximum van twee weken), via mandaat aan de onder het gezag van de burgemeester optredende politieambtenaren opgedragen. De kracht van een krachtens mandaat opgelegd bevel is, dat deze direct na constatering van een overtreding kan worden opgelegd. Omdat de overtreder veelal ook direct een dagvaarding in persoon krijgt uitgereikt in verband met overtreding van een of meer relevante APV-bepalingen is op die manier een effectieve lik-op-stuk-aanpak mogelijk. Het verwijderingsbevel is dan ook een uiterst waardevol instrument gebleken. De in vraag 1. genoemde uitspraken hebben tot gevolg dat het verwijderingsbevel niet meer door de politieambtenaar, namens de burgemeester, kan worden opgelegd. Voortaan moet de burgemeester die besluiten zelf nemen, op basis van een voorstel van de politie inclusief rapportage. Vervolgens dient het besluit via de politie te worden uitgereikt. De politie moet dan dus de overlastpleger eerst weer zien te traceren. Gemeenten vrezen nu, terecht, een minder slagvaardige aanpak. </antwoord>
      <antwoord nummer="3">Doel van de wijziging van (onder meer) artikel 177 Gemeentewet in 2002 (kamerstukken 27 547) was een technische aanpassing omdat er, na eerdere aanpassingen van de Gemeentewet aan de tranches van de Algemene wet bestuursrecht, enkele onvolkomenheden waren opgetreden. Het is nimmer de bedoeling geweest om met de wijziging van artikel 177 de toen al lang gebruikelijke mandatering van de bevoegdheid om verwijderingsbevelen op te leggen, onmogelijk te maken. Integendeel, in het kader van een effectieve bestrijding van (drugs)overlast is juist slagvaardige toepassing van het instrument van het verwijderingsbevel – dus met de mogelijkheid om de bevelen direct op straat krachtens mandaat te laten opleggen – noodzakelijk. De rechter heeft de bedoeling van de wetgever echter niet ondubbelzinnig uit de parlementaire geschiedenis kunnen afleiden. Hij baseerde zich daarom op een grammaticale interpretatie van artikel 177 Gemeentewet en kwam tot het oordeel dat de huidige wettekst mandatering uitsluit. </antwoord>
      <antwoord nummer="4">Ik hebhet door de rechterlijke uitspraken ontstane probleem reeds onderkend. Mede vanwege het belang van een snelle reparatie heb ik dan ook besloten deze direct mee te nemen in een al lopende wetswijziging, namelijk de thans aanhangige wijziging van de Gemeentewet in verband met de bestuurlijke boete ter bestrijding van overlast in de openbare ruimte (30 101). Op 2 november jl. heb ik een nota van wijziging aan uw Kamer toegezonden, waarin een aantal aanpassingen is aangebracht in dit wetsvoorstel. In de nota is tevens de benodigde reparatie van artikel 177 Gemeentewet meegenomen. Strekking van de wijziging is dat de uitvoering van de beslissingen van de gemeenteraad (dus ook verordeningen) krachtens mandaat, zoals gebruikelijk vòòr 2002, weer mogelijk wordt. In het kader van de gewenste effectieve bestrijding van (drugs)overlast is spoedige aanvaarding van deze reparatie urgent. Met de beoogde wijziging van artikel 177 Gemeentewet is de problematiek afdoende opgelost. Een herziening van het mandaat aan politieagenten van noodbevoegdheden in zijn algemeenheid acht ik niet noodzakelijk. Uitgangspunt is en blijft dat de politieambtenaren een taak en verantwoordelijkheid hebben in het kader van de uitvoering van de noodbevoegdheden van de burgemeester: zij geven feitelijk gestalte aan het door de burgemeester gegeven noodbevel. De noodbevelen zijn overigens gebaseerd op artikel 176 Gemeentewet. Het besluiten tot het een noodbevel blijft een bevoegdheid van de burgemeester. Artikel 177, tweede lid, Gemeentewet schrijft dat voor en die zinsnede blijft, ook na de vorenbedoelde nota van wijziging, in stand. </antwoord>
      <noten afkomstig="antwoord"/>
   </antwoorden>
</kvr>
