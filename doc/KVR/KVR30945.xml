<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Zijlstra en Neppérus (beiden VVD) aan de minister-president, minister van Algemene Zaken en aan de ministers van Economische Zaken, van Buitenlandse Zaken en van Volkshuisvesting, Ruimtelijke Ordening en Milieubeheer over kernenergie. (Ingezonden 17 januari 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30945
</item>
         <item attribuut="Inhoud">Vragen naar aanleiding van uitspraken ministers Van der Hoeven (EZ) en Verhagen (BuZa) (Het Financieele Dagblad, 5 januari 2008), onder meer dat 'één manier om te grote afhankelijkheid te voorkomen, is meer eigen productie van kernenergie' en 'het is hypocriet om je uit te speken tegen kernenergie, maar tegelijkertijd kernenergie te importeren'. Indieners willen weten of deze uitspraken het kabinetsbeleid weerspiegelen en zo ja, wanneer de Kamer een aangepaste notitie 'schoon en duurzaam' ontvangt waarin kernenergie deel uitmaakt van de toekomstvisie van het kabinet; ze zijn benieuwd naar snelle afandeling en inwerkingtreding van de Wet Kernenergie.</item>
         <item attribuut="Rubriek">Energie, water en grondstoffen (Kernenergie) Staats- en bestuursrecht (Regering)</item>
         <item attribuut="Trefwoorden">Kernenergie Regeringsbeleid</item>
         <item attribuut="Vindplaats">Kamervragen met antwoord 2007-2008, nr. 1389, Tweede Kamer</item>
         <item attribuut="Vraagnr_bij_indiening">2070808590</item>
         <item attribuut="Afkomstig_van">Algemene Zaken (AZ)</item>
         <item attribuut="Indiener">
            <persoon partij="VVD">Zijlstra Neppérus</persoon>
         </item>
         <item attribuut="Datum_reaktie">2008-02-19</item>
         <item attribuut="Datum_indiening">2008-01-17</item>
         <item attribuut="Document-id">KVR30945</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2979" allpagenumbers="2979 2980" vetnummer="2070808590" code="0708tkkvr1389" lopendefooter="Tweede Kamer, vergaderjaar 2007–2008, Aanhangsel" filenaam="KVR30945" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1389" onderwerp="" indiendatum="2008-01-17">
         <vrager partij="VVD" oorsprong="parlement">Zijlstra Neppérus</vrager>
         <vraagt-aan>de minister-president, minister van Algemene Zaken en aan de ministers van Economische Zaken, van Buitenlandse Zaken en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="19 februari 2008), zie ook Aanhangsel Handelingen nr. 1273, vergaderjaar 2007–2008">
         <antwoorder functie="minister-president" ministerie="Algemene Zaken">Balkenende</antwoorder>
         <mede-antwoorder>de ministers van Buitenlandse Zaken en van Economische Zaken, van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Blijven de ministers van Economische Zaken en Buitenlandse Zaken bij door hen gedane uitspraken zoals «Eén manier om te grote afhankelijkheid te voorkomen is meer eigen productie van kernenergie», «Wij vinden dat we de optie van kernenergie niet in de la moeten laten liggen» en: «Het is hypocriet om je uit te spreken tegen kernenergie, maar tegelijkertijd wel kernenergie te importeren»? <voetnoot nummer="1"/>
      </vraag>
      <vraag nummer="2">Mag worden aangenomen dat het kabinet opereert als één en ondeelbaar en dat de uitspraken van de minister van Economische Zaken en de minister van Buitenlandse Zaken dus het kabinetsbeleid weerspiegelen? Zo neen, hoe verklaart de minister-president dan de uitspraken van de minister van Economische Zaken en de minister van Buitenlandse Zaken? </vraag>
      <vraag nummer="3">Wat is de mening van het kabinet betreffende het voeren van een (politieke) discussie over uitbreiding van kernenergie tijdens deze kabinetsperiode? Indien de uitspraken van de minister van Economische Zaken en de minister van Buitenlandse Zaken het kabinetsbeleid weerspiegelen, wanneer ontvangt de Kamer dan een aangepaste beleidsnotitie «schoon en duurzaam» van de minister van Volkshuisvesting, Ruimtelijke Ordening en Milieubeheer waarbij kernenergie onderdeel uitmaakt van de toekomstvisie van dit kabinet? </vraag>
      <vraag nummer="4">Wat is de mening van het kabinet betreffende de import van kernenergie? Wat gaat u doen om de door de ministers van Economische Zaken en Buitenlandse Zaken als hypocriet omschreven huidige situatie te verbeteren? </vraag>
      <vraag nummer="5">Deelt u de mening dat kernenergie een belangrijke bijdrage kan leveren aan de energievoorzieningszekerheid en aan de klimaatdoelstellingen? Hoe gaat u kernenergie inzetten voor beide doelen? </vraag>
      <vraag nummer="6">Wanneer wil u de Wet Kernenergie afgehandeld en in werking laten treden? </vraag>
      <vraag nummer="7">Welke stappen bent u van plan te zetten om op korte termijn te komen tot de bouw van (een) nieuwe Nederlandse kerncentrale(s)? </vraag>
      <noten afkomstig="vraag">
         <noot nummer="1" datum="2008-01-5" bron="Het Financieele Dagblad">Het Financieele Dagblad, 5 januari 2008</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het kabinet opereert als één en ondeelbaar. De kabinetsambitie is om via het energietransitiebeleid een maximale inspanning op het terrein van energiebesparing, hernieuwbare bronnen (wind, zon, biomassa) en schone kolen (CCS) te leveren. </antwoord>
      <antwoord nummer="3">Ten aanzien van kernenergie is in het Coalitieakkoord een duidelijke afspraak gemaakt: in deze kabinetsperiode gaan we geen nieuwe kerncentrales bouwen. Dat betekent niet dat het denken over kernenergie in de toekomstige brandstofmix stilstaat. Het werkprogramma Schoon en Zuinig hoeft niet aangepast te worden om een discussie over kernenergie te kunnen voeren. De door de Kamer gevraagde toekomstvisie op het energiegebied is het Energierapport dat in de loop van mei aan de Kamer zal worden toegezonden. </antwoord>
      <antwoord nummer="4">Kernenergie speelt een rol in de Nederlandse energiehuishouding: van het binnenlandse elektriciteitsverbruik is ruim 9% afkomstig van kernenergie, waarvan ongeveer 4% uit binnenlandse productie en ongeveer 5% uit import. Marktpartijen kiezen op basis van economische overwegingen in welke mate men gebruik wenst te maken van elektriciteitimport (dit geldt ook voor de import van kernenergie) en in die keuze zal het kabinet niet treden. Door het tot stand brengen van een goed investeringsklimaat voor schone elektriciteitscentrales zal naar verwachting de elektriciteitsimport kunnen verminderen. </antwoord>
      <antwoord nummer="5" voetnoot="2">Kernenergie zou bij kunnen dragen aan een betrouwbare en betaalbare energiehuishouding en is een energievorm die qua CO <voetnoot nummer="2"/>-uitstoot bij de productie vrijwel klimaatneutraal is. Door inzet van elektriciteit uit kernenergie neemt de gas/olieafhankelijkheid van andere landen af. Tegelijkertijd is het kabinet zich bewust van de problemen rond veiligheid, afval en proliferatie. Het Energierapport zal onder andere ingaan op het beleid ten aanzien van de brandstofmix. Het zal daarmee tevens een reactie vormen op het AER-advies «Brandstofmix in beweging, op zoek naar een goede balans». </antwoord>
      <antwoord nummer="6" voetnoot="1">De Kamer is eerder verzocht <voetnoot nummer="1"/>om de voortzetting van de behandeling van dit wetsvoorstel aan te houden totdat de adviezen van de AER (brandstofmix) en de SER (kernenergie) zijn uitgebracht en het kabinet met voorstellen komt ten aanzien van de toekomstige energievoorziening. Het AER advies is inmiddels uitgebracht en het is de verwachting dat het SER advies ook binnen afzienbare tijd gereed zal zijn. Daarom kan het kabinet zich voorstellen dat de Kamer de behandeling na uitkomst van het Energierapport voortzet. Het moment van inwerkingtreding is mede daarom nu nog niet te bepalen. Dat hangt af van het verdere verloop van de behandeling van het wetsontwerp. </antwoord>
      <antwoord nummer="7">Het Coalitieakkoord ten aanzien van dit punt wordt door dit kabinet opgevolgd. De bouw van een nieuwe kerncentrale tijdens deze kabinetsperiode is daarom geen optie. In het al genoemde Energierapport zal nader op de overheidsrol ten aanzien van de brandstofmix worden ingegaan. </antwoord>
      <noten afkomstig="antwoord">
         <noot nummer="1">Kamerstukken II 2006–2007, 30 429, nr. 9</noot>
      </noten>
   </antwoorden>
</kvr>
