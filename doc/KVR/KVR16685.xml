<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over kwakzalverij. (Ingezonden 15 oktober 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16685
</item>
         <item attribuut="Inhoud">N.a.v. een artikel in Trouw over de aanpak van kwakzalverij worden er vragen gesteld inzake registratie en controle van alternatieve genezers en geneesmiddelen.</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Alternatieve geneeskunde</item>
         <item attribuut="Vindplaats">Kamervragen met antwoord 2002-2003, nr. 359, Tweede Kamer</item>
         <item attribuut="Vraagnr_bij_indiening">2020301840</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2002-11-15</item>
         <item attribuut="Datum_indiening">2002-10-15</item>
         <item attribuut="Document-id">KVR16685</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="753" allpagenumbers="753 754" vetnummer="2020301840" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16685" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="359" onderwerp="" indiendatum="2002-10-15">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-11-15">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het artikel in Trouw over de aanpak van kwakzalverij? <voetnoot nummer="1"/>
      </vraag>
      <vraag nummer="2">Klopt het dat in Nederland sprake is van een wildgroei aan alternatieve genezers, en dat Nederland het paradijs is in Europa voor kwakzalverij? Zo ja, wat is de omvang hiervan? </vraag>
      <vraag nummer="3">Wat is uw mening over alternatieve geneeswijze? </vraag>
      <vraag nummer="4">Klopt het dat Nederland de Europese regels overtreedt door homeopathische middelen officieel te registreren? Zo ja, wat zijn hiervan de redenen? </vraag>
      <vraag nummer="5">Hebt u controle op het circuit van alternatieve geneeswijze? Zo ja, op welke wijze wordt toezicht hierop gehouden? Zo nee, welke rol heeft het ministerie van VWS hierin te vervullen? </vraag>
      <vraag nummer="6">Kunt u aangeven welke risico’s patiënten lopen bij het volgen van alternatieve geneeswijze? Zo nee, bent u bereid hiernaar onderzoek te laten doen? Zo nee, waarom niet? </vraag>
      <noten afkomstig="vraag">
         <noot nummer="1" datum="2002-10-14" bron="Trouw">Trouw, 14 oktober 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ten aanzien van de regelgeving betreffende de alternatieve zorg wijkt Nederland niet sterk af van andere landen binnen de EU. Voorstanders van alternatieve behandelmethoden zouden de Nederlandse situatie waarschijnlijk niet karakteriseren als een paradijs, maar eerder als een achterstandsituatie ten opzichte van andere Europese landen. In Duitsland en Groot-Brittannië zijn bijvoorbeeld bepaalde beroepsgroepen (die in Nederland als alternatief worden beschouwd) wettelijk erkend en geregeld. In Nederland is met de inwerkingtreding van de Wet op de Beroepen in de Individuele Gezondheidszorg (Wet BIG) besloten slechts een beperkt aantal beroepen te regelen. Een groot gedeelte van de beoefenaars van alternatieve behandelwijzen behoort niet tot de in de Wet BIG geregelde beroepen. Als gevolg hiervan kunnen en hoeven deze beroepsbeoefenaars zich niet te registreren. Ik kan u daarom niet vertellen hoeveel mensen en hoeveel uur per persoon werkzaam zijn als alternatief behandelaar en ook niet of er sprake is van een sterke groei in het aantal alternatieve behandelaars. </antwoord>
      <antwoord nummer="3">Waar het binnen de gezondheidszorg om draait is het effectief en doelmatig behandelen van patiënten. Binnen mijn ministerie ga ik er vanuit dat er een open mind is ten aanzien van wat werkt, ook wanneer dat niet volgens algemeen bekende verklaringswijzen verklaard kan worden. Dat wil niet zeggen dat ik dus ongeprotocolleerde zorg zonder enig verantwoordingsregiem en toezicht toe zou willen staan als verzekerde zorg. </antwoord>
      <antwoord nummer="4">Neen, het klopt niet dat Nederland de Europese regels overtreedt door homeopathische middelen officieel te registreren. De registratie van homeopathica is gebaseerd op de Europese homeopathierichtlijn 92/73EEG uit 1992 (inmiddels gewijzigd in 2001/83/EEG). Het betreft bij de registratie van homeopathische middelen ten opzichte van de reguliere farmacie om een sterk vereenvoudigde procedure waarbij kwaliteit en veiligheid worden getoetst. De werkzaamheid wordt buiten beschouwing gelaten aangezien deze niet goed is aan te tonen volgens de huidige wetenschappelijke methoden. Tijdens een kort geding afgelopen jaar zijn de Europese regels ook op een andere manier ter sprake gekomen. De Bond Farmabedrijven Nederland (BFN) vindt dat de registratieplicht strijdig is met de Europese regels inzake het vrije verkeer van handel en goederen. De president van de rechtbank Den Haag heeft de BFN niet in het gelijk gesteld. </antwoord>
      <antwoord nummer="5 en 6">Voor de overheid is het moeilijk om normen te stellen aan behandelwijzen waarvan het effect wetenschappelijk nog niet (definitief) is vastgesteld. Bij het ontbreken van dergelijke normen kan de overheid onmogelijk van tevoren zeggen waaraan de beoefenaren precies dienen te voldoen. Wanneer wij burgers de vrijheid geven zich door alternatieve behandelaars te laten helpen, volgt daaruit dat de overheid dan alleen tijdens het behandelproces of achteraf kan ingrijpen. Een beoefenaar van een niet wettelijk geregeld beroep komt derhalve bij de Inspectie voor de Gezondheidszorg in beeld wanneer er sprake is van verboden titelgebruik, het onbevoegd verrichten van voorbehouden handelingen of het toebrengen van (mogelijke) schade aan iemands gezondheid. De taak van de Inspectie is in dat kader beperkt tot signalering, voorbereidend onderzoek en relevante dossiervorming. Vervolgens is het OM verantwoordelijk voor het al of niet vervolgen van een strafbaar feit. Vooralsnog lijkt deze aanpak niet tot grote problemen te hebben geleid. Sinds de invoering van de Wet BIG in 1997 is slechts enkele malen een zaak aanhangig gemaakt. In twee gevallen (waarbij sprake was van een alternatief behandelaar) is het tot een veroordeling gekomen. </antwoord>
      <noten afkomstig="antwoord"/>
   </antwoorden>
</kvr>
