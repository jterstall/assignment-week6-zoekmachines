<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Visser (VVD) aan de minister voor Vreemdelingenzaken en Integratie over opvang voor legaal in Nederland verblijvende asielzoekers en de discretionaire bevoegdheid van de minister. (Ingezonden 26 november 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22554
</item>
         <item attribuut="Inhoud">Vragen over gevolgen van de recente uitspraak van de Raad van State (zaaknummer 200404931/1) voor het beleid van de minister van VI met berekking tot de 'Eenmalige Regeling' (brief van 29 augustus 2003 aan de Tweede Kamer), in verband met de discretionaire bevoegdheid van de minister en mogelijkheid beroep en hger beroep inzake aanvargen van asielzoekers [Aanvulling op vragen van lid De Wit (SP), eveneens ingezonden 26 november 2004].</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2004-2005, nr. 1222, Tweede Kamer</item>
         <item attribuut="Vraagnr_bij_indiening">2040503910</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="VVD">Visser</persoon>
         </item>
         <item attribuut="Datum_reaktie">2005-03-22</item>
         <item attribuut="Datum_indiening">2004-11-26</item>
         <item attribuut="Document-id">KVR22554</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2595" allpagenumbers="2595 2596" vetnummer="2040503910" code="0405tkkvr1222" lopendefooter="Tweede Kamer, vergaderjaar 2004–2005, Aanhangsel" filenaam="KVR22554" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1222" onderwerp="" indiendatum="2004-11-26">
         <vrager partij="VVD" oorsprong="parlement">Visser</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="22 maart 2005), zie ook Aanhangsel Handelingen nr. 614, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Wat zijn de gevolgen van de uitspraak van de Raad van State <voetnoot nummer="1"/>voor uw beleid met betrekking tot de «Eenmalige Regeling», zoals neergelegd in de brief van 29 augustus 2003 aan de Tweede Kamer? <voetnoot nummer="2"/>
      </vraag>
      <vraag nummer="2">Aan welke eisen moet de aanvraag volgens de Raad van State voldoen? </vraag>
      <vraag nummer="3">Werd er in de onderhavige procedure door de vreemdeling een beroep gedaan op uw «discretionaire bevoegdheid» een reguliere verblijfsvergunning af te geven, of op uw «inherente afwijkingsmogelijkheid»? Wilt u in het licht van deze uitspraak en de «Eenmalige Regeling» ingaan op het verschil tussen beide begrippen? Is een beslissing op een aanvaag voor een verblijfsvergunning, gebaseerd op één van deze bevoegdheden, een besluit dat vatbaar is voor beroep en hoger beroep? </vraag>
      <vraag nummer="4">Kunnen er maatregelen worden getroffen om te voorkomen dat aanvragen van asielzoekers, zoals hiervoor bedoeld, vatbaar zijn voor beroep en hoger beroep? Zo ja, bent u voornemens die te treffen? </vraag>
      <vraag nummer="5">Wat zijn de gevolgen van deze uitspraak van de Raad van State voor andere beleidsterreinen dan het vreemdelingenrecht waar eveneens bij de wet vastgelegde discretionaire en inherente afwijkingsbevoegdheden gelden voor de verantwoordelijke minister? </vraag>
      <noten afkomstig="vraag">
         <noot nummer="1">Zaaknummer 200404931/1</noot>
         <noot nummer="2" documenttype="Kamerstuk" kamerstuk-id="19 637" documentnummer="754">Kamerstuk 19 637, nr. 754</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid De Wit (SP), eveneens ingezonden 26 november 2004, (vraagnummer 20405003900). </toelichting>
   <antwoorden aantal="5">
      <antwoord nummer="1">De Raad van State heeft in de uitspraak van 19 november 2004 het verzoek om met gebruikmaking van de discretionaire bevoegdheid een verblijfsvergunning regulier voor bepaalde tijd te verlenen, opgevat als een verzoek om een verblijfsvergunning regulier voor bepaalde tijd te verlenen «op de voet van» de eenmalige regeling. Voor het beleid met betrekking tot de «Eenmalige Regeling», zoals neergelegd in de brief van 29 augustus 2003 aan de Tweede Kamer, heeft de uitspraak geen betekenis. Op basis van de mij ten dienste staande gegevens heb ik de dossiers geselecteerd, aan de hand van de peildata 27 mei 1998 en 27 mei 2003. Ik heb de Tweede Kamer daarover geïnformeerd en in het debat op 9 februari 2004 is daarover gesproken. Ik heb toen aangegeven dat er 5800 dossiers zijn onderzocht en dat uiteindelijk 3703 personen niet in aanmerking kwamen voor vergunningverlening. Onder de ingewilligden zaten ongeveer 200 personen, die ook een 14-1 brief hadden geschreven. De koppeling tussen de 14-1 brieven en de doelgroep van de eenmalige regeling heeft dus al in 2003 plaatsgevonden. Ik verwacht daarom niet dat de uitspraak van de Raad van State daarin nog verandering kan brengen. </antwoord>
      <antwoord nummer="2">Uit de uitspraak van de Raad van State van 16 januari 2004 (JV 2004, nr. 84) kan worden afgeleid dat een aanvraag is een verzoek van een belanghebbende om een bepaald, naar strekking concreet geduid, besluit te nemen. In de uitspraak van 19 november 2004 heeft de Raad van State niet expliciet overwogen aan welke eisen een verzoek moet voldoen om als aanvraag te worden opgevat. De Raad van State heeft in deze uitspraak echter niet het uitgangspunt losgelaten dat de aanvraag aan bepaalde eisen moet voldoen. Dit betekent dat van geval tot geval moet worden beoordeeld of er sprake is van een aanvraag (zie hiervoor het antwoord op vraag 3). </antwoord>
      <antwoord nummer="3">In de onderhavige procedure heeft de vreemdeling mij verzocht de verstrekking van een verblijfsvergunning te heroverwegen en, waar ik dat redelijk acht, gebruik te maken van mijn discretionaire bevoegdheid om alsnog een verblijfsvergunning toe te kennen. Bij de brief is een bijlage gevoegd, waarin omstandigheden worden vermeld, waarin de vreemdeling stelt te verkeren. Gelet op de inhoud en strekking van deze brief en de daarbij behorende bijlage, heeft de Raad van State deze aldus verstaan, dat de vreemdeling primair verzoekt de afwijzing van zijn aanvraag om een verblijfsvergunning asiel voor bepaalde tijd te heroverwegen en subsidiair hem met aanwending van mijn discretionaire bevoegdheid, voorzien in artikel 3.4, derde lid, van het Vreemdelingenbesluit 2000, een verblijfsvergunning regulier voor bepaalde tijd te verlenen op de voet van de eenmalige regeling. Voor wat betreft het verschil tussen de discretionaire bevoegdheid en de inherente afwijkingsbevoegdheid verwijs ik naar de uitgebreide toelichting in de brief van mijn ambtsvoorganger van 18 februari 2003 (Kamerstukken II, 2002–2003, nr. 19 637, nr. 720). Kort samengevat is daarin vermeld dat de discretionaire bevoegdheid ziet op de bevoegdheid tot het invullen van de kaders van de wet, bijvoorbeeld door het stellen van beleidsregels, en de inherente afwijkingsbevoegdheid op het consequent toepassen van deze beleidsregels, tenzij dit voor de betrokkene onevenredig nadeel oplevert. Tegen een beslissing op een aanvraag om een verblijfsvergunning in de zin van de Vreemdelingenwet 2000 kunnen de gebruikelijke rechtsmiddelen worden ingediend. Een brief met een verzoek om toepassing van de inherente afwijkingsbevoegdheid kan een aanvraag zijn als daaruit blijkt op grond van welke bevoegdheid wordt verzocht om een besluit te nemen en van welke beleidsregels met toepassing van artikel 4:84 Awb zou moeten worden afgeweken. In dat geval is de reactie een besluit waartegen de gebruikelijke rechtsmiddelen kunnen worden ingediend. Een brief met een verzoek om met toepassing van de discretionaire bevoegdheid – al dan niet op grond van de eenmalige regeling – een verblijfsvergunning regulier te verlenen kan een aanvraag zijn en de reactie een besluit waartegen de gebruikelijke rechtsmiddelen (bezwaar en beroep) kunnen worden ingediend. Een brief met een verzoek om heroverweging van de afwijzing van de verblijfsvergunning asiel kan – indien er geen nieuwe feiten en omstandigheden zijn – worden afgewezen onder verwijzing naar de eerdere beschikking. Tegen deze nieuwe afwijzing kan beroep worden ingesteld. Dit is overigens niet nieuw. </antwoord>
      <antwoord nummer="4">Nee, dergelijke maatregelen kunnen niet worden getroffen. Indien er sprake is van een aanvraag staan tegen de beslissing op die aanvraag de volgens de Vreemdelingenwet 2000 gebruikelijke rechtsmiddelen open. Wel heb ik besloten brieven die na 19 november 2004 binnenkomen en de brieven die voor 19 november 2004 zijn binnengekomen, maar nog niet zijn beantwoord te behandelen als een onvolledige aanvraag. In de Vreemdelingencirculaire is bepaald dat dan een termijn voor herstel van het verzuim wordt geboden. In zaken waarin verzocht wordt om een verblijfsvergunning regulier voor bepaalde tijd is dat het indienen van het juiste formulier bij de gemeente, het betalen van leges en het voldoen aan het mvv-vereiste. In zaken waarin verzocht wordt om een verblijfsvergunning asiel voor bepaalde tijd moet de vreemdeling een afspraak maken met het aanmeldcentrum Ter Apel en op de aangewezen plaats het juiste formulier invullen. </antwoord>
      <antwoord nummer="5">De uitspraak van de Raad van State van 19 november 2004 heeft mijns inziens geen gevolgen voor andere beleidsterreinen. De uitspraak heeft betrekking op een situatie die zich buiten het vreemdelingenrecht zelden of nooit voordoet. Het ging hier immers om toepassing van een discretionaire bevoegdheid waarbij uitdrukkelijk van de zijde van de overheid was toegezegd dat daarvan – alsnog – gebruik zal worden gemaakt in gevallen waarin een beschikking reeds onherroepelijk is geworden. Van een dergelijke bijzondere situatie is bij de toepassing van discretionaire bevoegdheden op basis van andere wetten als regel geen sprake. Volgens de algemene regels van bestuursrecht kan op zichzelf altijd een nieuwe aanvraag worden gedaan, waartegen rechtsbescherming openstaat. Het enkele bestaan van een discretionaire bevoegdheid brengt echter niet met zich dat de nieuwe aanvraag dan steeds opnieuw inhoudelijk moet worden beoordeeld. Dat is alleen anders in het uitzonderlijke geval dat er door het bestuursorgaan een toezegging wordt gedaan die inhoudt dat ondanks de onherroepelijkheid van het eerdere besluit alsnog een beoordeling in het kader van de discretionaire bevoegdheid zal plaatsvinden. Los daarvan geldt dat als in een nieuwe aanvraag na een afwijzende beschikking geen nieuw gebleken feiten of veranderde omstandigheden zijn vermeld, deze aanvraag op grond van artikel 4:6 Awb kan worden afgewezen onder verwijzing naar de eerdere afwijzende beschikking. Deze procedure van vereenvoudigde afdoening van een nieuwe aanvraag geldt niet alleen voor het vreemdelingenrecht maar voor het gehele bestuursrecht. Dat, zoals blijkt uit de uitspraak van de Afdeling van 8 november 2004, tegen een dergelijke hernieuwde afwijzing de gebruikelijke rechtsmiddelen kunnen worden ingesteld, is niet nieuw. </antwoord>
      <noten afkomstig="antwoord"/>
   </antwoorden>
</kvr>
