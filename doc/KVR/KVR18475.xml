<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) aan de ministers van Binnenlandse Zaken en Koninkrijksrelaties en van Justitie over rampalen. (Ingezonden 23 juli 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18475
</item>
         <item attribuut="Inhoud">Vragen n.a.v. de uitspraak van de Raad van State dat een juwelier de door hem geplaatste "rampalen" niet hoeft te verwijderen. Gevraagd wordt om een juridisch duidelijke en werkbare situatie voor alle betrokkenen. Tevens wordt gevraagd om een onderzoek naar mogelijke financiële faciliteiten voor ondernemers die zelf investeren in veiligheid.</item>
         <item attribuut="Rubriek">Bedrijfsleven en industrie (Midden- en kleinbedrijf) Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Criminaliteitsbestrijding Winkels</item>
         <item attribuut="Vindplaats">Kamervragen met antwoord 2002-2003, nr. 1881, Tweede Kamer</item>
         <item attribuut="Vraagnr_bij_indiening">2020315220</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">2003-09-05</item>
         <item attribuut="Datum_indiening">2003-07-23</item>
         <item attribuut="Document-id">KVR18475</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3955" allpagenumbers="3955 3956" vetnummer="2020315220" code="0203tkkvr1881" lopendefooter="Tweede Kamer, vergaderjaar 2002–2003, Aanhangsel" filenaam="KVR18475" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1881" onderwerp="" indiendatum="2003-07-23">
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2003-09-5">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Kent u de uitspraak van de Raad van State dat een juwelier in Zutphen geplaatste rampalen niet hoeft te verwijderen? </vraag>
      <vraag nummer="2">Wat is uw oordeel over nut en noodzaak van rampalen? Welke bijdrage leveren zij aan het beperken van dit type berovingen/overvallen? </vraag>
      <vraag nummer="3">Hoe zwaar weegt voor u het belang dat de ondernemer zelf een belangrijke bijdrage levert aan de veiligheid van personeel en winkel door rampalen te plaatsen? </vraag>
      <vraag nummer="4">Hoe beoordeelt u de (on)wenselijkheid om ondernemers die kwetsbaar zijn voor ramkraken in beginsel het recht te geven om rampalen te plaatsen? </vraag>
      <vraag nummer="5">Wat gaat u doen om te bereiken dat niet iedere ondernemer eventueel via juridische procedures de plaatsing van rampalen moet afdwingen maar dat landelijk voor alle belanghebbenden een juridisch duidelijke en praktisch werkbare situatie zal ontstaan? </vraag>
      <vraag nummer="6">Wilt u laten onderzoeken welke financiële faciliteiten (bijvoorbeeld op het fiscale vlak) zijn te bieden aan ondernemers die zelf investeren in veiligheid? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Rampalen zijn in veel gevallen een effectief preventief instrument om juweliers (en andere ondernemers) bescherming te bieden tegen ramkraken. Hiervoor verwijs ik u naar het advies «Goud in Veiligheid» van de Commissie Veiligheid Juweliersbranche <voetnoot nummer="1"/>. Het binnenrijden van de winkelpui wordt hierdoor vrijwel onmogelijk gemaakt. Daarnaast vragen veel verzekeraars om het plaatsen van rampalen, zodat de kans op ramkraken wordt verminderd. Het is in veel gevallen zelfs een voorwaarde voor de mogelijkheid tot verzekeren. </antwoord>
      <antwoord nummer="3">Het is belangrijk dat juweliers zelf daar waar mogelijk bijdragen aan de bescherming van hun winkelpand. Maatregelen die bijdragen aan de veiligheid moeten zij (kunnen) nemen. Omdat dat nog niet in alle gevallen mogelijk is, zo blijkt uit de praktijk en tevens zo is verwoord in het advies «Goud in Veiligheid» van de Commissie Veiligheid Juweliersbranche, heeft de minister van BZK op 18 augustus jl. aan alle Nederlandse gemeenten een brief gezonden. Daarin wordt hen nadrukkelijk verzocht de adviezen uit «Goud in Veiligheid» ter harte te nemen. Eén van die adviezen is om veiligheid zwaarder te laten wegen dan welstand bij het verlenen van een vergunning voor rampalen. </antwoord>
      <antwoord nummer="4">Het verlenen van de vergunning is een lokale aangelegenheid. Het gaat binnen de bestuurlijke verhoudingen te ver om een recht in beginsel te geven. Het is aan de gemeente om op lokaal niveau de afweging te maken. Wel is het zaak om bij gemeenten onder de aandacht te – blijven – brengen dat de veiligheidsproblematiek van juweliers dermate ernstig is, dat er wel zeer zwaarwegende argumenten moeten zijn om een vergunning redelijkheidshalve te kunnen weigeren. </antwoord>
      <antwoord nummer="5" voetnoot="2">Zie antwoord 3 en 4. Daarnaast laat het Ministerie van Justitie een onderzoek uitvoeren in het kader van de uitvoering van de 20 afspraken over een gezamenlijke aanpak van winkelcriminaliteit <voetnoot nummer="2"/>. Hieraan wordt ook een aantal afspraken uit het advies «Goud in veiligheid» van de Commissie Veiligheid Juweliersbranche gekoppeld. Het betreft de weging van veiligheidsaspecten en welstand bij de beoordeling van vergunningaanvragen door gemeenten voor op veiligheid gerichte bouwkundige maatregelen, de mogelijkheden van cameratoezicht rondom het bedrijf en de verstrekking van parkeervergunningen vlakbij winkels. De uitkomsten van dit onderzoek kunnen aanknopingspunten bieden om een aantal belemmeringen die juweliers ondervinden op een andere wijze aan te pakken. Daarnaast heeft de VNG ook haar ondersteuning uitgesproken voor de adviezen van de Commissie Veiligheid Juweliersbranche. De minister van BZK zal in overleg met de VNG bezien welke maatregelen hieromtrent nog meer kunnen worden genomen. Wellicht is het mogelijk om over de problematiek van de juweliers afspraken te maken in het kader van het vervolgbestuursakkoord. Ook via het programma criminaliteit en bedrijfsleven, dat nu wordt voorbereid door de ministers van BZK, van Justitie en van EZ, zal aandacht voor de problematiek van de juweliers zijn. </antwoord>
      <antwoord nummer="6">Een dergelijk onderzoek is al verricht. Tijdens het overleg over de nota Criminaliteitsbeheersing met de Vaste Commissies voor Justitie en voor Binnenlandse Zaken en Koninkrijksrelaties op 29 oktober 2001 is door de minister van Justitie een notitie over de voor- en nadelen van een fiscale stimuleringsregeling voor maatregelen ter preventie van criminaliteit toegezegd. De resultaten zijn u bij brief van 6 juni 2002 (TK 2001–2002, 27 834, nr. 19) toegezonden. Uw kamer wordt in het najaar geïnformeerd over de resultaten van een verdiepingsonderzoek naar de effectiviteit en efficiëntie van fiscale en niet-fiscale stimulering. Daarbij moet aangetekend worden dat in het algemeen de kosten voor het nemen van maatregelen ter voorkoming van criminaliteit onderdeel uitmaken van de bedrijfskosten. Het ministerie van Justitie stimuleert met een subsidieregeling het nemen van preventieve maatregelen die boven het individuele winkelniveau uitstijgen in de vorm van publiek-private samenwerking met het Keurmerk Veilig Ondernemen. </antwoord>
      <noten afkomstig="antwoord">
         <noot nummer="1">Hierover is de Tweede Kamer op 14 mei 2003 door de minister van Justitie mede namens de minister van BZK geïnformeerd</noot>
         <noot nummer="2">Op 20 januari 2003 hebben de ministers van Justitie, van BZK, de staatssecretaris van EZ en vertegenwoordigers van het PlatformDetailhandel.nl een convenant ondertekend met 20 afspraken voor een gezamenlijke aanpak van winkelcriminaliteit</noot>
      </noten>
   </antwoorden>
</kvr>
