<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Van der Stoel (beiden VVD) over VN-waarnemers in Angola. (Ingezonden 20 oktober 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2144
</item>
         <item attribuut="Inhoud">Betreft de uitspraak van een Nederlandse VN-waarnemer in Angola dat de VN-waarnemers hun taken in dat land onvoldoende kunnen uitvoeren.</item>
         <item attribuut="Rubriek">Internationale betrekkingen (Verenigde Naties) Veiligheidsbeleid en defensie (Militairen)</item>
         <item attribuut="Trefwoorden">Angola Militairen VN</item>
         <item attribuut="Vindplaats">Kamervragen met antwoord 1995-1996, nr. 222, Tweede Kamer</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="VVD">Van der Stoel</persoon>
         </item>
         <item attribuut="Datum_reaktie">1995-11-14</item>
         <item attribuut="Datum_indiening">1995-10-20</item>
         <item attribuut="Document-id">KVR2144</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="449" allpagenumbers="449 450" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="222" onderwerp="" indiendatum="1995-10-20">
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Van der Stoel</vrager>
         <vraagt-aan/>
      </vraagdata>
      <antwoorddata antwoorddatum="1995-11-14">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Wat is het mandaat waarmee VN-waarnemers hun taak in Angola moeten uitvoeren? </vraag>
      <vraag nummer="2" voetnoot="1">Wat is uw oordeel over de uitspraken van een Nederlandse VN-waarnemer in Angola, namelijk dat VN-waarnemers in dat land hun taken onvoldoende kunnen uitvoeren? <voetnoot nummer="1"/>
      </vraag>
      <vraag nummer="3">Zien VN-waarnemers in Angola niet toe op het verdelen van de hulpgoederen? Werken VN-waarnemers in Angola niet aan het openstellen van wegen en bruggen om vrij verkeer van personen en goederen mogelijk te maken? Winnen VN-waarnemers in Angola geen informatie in over de situatie van gevangenen en vluchtelingen? </vraag>
      <vraag nummer="4" voetnoot="2">Zijn de materie¨le omstandigheden van VN-waarnemers in Angola onvoldoende, mede door een tekortschietende VN-bureaucratie in dat land? <voetnoot nummer="2"/>
      </vraag>
      <vraag nummer="5">Was u door rapportage van de Nederlandse missie in Angola op de hoogte van de tekortkomingen van de VN ter plaatse? </vraag>
      <vraag nummer="6">Zo ja, welke stappen hebt u naar de VN hierover ondernomen? </vraag>
      <vraag nummer="7">Heeft Canada zich teruggetrokken uit de VN-missie in Angola, omdat deze missie onvoldoende rendement zou hebben? </vraag>
      <vraag nummer="8">Is het verstandig om, gezien de tekortkomingen van de VN-missie in Angola, de Nederlandse bijdrage aan deze missie nog verder te vergroten? </vraag>
      <noten afkomstig="vraag">
         <noot nummer="1" datum="1995-10-6" bron="Trouw">Trouw, 6 oktober 1995</noot>
         <noot nummer="2" datum="1995-10-14" bron="Zie ook Oplinie">Zie ook Oplinie, 14 oktober 1995</noot>
      </noten>
   </vragen>
   <antwoorden aantal="6">
      <antwoord nummer="1">De VN-waarnemers, in Angola opereren onder het algemene Unavem-III-mandaat, zoals vastgelegd in Veiligheidsraadresolutie 976. Dit mandaat omvat de ondersteuning van het verzoeningsproces tussen de Angolese regering en Unita op basis van onder meer de «Accordos de Paz» en het «Lusaka Protocol». De hiervan afgeleide taken van de militaire VN-waarnemers betreffen de waarneming van onder meer het staakt-het-vuren, de kantonnering van Unita-eenheden in daartoe bestemde gebieden, de terugkeer van de regeringstroepen naar hun kazernes en de oprichting van het nieuwe Angolese leger. De politiewaarnemers van Unavem-III zijn belast met onder meer het toezicht op het functioneren van de Angolese politie, het toezicht op de gevangenen en de ontwapening van burgers. </antwoord>
      <antwoord nummer="2 en 3">Het interview in het dagblad Trouw geeft aanleiding tot het volgende commentaar. Het toezicht op het verdelen van hulpgoederen is geen taak van de VN-waarnemers. Deze taak is opgedragen aan humanitaire organisaties als UNHCR. Slechts incidenteel worden VN-waarnemers op verzoek van de hulporganisaties hierbij betrokken. Het inwinnen van informatie over vluchtelingen is in handen van de VN Hoge Commissaris voor de Vluchtelingen. De VN-waarnemers hebben wel als taak toe te zien op het vrije verkeer van personen en goederen. Het openstellen van wegen en bruggen om het vrije verkeer van personen en goederen mogelijk te maken is echter een taak van de Angolese overheid. Een belemmerende factor bij het verkeer van personen en goederen vormt het grote aantal mijnen. Het inwinnen van informatie over gevangenen en het optreden van de Angolese politie wordt door de VN-politiewaarnemers uitgevoerd. Deze taak wordt echter bemoeilijkt door de Angolese regering, die de politiewaarnemers slechts een beperkte toegang geeft tot de politie en de gevangenissen. De activiteiten van de Nederlandse militaire en politiewaarnemers dragen bij aan het vredesproces. Uiteraard verschillen de mogelijkheden van de waarnemers om hun taken te kunnen uitvoeren per lokatie. De in het artikel in Trouw geciteerde militair bevindt zich volgens het VN-secretariaat op een van de moeilijkst toegankelijke lokaties. Inderdaad zijn de planning en uitvoering van de VN-missie in Angola op belangrijke punten voor verbetering vatbaar. Vooral op logistiek en administratief gebied zijn er problemen. De communicatie met individuele VN-waarnemers is niet optimaal en de samenwerking tussen de VN-militairen en het civiele VN-personeel in Angola kan worden verbeterd. De klachten van de geciteerde militair zijn door de Nederlandse Permanente Vertegenwoordiging bij de VN voorgelegd aan het VN-Secretariaat. Door de VN werd nog eens onderstreept dat een groot aantal klachten wordt veroorzaakt door het complexe karakter van de Unavem-III-operatie en doordat de operatie nog in een beginstadium verkeert. Overigens is mede dankzij de VN-operatie de situatie in Angola op dit ogenblik vrij stabiel en houdt de wapenstilstand tussen het Angolese regeringsleger en Unita in het algemeen stand. De Secretaris-Generaal van de Verenigde Naties (SGVN) heeft op 4 oktober 1995 een voortgangsrapport uitgebracht over de VN-operatie in Angola. Daarin wordt aangegeven dat de situatie in Angola op belangrijke terreinen verbetert, mede dankzij de aanwezigheid van Unavem-militairen. </antwoord>
      <antwoord nummer="4">De materie¨le omstandigheden van een aantal VN-waarnemers in Angola zijn inderdaad onbevredigend. Unavem-III is, vanwege de financie¨le crisis van de VN, in hoofdzaak uitgerust met materieel dat eerder in andere VN-vredesoperaties is gebruikt en daarom niet in goede staat verkeert. Als gevolg van de verwoestingen, aangericht door de burgeroorlog, zijn in Angola nauwelijks middelen voorhanden waarvan de VN gebruik kan maken voor het opzetten van huisvesting. Voor de aanschaf van bouwmateriaal buiten Angola is Unavem-III afhankelijk van omslachtige VN-verwervingsprocedures. De huisvesting van VN-personeel blijft dan ook een punt van zorg. Vooralsnog zijn de VN-waarnemers voor veel van hun materie¨le behoeften aangewezen op de eigen inventiviteit. </antwoord>
      <antwoord nummer="5 en 6">De regering is dankzij de rapportages van de Nederlandse Ambassade in Luanda op de hoogte van de praktische problemen bij Unavem-III. In New York voert Nederland, samen met andere troepenleverende landen, regelmatig overleg met de VN over de vredesmissie in Angola. Het artikel in het dagblad Trouw is voorgelegd aan het VN Secretariaat. De reactie van de VN is verwerkt in de antwoorden op bovenstaande vragen. Uiteraard blijft de regering de voortgang van Unavem-III nauwlettend volgen. De VN verwachten dat de omstandigheden zullen verbeteren naarmate het vredesproces voortschrijdt. </antwoord>
      <antwoord nummer="7">Canada heeft nimmer deelgenomen aan de huidige VN-operatie in Angola (Unavem-III). In het verleden heeft Canada met vijftien militaire waarnemers geparticipeerd in Unavem-II. In het kader van het Canadese concentratiebeleid met betrekking tot vredesoperaties heeft Canada, na bee¨indiging van Unavem-II, besloten niet deel te nemen aan Unavem-III. </antwoord>
      <antwoord nummer="8">De regering heeft de Nederlandse militaire bijdrage aan Unavem-III laatstelijk uitgebreid met acht militairen die zijn belast met de opleiding van Angolezen in het ruimen van mijnen. Het parlement is hierover ingelicht in de brief van 22 september 1995 (Kamerstuk 24 400 X, nr. 8). De acht Nederlandse militairen zijn op 25 oktober naar Angola vertrokken. Er zijn op dit ogenblik geen voornemens de Nederlandse bijdrage aan UNAVEM-III verder te begroten. </antwoord>
      <noten afkomstig="antwoord"/>
   </antwoorden>
</kvr>
