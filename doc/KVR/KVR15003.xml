<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en De Haan (beiden CDA) aan de staatssecretaris van Financiën en de minister van Sociale Zaken en Werkgelegenheid over de gevolgen van het belastingstelsel bij vrijwilligers. (Ingezonden 4 januari 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15003
</item>
         <item attribuut="Inhoud">Vragen naar aanleiding van een onderzoek in opdracht van het FNV waaruit geconcludeerd wordt dat uitkeringsgerechtigden en ouderen er door het afschaffen van de vrijwilligersaftrek veelal op achteruitgaan als zij vrijwilligerswerk doen. Dit in tegenstelling tot de uitspraak van staatssecretaris Bos (Fin) in december 2000 in het NOS-journaal dat iedereen er in het nieuwe belastingstelsel tenminste f100,- op vooruit zou gaan.</item>
         <item attribuut="Rubriek">Arbeid (Overig) Belastingen (Aftrekposten) Belastingen (Inkomstenbelasting) Sociale zekerheid (Algemeen) Vrijetijdsbesteding (Overig) Welzijn (Ouderen)</item>
         <item attribuut="Trefwoorden">Aftrekposten Inkomstenbelasting Ouderen Sociale uitkeringen Vrijwilligerswerk</item>
         <item attribuut="Vindplaats">Kamervragen met antwoord 2001-2002, nr. 575, Tweede Kamer</item>
         <item attribuut="Vraagnr_bij_indiening">2010204080</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">De Haan</persoon>
         </item>
         <item attribuut="Datum_reaktie">2002-01-30</item>
         <item attribuut="Datum_indiening">2002-01-04</item>
         <item attribuut="Document-id">KVR15003</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1207" allpagenumbers="1207 1208" vetnummer="2010204080" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15003" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="575" onderwerp="" indiendatum="2002-01-4">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">De Haan</vrager>
         <vraagt-aan>(beiden CDA) aan de staatssecretaris van Financiën en de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-01-30">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Kent u het «onderzoek naar de gevolgen van de invoering van het nieuwe belastingstelsel onder uikeringsgerechtigden en ouderen» gedaan in opdracht van UGO van FNV-bondgenoten? </vraag>
      <vraag nummer="2">Kloppen de resultaten van dit onderzoek namelijk dat uitkeringsgerechtigden en ouderen er veelal op achteruitgaan als zij vrijwilligerswerk doen, door het afschaffen van de «vrijwilligersaftrek»? </vraag>
      <vraag nummer="3">Hoe verhoudt zich dit feit met de uitspraak van de staatssecretaris in december 2000 (NOS-journaal) dat iedereen er in het nieuwe belastingstelsel tenminste f 100,– op vooruit zou gaan? Heeft de staatssecretaris de effecten voor ouderen en uitkeringsgerechtigden hierbij over het hoofd gezien? </vraag>
      <vraag nummer="4">Deelt u de mening dat belemmeringen als deze, om vrijwilligerswerk te gaan doen of te blijven doen, moeten worden weggenomen? Zo nee, waarom niet? Zo ja, welke stappen kunnen van de regering worden verwacht om alsnog de toezegging – met terugwerkende kracht – voor iedereen waar te maken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In het onderzoek in opdracht van FNV Bondgenoten is nagegaan welke gevolgen voor uitkeringsgerechtigden en ouderen zijn verbonden aan invoering van de Wet inkomstenbelasting 2001 (Wet IB 2001). Bij dat onderzoek zijn 5000 personen uit die doelgroep benaderd. Uit deze groep zijn vervolgens 17 gevallen geselecteerd waar op basis van de ontvangen gegevens sprake zou kunnen zijn van een inkomensachteruitgang. Bij 3 gevallen bleek dit zo te zijn. De inkomensachteruitgang hing in deze gevallen respectievelijk samen met de beperking van de aftrekbaarheid van premies voor een lijfrente, met het vervallen van de aftrekbaarheid van rente van consumptieve leningen en met het vervallen van de aftrekbaarheid van arbeidskosten. In de laatstgenoemde situatie was sprake van een arbeidsongeschikte die vrijwilligerswerk verrichtte voor een vakbond. Daarbij is de inkomensachteruitgang volgens het onderzoek veroorzaakt door het vervallen van de aftrekbaarheid van de werkelijk gemaakte kosten die met de vrijwilligerswerkzaamheden samenhangen. FNV Bondgenoten omschrijft dit als het vervallen van de «vrijwilligersaftrek». Op basis van het onderzoek mag niet worden geconcludeerd dat uitkeringsgerechtigden of ouderen er veelal op achteruitgaan als zij vrijwilligerswerk doen. Alleen in zeer specifieke situaties kan het vervallen van de aftrekmogelijkheid van de werkelijk gemaakte kosten ook gevolgen hebben voor iemand die hoge kosten maakt voor het verrichten van vrijwilligerswerk. Kosten die samenhangen met vrijwilligerswerk waren ook onder de Wet IB 1964 in het algemeen niet als arbeidskosten aftrekbaar. Reden daarvoor was dat er veelal geen nauw verband bestond tussen de vrijwilligerswerkzaamheden en de betaalde werkzaamheden van betrokkenen. Ook vormde het vrijwilligerswerk op zichzelf bezien geen bron van inkomen, zodat uit dien hoofde evenmin aftrek als arbeidskosten mogelijk was. Op dit uitgangspunt werd onder de Wet IB 1964 slechts een uitzondering gemaakt voor (vrijwilligers)werkzaamheden die werden verricht als onbezoldigd vertegenwoordiger of als bestuurder van een vakbond. Die kosten werden namelijk op één lijn gesteld met de voor werknemers en uitkeringsgerechtigden eveneens aftrekbare vakbondscontributie. Er was echter geen sprake van aftrekbare arbeidskosten indien de werkzaamheden voor de vakbond niet als vertegenwoordiger of bestuurder, maar bijvoorbeeld als informant, klachtenbehandelaar of invuller van belastingaangiften werden verricht. Daarbij komt dat de werkelijk gemaakte kosten van een bestuurder of vertegenwoordiger van de vakbond pas tot belastingvermindering leidden als de totale aftrekbare kosten van de betrokkene hoger waren dan het toen geldende arbeidskostenforfait. In 2000 bedroeg dit forfait bij inkomsten uit vroegere arbeid f 1073. Onder de Wet IB 2001 is voor deze situaties de kostenaftrek komen te vervallen. Dit is het gevolg van de wijziging van het belastingstelsel, maar die gevolgen zijn voor vrijwilligers niet anders dan voor andere belastingplichtigen. Uit het voorgaande volgt dat vrijwilligerswerkzaamheden onder de Wet IB 1964 slechts in specifieke situaties konden leiden tot aftrekbare kosten van arbeid. Het is dan ook niet juist dat uitkeringsgerechtigden en ouderen er onder de Wet IB 2001 veelal op achteruitgaan als zij vrijwilligerswerk doen. Dit was ook de conclusie uit het overleg dat ik in november 2001 met FNV Bondgenoten over het onderzoek heb gevoerd. </antwoord>
      <antwoord nummer="3">Uit de resultaten van het onderzoek blijkt dat ook uitkeringsgerechtigden en ouderen er in het nieuwe belastingstelsel in het algemeen op vooruitgaan. In niet meer dan 3 van de 5000 onderzochte gevallen is een inkomensachteruitgang geconstateerd. Deze hangen bovendien samen met hoge niet-standaard aftrekposten. Bij de bedoelde uitspraak van december 2000 is gesproken over de effecten die zichtbaar zijn op het loonstrookje. Het gaat daarbij uitsluitend om de standaardeffecten. Afhankelijk van de hoogte van de niet-standaard aftrekposten kunnen de totale gevolgen van de belastingherziening zowel hoger als lager zijn dan gemiddeld. Ook bij de in onderdeel 2 genoemde situatie is sprake van hoge niet-standaard aftrekposten. Slechts een zeer beperkt deel van alle belastingplichtigen maakte gebruik van de onder de Wet IB 1964 bestaande mogelijkheid om de werkelijke arbeidskosten in aftrek te brengen. In het algemeen was het bedrag van de werkelijke kosten lager dan de forfaitaire aftrekbedragen. </antwoord>
      <antwoord nummer="4">Het vervallen van de aftrek voor werkelijk gemaakte kosten bij looninkomsten is een van de belangrijke elementen van het nieuwe belastingstelsel. Ook voor de specifieke groep vrijwilligers die als onbezoldigd bestuurder of vertegenwoordiger van een vakbond werkzaamheden verricht, worden geen maatregelen overwogen die een inbreuk zouden maken op dit algemene uitgangspunt. De eventuele negatieve inkomenseffecten die (voor een gering aantal vrijwilligers) het gevolg zijn van het vervallen van de kostenaftrek kunnen desgewenst worden opgeheven als de vakbond waarvoor de vrijwilliger als onbezoldigd bestuurder of vertegenwoordiger werkzaamheden verricht een kostenvergoeding verstrekt. Daarbij kan in beginsel gebruik worden gemaakt van de zogenoemde vrijwilligersregeling. In 2002 kan op grond van die regeling een vergoeding van 20 per week, maar ten hoogste 700 per jaar zonder nader onderzoek worden aangemerkt als een vergoeding die strekt tot bestrijding van uitgaven die de vrijwilliger moet doen in verband met het verrichten van de werkzaamheden. De vrijwilligersregeling geldt zowel voor de belastingheffing als voor de premieheffing volksverzekeringen en werknemersverzekeringen. De vergoeding mag binnen de genoemde grenzen dus onbelast en zonder premieheffing worden verstrekt. Als de vrijwilliger hogere kosten maakt dan de genoemde bedragen, kunnen die hogere bedragen onbelast worden vergoed als alle kosten worden aangetoond. </antwoord>
      <noten afkomstig="antwoord"/>
   </antwoorden>
</kvr>
