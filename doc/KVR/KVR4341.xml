<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oudkerk en Middel (beiden PvdA) over het mogelijk bekend maken van medische vertrouwelijke gegevens door medisch personeel in asielzoekerscentra. (Ingezonden 19 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4341
</item>
         <item attribuut="Rubriek">Gezondheidszorg (Patiënten) Staats- en bestuursrecht (Privacy) Welzijn (Vreemdelingen en asielzoekers)</item>
         <item attribuut="Trefwoorden">Beroepsgeheim Patiënten Persoonsregistratie Privacy Vluchtelingen</item>
         <item attribuut="Vindplaats">Kamervragen met antwoord 1996-1997, nr. 659, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
            <persoon partij="PvdA">Middel</persoon>
         </item>
         <item attribuut="Datum_reaktie">1997-02-12</item>
         <item attribuut="Datum_indiening">1996-12-19</item>
         <item attribuut="Document-id">KVR4341</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1349" allpagenumbers="1349 1350" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="659" onderwerp="" indiendatum="1996-12-19">
         <vrager partij="PvdA" oorsprong="parlement">Oudkerk</vrager>
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="12 februari 1997), zie ook aanhangsel handelingen nr. 573, vergaderjaar 1996–1997.">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft de minister kennis genomen van het artikel «Dood als protest»? <voetnoot nummer="1"/>
      </vraag>
      <vraag nummer="2">In hoeverre berust de in dit artikel opgenomen constatering op waarheid, dat medisch personeel in asielzoekerscentra door zijn directie onder druk wordt gezet om medisch vertrouwelijke gegevens bekend te maken? </vraag>
      <vraag nummer="3">Bent u bereid te onderzoeken of deze constateringen op waarheid berusten? </vraag>
      <vraag nummer="4">Bent u bereid, zo uit bedoeld onderzoek blijkt dat dergelijke conclusies kunnen worden getrokken, passende maatregelen te treffen? Zo ja, welke? </vraag>
      <vraag nummer="5">Hoe wordt de vertrouwensrelatie tussen arts en patiënt beveiligd nadat de medische zorg in asielzoekerscentra is overgedragen aan de reguliere gezondheidszorg? </vraag>
      <noten afkomstig="vraag">
         <noot nummer="1" datum="1996-12-12" bron="Het Parool">Het Parool, 12 december 1996</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De algemene constatering zoals verwoordt in het artikel dat medisch personeel in asielzoekerscentra door de directie van deze centra onder druk wordt gezet om medisch vertrouwelijke gegevens bekend te maken berust niet op waarheid. Er bestaat wel een spanningsveld tussen de bedrijfsvoering van het opvangcentrum en de individuele zorg. Door het dicht opeen verblijven van grote aantallen mensen, is de kans aanwezig dat problemen van individuen consequenties kunnen hebben voor medebewoners. Het is om die reden dat de directie van het centrum in een enkel geval inzicht wil verkrijgen in de medische situatie van een bewoner. Hiervoor gelden dan duidelijke voorschriften. Ik ga ervan uit dat de leiding in de centra daarbij volgens deze voorschriften handelt, hetgeen niet uitsluit dat in een enkel geval toch in strijd met de voorschriften is gehandeld. </antwoord>
      <antwoord nummer="3">In principe heb ik geen bezwaar tegen een onderzoek naar de feiten. Ik acht het evenwel zinvoller om met de hierbij betrokken instanties, het COA, de Inspectie voor de Gezondheidszorg en de ministeries van Justitie en VWS, op zeer korte termijn duidelijke afspraken te maken opdat dit in het vervolg niet meer zal voorkomen. Op dit moment is de overdracht van medische gegevens van asielzoekers vastgesteld in het Reglement Persoonsregistratie Overdracht Medische gegevens (OMG). Dit reglement is van toepassing in alle opvangcentra en staat geregistreerd bij de Registratiekamer. In het reglement staat omschreven hoe de verstrekking van medische gegevens dient te verlopen. Ook zijn in dit reglement de toegang en inzage van de opgenomen gegevens vastgelegd. Indien geregistreerde of andere betrokkenen van mening zijn dat de bepalingen van dit reglement niet worden nageleefd, kan men zich beroepen op een in dit reglement opgenomen klachtenregeling. Op korte termijn zal ik zorgdragen voor een overleg tussen de betrokken instanties om te bezien of het reglement naar aanleiding van de signalen in het door u genoemde artikel aanpassing behoeft. Voor de naleving van dit reglement heeft de Inspectie voor de Gezondheidszorg een toezichthoudende rol. Als de uitkomsten van dit overleg hiertoe aanleiding geven zal ik een circulaire zenden aan zowel artsen en verplegend personeel in de opvangcentra als aan de centrumdirecteuren om hun nog eens te wijzen op de vertrouwelijkheid die zij hebben te betrachten bij het omgaan met medische gegevens. Aan het door alle betrokkenen gesignaleerde spanningsveld tussen bedrijfsvoering en individuele zorg, wordt overigens door het COA reeds aandacht besteed. Dit gebeurt door middel van het organiseren van cursussen «Mensenrechten en Gezondheidszorg» en Gezondheidsrecht. Deze cursussen zijn zowel voor het medisch personeel als de directies van opvangcentra. </antwoord>
      <antwoord nummer="4">In mijn antwoord op vraag 3 heb ik geschetst hoe ik dit probleem denk te bestrijden. Of er daarnaast nog behoefte bestaat aan verdere maatregelen in de sfeer van sancties, laat ik afhangen van de uitkomsten van het overleg met betrokkenen. In dit overleg zal ik ook aandacht besteden aan de vraag of met betrekking tot de gesignaleerde problematiek extra maatregelen nodig zijn, tot het moment dat de daadwerkelijke overdracht van de medische opvang asielzoekers aan de reguliere gezondheidszorg (GGD’en) heeft plaats gevonden. </antwoord>
      <antwoord nummer="5">Nadat de medische zorg is overgedragen aan de reguliere gezondheidszorg (GGD’en) bestaat er in tegenstelling tot de huidige situatie geen hiërarchische relatie meer tussen de directie van het opvangcentrum en de medewerkers van de medische opvang. De vertrouwensrelatie tussen arts en patiënt wordt beveiligd door de geldende professionele gedragscodes. Voor de zorg aan asielzoekers gelden dienaangevende geen andere regels dan voor de zorg aan Nederlanders. </antwoord>
      <noten afkomstig="antwoord"/>
   </antwoorden>
</kvr>
