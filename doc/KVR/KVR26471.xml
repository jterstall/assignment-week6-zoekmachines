<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Hijum (CDA) aan de minister van Verkeer en Waterstaat over de kosten en de kwaliteit van de examinering van een vaarbewijs. (Ingezonden 10 augustus 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26471
</item>
         <item attribuut="Inhoud">Vragen over o.a. de kritiek van een aantal vaarscholen op de kwaliteit van de examinering van het klein vaarbewijs door de Stichting Vaarbewijs en Marifoonexamens, en de hoge kosten die in rekening worden gebracht (70 euro voor Klein Vaarbewijs I en 84 euro voor Klein Vaarbewijs II). Tevens vragen over het financieel beheer en de prijzen in omringende landen.</item>
         <item attribuut="Rubriek">Beroepsonderwijs en volwasseneneducatie (Examens) Beroepsonderwijs en volwasseneneducatie (Kwaliteit van het beroepsonderwijs) Consument (Consumentenprijzen) Verkeer, vervoer en waterstaat (Vaarveiligheid)</item>
         <item attribuut="Trefwoorden">Examens Kwaliteit van het beroepsonderwijs en de volwasseneneducatie Overheidstarieven Vaarbewijzen</item>
         <item attribuut="Vindplaats">Kamervragen met antwoord 2006-2007, nr. 66, Tweede Kamer</item>
         <item attribuut="Vraagnr_bij_indiening">2050617570</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Van Hijum</persoon>
         </item>
         <item attribuut="Datum_reaktie">2006-10-02</item>
         <item attribuut="Datum_indiening">2006-08-10</item>
         <item attribuut="Document-id">KVR26471</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="137" allpagenumbers="137 138 139" vetnummer="2050617570" code="0607tkkvr66" lopendefooter="Tweede Kamer, vergaderjaar 2006–2007, Aanhangsel" filenaam="KVR26471" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="66" onderwerp="" indiendatum="2006-08-10">
         <vrager partij="CDA" oorsprong="parlement">Van Hijum</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-10-2">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de kritiek van een aantal vaarscholen op de kwaliteit van de examinering van het klein vaarbewijs en de hoge kosten die in rekening worden gebracht bij de mensen die het examen afleggen? <voetnoot nummer="1"/>
      </vraag>
      <vraag nummer="2">Hoe beoordeelt u de kwaliteit van de taakuitvoering door de instellingen die door u zijn aangewezen voor de examinering van het klein vaarbewijs in dit geval de Stichting Vaarbewijs en Marifoonexamens? </vraag>
      <vraag nummer="3" voetnoot="2">Op welke wijze vormt u zich een oordeel over de kwaliteit van de uitvoering, het financieel beheer en de tariefstelling door de uitvoerende instellingen? In hoeverre is de constatering van de Algemene Rekenkamer nog actueel dat het ministerie zich bij de betreffende instellingen geen oordeel vormt over de rechtmatigheid en een zeer beperkt inzicht heeft in het financieel beheer? <voetnoot nummer="2"/>
      </vraag>
      <vraag nummer="4">Kunt u toelichten welke kennis van het Binnenvaart Politie Reglement (BPR) u op grond van het door u vastgestelde examenprogramma noodzakelijk acht? </vraag>
      <vraag nummer="5">Hoe beoordeelt u de hoogte van de examenprijs van € 70 voor het Klein Vaarbewijs I en € 84 voor het Klein Vaarbewijs II? Is deze prijs kostendekkend of verdienen de bonden geld aan de examinering? Op grond van welke criteria wordt het tarief jaarlijks door u vastgesteld? </vraag>
      <vraag nummer="6">Kunt u een recent overzicht verschaffen van de prijzen die voor vergelijkbare examens in enkele omliggende landen worden gehanteerd, zoals in België, Engeland en in Duitsland? Klopt het dat de tarieven in deze landen de helft of minder bedragen van de prijs in Nederland? Waarom is het afleggen van het examen voor het klein vaarbewijs zoveel duurder dan bijvoorbeeld het theorie-examen voor auto of brommer ( € 33,50)? </vraag>
      <vraag nummer="7">Hoe beoordeelt u de hoogte van de prijs ( € 25) die moet worden betaald om het behaalde diploma om te zetten in een vaarbewijs (pasje)? Is dit bedrag kostendekkend? </vraag>
      <vraag nummer="8">Wat is uw oordeel over het feit dat de Vamex de examenvragen niet langer op internet publiceert? In hoeverre behoren staatsexamens opvraagbaar te zijn en dus gepubliceerd te worden? </vraag>
      <vraag nummer="9" voetnoot="3">Op welke wijze wilt u aan de in het Verkeer &amp; Waterstaat-Jaarverslag over 2005 <voetnoot nummer="3"/>aangekondigde «flexibilisering en professionalisering» van de examinering invulling geven? Over welke informatieverplichtingen en mogelijkheden tot ingrijpen wilt u in de toekomst beschikken? </vraag>
      <vraag nummer="10">Welke mogelijkheden ziet u om de administratieve lasten voor burgers te verminderen die een klein vaarbewijs willen halen of behouden? </vraag>
      <noten afkomstig="vraag">
         <noot nummer="1">Zie ook vragen van het lid Van Hijum, Tweede Kamer, Aanhangsel van de Handelingen nr. 1333, vergaderjaar 2005–2006</noot>
         <noot nummer="2" documenttype="Kamerstuk" kamerstuk-id="27 656" documentnummer="2" documentpagina="152">Kamerstuk 27 656, nr. 2, blz. 152</noot>
         <noot nummer="3">Blz. 182</noot>
      </noten>
   </vragen>
   <antwoorden aantal="8">
      <antwoord nummer="1">Ja, ik ben op de hoogte van de kritiek van enkele vaarscholen. </antwoord>
      <antwoord nummer="2, 3 en 5">Allereerst merk ik op dat momenteel vijf (water)sportbonden – en niet de Stichting Vaarbewijs en Marifoonexamens (VAMEX) – zijn aangewezen voor de examinering van het klein vaarbewijs. Vier van deze bonden hebben zich voor de uitvoering van deze taak verenigd in een commanditaire vennootschap VAMEX, waarbij de Stichting VAMEX de beherende vennoot is. Ik maak bij de beantwoording van deze vraag een onderscheid in de inhoud en uitvoering van de examens en de bedrijfsvoering en tarieven. De inhoud en uitvoering van de examens: De exameninstellingen stellen de vragen op. Deze worden door het Ministerie van VenW vastgesteld, nadat is getoetst of de vragen aansluiten op het in de Regeling examens klein vaarbewijs opgenomen examenprogramma. In dit programma zijn de wettelijke eisen opgenomen. Namens het ministerie houden gecommitteerden toezicht op een goed verloop van de examinering. Een enkele maal bereiken het ministerie klachten. Deze worden besproken met de exameninstellingen voor zover ze al niet door de exameninstellingen zelf opgepakt zijn. Ter illustratie kan ik melden dat de exameninstellingen – na aanleiding van klachten over het niet meer publiceren van examenvragen – op de website van de VAMEX CV een nadere afbakening van de leerstof hebben neergezet. Zodoende is voor zowel opleiders als cursisten/examenkandidaten duidelijk welke elementen getoetst worden. Bedrijfsvoering en tarieven: De constateringen van de Algemene Rekenkamer zijn nog actueel. Mede vanwege deze constateringen ben ik een proces gestart om het financieel toezicht op het gehele systeem van klein vaarbewijzen te verbeteren en is aan de VAMEX CV een nadere toelichting gevraagd op de jaarrekening van 2005. De aangewezen watersportbonden zenden jaarlijks de jaarrekening van hun samenwerkingsverband, de VAMEX CV, ter kennisneming naar het ministerie. Het tarief wordt niet jaarlijks vastgesteld. De laatste keer dat de bonden om een tariefsverhoging verzocht hebben was in 2001. Het ministerie heeft het voorstel beoordeeld en met een geringe verhoging ingestemd. Het is aannemelijk dat als gevolg van wijzigingen in de organisatiestructuur van de examens en de invoering van beeldschermexamens in de kostenstructuur wijzigingen zullen optreden. Om die reden is aan de Stichting VAMEX voor 2007 een nieuwe onderbouwing van de kostprijs c.q. het tarief van de examens gevraagd. </antwoord>
      <antwoord nummer="4">De door mij noodzakelijk geachte kennis heeft betrekking op de wettelijke bepalingen voor zover deze van belang zijn voor de veiligheid op het water. De door mij noodzakelijk geachte kennis is aangegeven in het examenprogramma, behorende bij de Regeling examen klein vaarbewijs, onder A.1 en C.1.. </antwoord>
      <antwoord nummer="6">Een goede vergelijking met het buitenland is niet te maken omdat of verplichtingen voor schippers van vergelijkbare boten – en derhalve de inhoud van examens – en/of de organisatie van examens afwijken van de situatie in Nederland. Zo kent Engeland in het geheel geen verplichting tot het hebben van een «klein vaarbewijs». Duitsland kent een aantal vaarbewijzen voor verschillende type boten en/of vaarwegen. Kennis wordt praktisch en theoretisch getoetst. De prijs voor bijvoorbeeld een examen voor een Sportbootführerschein is € 38 excl. belasting en eventuele kosten voor examinatoren en locatiekosten. België kent een stuurbrevet voor vergelijkbare boten maar praktische ervaring is verplicht. De praktische organisatie ligt bij de watersportfederaties en de overheid heeft een rol bij het maken van de vragen, het beoordelen van de antwoorden en het uitgeven van de brevetten. De prijs voor het stuurbrevet (examen en brevet) is € 80. Het examen voor het klein vaarbewijs is op een aantal punten verschillend van het theorie-examen voor auto of brommer, bijvoorbeeld door het aantal examens en de aard en omvang van de examineren stof. Wel heb ik het CBR en VAMEX gevraagd nog dit jaar een samenwerking te starten met ondermeer als doel het in kaart brengen van mogelijkheden tot kwaliteits- en efficiencyverbeteringen en kostenbesparingen (die kunnen leiden tot tariefsverlagingen). </antwoord>
      <antwoord nummer="7">In 1991 is de uitgifte van het vaarbewijs na een aanbestedingsprocedure gegund aan de ANWB. De ANWB voert deze taak in mandaat uit. In het tarief zijn mede begrepen de kosten voor het beheer van het vaarbewijsregister, waarin de gegevens van de pashouders zijn opgeslagen. Deze taak is eveneens bij de ANWB belegd. Op 1 september 2001 is de ANWB met instemming van de het ministerie overgegaan van het papieren document naar het geplastificeerde model «credit card» De prijs van het document is opnieuw door het ministerie beoordeeld en marginaal verhoogd van f 52 naar f 55. Op 1 januari 2002 is dit omgezet in € 25. Ik krijg elk jaar een financiële rapportage die door mijn ministerie beoordeeld wordt. Deze rapportages hebben geen aanleiding gegeven het tarief aan te passen. </antwoord>
      <antwoord nummer="8">Het komt de veiligheid ten goede dat niet de examenvragen, maar de examenstof door kandidaten bestudeerd wordt. Overigens staan wel een proefexamen en de afbakening op de website van de Stichting VAMEX. Hiermee is in het kader van het kenbaarheidsbeginsel alle benodigde openheid in acht genomen die erop gericht is dat een kandidaat zich goed kan voorbereiden op het examen. </antwoord>
      <antwoord nummer="9">Vorig jaar concludeerde ik dat de ontstane situatie, waarbij formeel de watersportbonden als exameninstanties waren aangewezen maar in de praktijk de uitvoering berustte bij een commanditaire vennootschap, niet langer verenigbaar was met de actuele visie op toezicht op zelfstandige uitvoeringsorganisaties. Ik heb vervolgens besloten dat per 1-1-2007 de Stichting VAMEX voor een periode van 5 jaar aangewezen wordt als enige exameninstelling. Hierdoor kan de ministeriële verantwoordelijkheid en het (financiële) toezicht op de taakuitvoering in lijn gebracht worden het wetsvoorstel Kaderwet ZBO’s, de Kaderstellende Visie op Toezicht 2005 «Minder last meer effect» en de opmerkingen van de Algemene Rekenkamer. De toetsende rol van mijn ministerie op de examenvragen zal in de nieuwe situatie worden overgenomen door de Stichting Examenkamer. De VAMEX CV wordt overigens in het kader van haar wens continu te professionaliseren reeds langere tijd ondersteund door de Stichting Examenkamer. Inschrijving voor een examen kan inmiddels via internet plaatsvinden en er wordt ondermeer gewerkt aan een flexibele examinering waardoor op elk gewenst moment via een pc een examen kan worden afgenomen. Per 1-1-2007 wordt een domeinadviescommissie ingesteld die aan de exameninstelling adviseert over het examenbeleid van de instelling. De commissie vormt een afspiegeling van de partijen (waaronder opleiders) die belang hebben bij een veilige en vlotte vaart op de binnenwateren. Bij aanwijzingen van onvoldoende presteren van de exameninstelling kan ik van de exameninstelling eisen dat een geïntensiveerde controle plaatsvindt. Als uiterste maatregel kan ik bij onvoldoende duidelijkheid over de rechtmatige en doeltreffende besteding van de examengelden de aanwijzing van de exameninstelling intrekken . Met betrekking tot het jaar 2007 verwacht ik van de Stichting VAMEX een begroting, een onderbouwd tarievenvoorstel, een jaarverantwoording met ondermeer de jaarrekening (welke zich uitstrekt over de rechtmatigheid, doelmatigheid, het marktconform zijn van de (bestuurs-)vergoedingen en huurkosten van de examenlocaties.), een bedrijfsvoeringparagraaf, een voorstel voor kwaliteits- en prestatie-indicatoren en een kwaliteitsborgingrapport. De jaarrekening dient vergezeld te gaan van een accountantsverklaring die zowel betrekking heeft op de getrouwheid als de rechtmatigheid. Overigens is met de betrokken watersportbonden afgesproken dat de jaarrapportage van de VAMEX CV over 2006 al een aantal van bovenstaande elementen zal bevatten. </antwoord>
      <antwoord nummer="10">Het afgelopen jaar heb ik in goed overleg met de ANWB enkele maatregelen genomen die voor de burger een aanzienlijke vermindering van administratieve lasten betekenen. Zo behoeft een geslaagde kandidaat bij de aanvraag van het document klein vaarbewijs geen kopie getuigschrift en uittreksel uit de Bevolkingsadministratie meer te overleggen. Ook in de toekomst zal ik kijken naar mogelijkheden om de administratieve lasten voor de burger te verlagen en zo mogelijk ook de kosten. </antwoord>
      <noten afkomstig="antwoord"/>
   </antwoorden>
</kvr>
