<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rouvoet (RPF) en De Graaf (D66) over het meedraaien van een journalist in een politie-onderzoek. (Ingezonden 1 november 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4102
</item>
         <item attribuut="Rubriek">Communicatie, media en informatievoorziening (Pers) Criminaliteit en openbare orde (Politie)</item>
         <item attribuut="Trefwoorden">Pers Politie</item>
         <item attribuut="Vindplaats">Kamervragen met antwoord 1996-1997, nr. 428, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="RPF">Rouvoet</persoon>
            <persoon partij="D66">De Graaf</persoon>
         </item>
         <item attribuut="Datum_reaktie">1996-12-13</item>
         <item attribuut="Datum_indiening">1996-11-01</item>
         <item attribuut="Document-id">KVR4102</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="881" allpagenumbers="881 882" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="428" onderwerp="" indiendatum="1996-11-1">
         <vrager partij="RPF" oorsprong="parlement">Rouvoet</vrager>
         <vrager partij="D66" oorsprong="parlement">De Graaf</vrager>
         <vraagt-aan/>
      </vraagdata>
      <antwoorddata antwoorddatum="1996-12-13">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de mededelingen van de Inspecteur van Politie te Rotterdam/Rijnmond, drs. J. P. M. Deijkers, gedaan tijdens de informatiedag over de strijd tegen illegale handel in bedreigde diersoorten, over het meedraaien van een journalist in een politie-onderzoek naar een criminele organisatie? <voetnoot nummer="1"/>
      </vraag>
      <vraag nummer="2">Hoe oordeelt u over deze betrokkenheid van een burger in een onderzoek, blijkens de in vraag 1 bedoelde mededelingen in het kader van «openheid bij justitie»? </vraag>
      <vraag nummer="3">Wat is in het bijzonder uw oordeel over het feit, dat een ander dan beëdigde politie- en justitiefunctionarissen meeluisterde naar afgetapte telefoongesprekken, afgetapte faxbrieven las, en toegang had tot de dossiers? </vraag>
      <vraag nummer="4">Welke betekenis heeft het door de journalist en justitie ondertekende convenant, in het licht van de relevante regelgeving (met name het Wetboek van Strafvordering, de Wet op de politieregisters en het CID-reglement)? </vraag>
      <vraag nummer="5">Wilt u bevorderen, dat de Kamer kennis kan nemen van de inhoud van het convenant? </vraag>
      <vraag nummer="6">Zijn u vergelijkbare vormen van openheid bij justitie en politie bekend? </vraag>
      <noten afkomstig="vraag">
         <noot nummer="1" datum="1996-10-31" bron="Nederlands Dagblad">Nederlands Dagblad, 31 oktober 1996</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennis genomen van het artikel in het Nederlands Dagblad van 31 oktober 1996. </antwoord>
      <antwoord nummer="2, 3 en 4">Uit door mij ingewonnen informatie blijkt dat de politieregio Rotterdam-Rijnmond met de betrokken journalist een gedetailleerde overeenkomst heeft gesloten over de voorwaarden waaronder de journalist kon meedraaien in een politie-onderzoek. Deze overeenkomst is met instemming van het openbaar ministerie in Rotterdam tot stand gekomen. Uit de overeenkomst blijkt duidelijk dat er gezocht is naar een manier om het belang van vertrouwelijkheid bij een recherche-onderzoek zo goed als mogelijk af te wegen tegen het belang van een zo open mogelijke verstrekking van informatie aan de media. Het is mij niet gebleken dat de inhoud van de overeenkomst strijdig is met de bestaande richtlijn terzake van het informeren van de media in strafzaken. Uit de door mij ingewonnen informatie is voorts gebleken dat de betrokken journalist niet heeft meegeluisterd naar afgetapte telefoongesprekken noch afgetapte faxbrieven heeft gelezen. Waar het gaat om inzage in de dossiers merk ik allereerst op dat het uitgesloten is dat er inzage heeft plaatsgevonden in CID-dossiers. Niet geheel uitgesloten is echter dat betrokkene inzage heeft kunnen hebben in processen-verbaal. Feitelijk betekent dit dat er sprake kan zijn geweest van verstrekken van persoonsgegevens als bedoeld in de Wet Politieregisters. Zoals bekend kent de Wet Politieregisters een gesloten verstrekkingenregiem waartoe de beroepsgroep journalisten niet behoort. Mochten er onverhoopt en onbedoeld daadwerkelijk persoonsgegevens langs deze weg verstrekt zijn geworden dan past dat niet binnen de doelstelling van genoemde wet. Het komt mij echter voor dat – mocht zulks het geval zijn geweest – dit in het onderhavige geval niet tot een onevenredige inbreuk op de persoonlijke levenssfeer van geregisteerden behoeft te leiden, juist omdat er in de gesloten overeenkomst is vastgelegd dat de journalist bij eventuele publicaties geen gegevens mag gebruiken die tot de (rechts-)persoon herleidbaar kunnen zijn. </antwoord>
      <antwoord nummer="5" voetnoot="1">De tekst is als bijlage toegevoegd. <voetnoot nummer="1"/>
      </antwoord>
      <antwoord nummer="6">Niet ongebruikelijk is dat vertegenwoordigers van de onderscheiden media aanwezig zijn bij bepaalde onderdelen van het politiewerk. De weerslag daarvan is met enige regelmaat te zien in televisieprogramma’s of rapportage van andere media. Naar mijn mening dient in dergelijke situaties in ieder geval gewaarborgd te zijn dat persoonsgegevens uit politieregisters niet verstrekt worden c.q. er geen inzage in dergelijke registers plaatsheeft. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
