<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid over mogelijke leeftijdsgrenzen bij vacatures aangemeld bij het CWI. (Ingezonden 5 januari 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19529
</item>
         <item attribuut="Inhoud">Vragen over mogelijke leeftijdsdiscriminatie bij vacatures aangemeld bij het CWI.</item>
         <item attribuut="Rubriek">Inkomen en rechtspositie (Werving en selectie) Welzijn (Ouderen)</item>
         <item attribuut="Trefwoorden">Discriminatie Ouderen Werving en selectie</item>
         <item attribuut="Vindplaats">Kamervragen met antwoord 2003-2004, nr. 852, Tweede Kamer</item>
         <item attribuut="Vraagnr_bij_indiening">2030405440</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2004-02-19</item>
         <item attribuut="Datum_indiening">2004-01-05</item>
         <item attribuut="Document-id">KVR19529</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1807" allpagenumbers="1807 1808" vetnummer="2030405440" code="0304tkkvr852" lopendefooter="Tweede Kamer, vergaderjaar 2003–2004, Aanhangsel" filenaam="KVR19529" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="852" onderwerp="" indiendatum="2004-01-5">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="19 februari 2004), zie ook Aanhangsel Handelingen nr.715, vergaderjaar 2003–2004">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Krijgt u, net als wij, klachten over het bestaan van leeftijdsgrenzen bij vacatures die bij het CWI zijn aangemeld? </vraag>
      <vraag nummer="2">Wat is uw oordeel indien zou blijken dat via overheidsdiensten informatie wordt verspreid die in strijd is met de Wet leeftijdsdiscriminatie? </vraag>
      <vraag nummer="3">Welke taak heeft het CWI bij het tegengaan van leeftijdsdiscriminatie? Zou het feit dat ze hierin officieel geen taak heeft, betekenen dat ze ook niet hoeft te toetsen of leeftijdsgrenzen in vacatures in overeenstemming zijn met de Wet leeftijdsdiscriminatie? </vraag>
      <vraag nummer="4">Wie toetst dan wel of de vermelde leeftijdsgrenzen in overeenstemming zijn met de wet, naast de Commissie Gelijke Behandeling? </vraag>
      <vraag nummer="5">Welke budgettaire middelen heeft de CGB daartoe ter beschikking? </vraag>
      <vraag nummer="6">Hoe bereidt u overheidsdiensten voor op het correct uitvoeren van de wet leeftijdsdiscriminatie? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, het ministerie van Sociale Zaken en Werkgelegenheid ontvangt incidenteel klachten over leeftijdsgrenzen in vacatures, onder meer kritische vragen over het bestaan van leeftijdsgrenzen bij vacatures die bij het Centrum voor Werk en Inkomen (CWI) zijn aangemeld. </antwoord>
      <antwoord nummer="2">Het is in de eerste plaats de eigen verantwoordelijkheid van de werkgever, die vacatures aanmeldt bij een CWI, om te zorgen dat informatie in vacatures niet in strijd is met de wet.Op de taak van het CWI met betrekking tot het voorkomen van leeftijdsdiscriminatie ga ik nader in bij het antwoord op vraag 3. In het algemeen ben ik van oordeel dat het verspreiden van informatie, die strijdig is met de Wet gelijke behandeling op grond van leeftijd bij de arbeid, voorkomen moet worden. Het is echter niet aan mij om te oordelen over de vraag of onderscheid op grond van leeftijd in strijd is met de Wet gelijke behandeling op grond van leeftijd bij de arbeid.Het is ook niet aan de Centra voor Werk en Inkomen om deze oordelende taak op zich te nemen.Dit is voorbehouden aan de Commissie Gelijke Behandeling en uiteindelijk aan de rechter. </antwoord>
      <antwoord nummer="3">Het antwoord op de vraag welke taak CWI heeft bij het tegengaan van leeftijdsdiscriminatie hangt af van de rol van CWI ten aanzien van vacatures die zij ontvangt. Ten eerste kunnen werkgevers zelf vacatures aanmelden bij CWI met het verzoek aan het CWI om een geschikte kandidaat te vinden voor de vacature of daarbij anderszins als intermediair op te treden.In dat geval treedt CWI op als arbeidsbemiddelaar.CWI zal zich bij de uitvoering van die taak moeten houden aan de Wet gelijke behandeling op grond van leeftijd bij de arbeid op grond van artikel 3, onder b, (arbeidsbemiddeling).Indien CWI als arbeidsbemiddelaar optreedt en daarbij onderscheid op grond van leeftijd maakt, zal zij zelf aan de hand van de criteria, die in de kamerstukken zijn uitgewerkt, de toets voor de objectieve rechtvaardiging moeten uitvoeren. Daarbij kan desgewenst advies aan de Commissie Gelijke Behandeling worden gevraagd.Vanaf het moment van inwerkingtreding van de wet betekent dit concreet het volgende. Indien CWI (op grond van informatie van de werkgever) kandidaten selecteert op basis van een leeftijdsgrens, waarvan later blijkt dat de objectieve rechtvaardiging daarvoor ontbreekt, dan handelt zowel de werkgever als het CWI in strijd met de Wet gelijke behandeling op grond van leeftijd bij de arbeid. CWI zou niet in strijd met de wet handelen indien de werkgever uit een groep van door CWI aangedragen kandidaten met verschillende leeftijden juist de kandidaat kiest met de door de werkgever gewenste leeftijd. Ten tweede komen vacatures binnen via een vacaturebank (via www.werk.nl). Deze vacaturebank wordt deels gevuld met vacatures die werkgevers zelf plaatsen en deels met vacatures aangeleverd door derden (zoals kranten, mobiliteitsbank van de overheid).De inname van vacatures via www.werk.nl geschiedt grotendeels automatisch, zonder tussenkomst van een adviseur van CWI.Om mogelijk discriminerende vacatures zoveel mogelijk tegen te houden wordt gebruik gemaakt van een «verboden-woorden-service». CWI oriënteert zich op dit moment op de mogelijkheden om de grond leeftijd op te nemen in de «verboden-woorden-service».De rol van CWI is ten aanzien van de vacaturebank veelal beperkt tot het bieden van een platform waarop werkgevers en werkzoekenden elkaar kunnen vinden.CWI wordt in dit geval niet beschouwd als arbeidsbemiddelaar. Vanaf het moment van inwerkingtreding van de Wet gelijke behandeling op grond van leeftijd bij de arbeid zal CWI wel moeten toetsen op het volgende.Met betrekking tot de openlijke aanbieding van een betrekking bepaalt de wet dat de reden voor het maken van leeftijdonderscheid uitdrukkelijk dient te worden vermeld.Dit betekent dat het CWI vanaf het moment van inwerkingtreding van de wet alert zal zijn op het vermelden van de reden voor het maken van leeftijdonderscheid in vacatures die openlijk worden aangeboden (dus bijvoorbeeld via www.werk.nl). Het ontbreken van een reden voor het maken van leeftijdonderscheid zal onder de aandacht van de werkgever worden gebracht met het verzoek de vacaturetekst aan te passen.Indien dit niet geschiedt, weigert CWI de registratie van de vacature.Het CWI kan en mag de door de werkgever vermelde reden evenwel niet inhoudelijk beoordelen.Dat is zoals gezegd voorbehouden aan de Commissie Gelijke Behandeling en uiteindelijk aan de rechter. </antwoord>
      <antwoord nummer="4">Zoals aangegeven in het antwoord op vraag 3 zullen in eerste instantie werkgevers en CWI (in de hoedanigheid van arbeidsbemiddelaar) zelf aan de hand van de criteria, die in de kamerstukken zijn uitgewerkt, de toets voor de objectieve rechtvaardiging moeten toepassen. Tevens kunnen zij desgewenst advies vragen aan de Commissie Gelijke Behandeling over het gebruik van leeftijdsgrenzen in advertenties.De uiteindelijke beoordeling of de vermelde leeftijdsgrenzen in overeenstemming zijn met de wet is – naast de CGB – voorbehouden aan de rechter. </antwoord>
      <antwoord nummer="5">Bij brief van 28 oktober 2003 heb ik Uw Kamer geïnformeerd over het extra budget dat aan de Commissie Gelijke Behandeling (CGB) zal worden toegekend in verband met de uitbreiding van haar taken ten gevolge van de inwerkingtreding van de Wet gelijke behandeling op grond van leeftijd bij de arbeid (Kamerstukken II 2003–2004, 28 170, nr.25). In deze brief is aangegeven dat de financiering als volgt fasegewijs zal plaatsvinden: • Fase 1 treedt in drie maanden voorafgaand aan de datum van inwerkingtreding van de wet.Voor deze fase is aan de CGB een bedrag van € 123.000 ter beschikking gesteld ter vergoeding van de kosten die samenhangen met de voorbereiding van de inwerkingtreding van de wet. • Fase 2 treedt in op het moment van inwerkingtreding.De CGB ontvangt vanaf dat moment een bedrag van € 750.000 op jaarbasis ter vergoeding van de structurele kosten in verband met haar oordelende taak ten aanzien van klachten over leeftijdsdiscriminatie.Vanaf het moment van inwerkingtreding zal de CGB de binnenkomende verzoeken en de oordelen over de grond leeftijd nauwkeurig monitoren.In het najaar van 2005 zal worden bepaald in hoeverre de structurele kosten juist zijn begroot en of de jaarlijkse bijdrage in het licht daarvan aanpassing behoeft. • Fase 3 treedt in op 1 januari 2006. Vanaf dat moment ontvangt de CGB een vergoeding van de structurele kosten, die indien nodig aangepast is op basis van de in fase 2 verzamelde monitorgegevens en rekening houdend met de dan bestaande budgettaire mogelijkheden van het kabinet. </antwoord>
      <antwoord nummer="6">Bij de inwerkingtreding van de Wet gelijke behandeling op grond van leeftijd bij de arbeid zal in de voorlichting specifiek aandacht worden besteed aan overheidsdiensten zoals de Centra voor Werk en Inkomen.Bij brief van 1 december 2003 heb ik uw Kamer geïnformeerd over de plannen met betrekking tot de voorlichting (Kamerstukken II 2003–2004, 28 170, nr.26).Verder is de deskundigheidsbevordering van arbeidsbemiddelaars, waaronder de CWI, onderdeel van een door het ministerie van SZW gesubsidieerd project van LBL Expertisecentrum leeftijd en maatschappij. </antwoord>
      <noten afkomstig="antwoord"/>
   </antwoorden>
</kvr>
