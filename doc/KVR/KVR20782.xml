<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ormel (CDA) aan de minister van Landbouw, Natuur en Voedselkwaliteit over maatregelen tegen vogelpest. (Ingezonden 14 juli 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20782
</item>
         <item attribuut="Inhoud">Vragen naar aanleiding van berichten dat de aviaire influenza in Thailand en China teruggekeerd was, in verband met risico's op insleep van AI.</item>
         <item attribuut="Rubriek">Veeteelt (Pluimvee) Veeteelt (Veeziekten)</item>
         <item attribuut="Trefwoorden">China Pluimvee Thailand Veeziekten</item>
         <item attribuut="Vindplaats">Kamervragen met antwoord 2003-2004, nr. 1985, Tweede Kamer</item>
         <item attribuut="Vraagnr_bij_indiening">2030417970</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Ormel</persoon>
         </item>
         <item attribuut="Datum_reaktie">2004-07-21</item>
         <item attribuut="Datum_indiening">2004-07-14</item>
         <item attribuut="Document-id">KVR20782</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4199" allpagenumbers="4199 4200" vetnummer="2030417970" code="0304tkkvr1985" lopendefooter="Tweede Kamer, vergaderjaar 2003–2004, Aanhangsel" filenaam="KVR20782" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1985" onderwerp="" indiendatum="2004-07-14">
         <vrager partij="CDA" oorsprong="parlement">Ormel</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="21juli 2004">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de terugkeer van aviaire influenza in Thailand en China? Kunt u een overzicht geven van de meest recente uitbraken in Azië? </vraag>
      <vraag nummer="2">Klopt het bericht dat de Thaise autoriteiten wederom pas na 14 dagen melding hebben gedaan van de hernieuwde uitbraak? Zo ja, kunt u het belang van een directe melding van aangifteplichtige dierziekten overbrengen aan de Thaise autoriteiten? </vraag>
      <vraag nummer="3">Acht u de risico’s op insleep van aviaire influenza sinds uw brief van 4 mei jl. (Kamerstuk 28 807, nr. 77) waarin u stelt dat de situatie in Azië rustig is, veranderd? Zo ja, welke conclusies trekt u daar uit? </vraag>
      <vraag nummer="4">Overweegt u weer desinfecterende matten op Schiphol te plaatsen? Zo neen, waarom niet? Is het plaatsen van deze matten zinvol als het virus ook via bagage en andere infectieroutes versleept kan worden? </vraag>
      <vraag nummer="5">Overweegt u nadere voorlichting, zoals posters, folders en een film in de vliegtuigen van en naar Azië? Zo neen, aan welke maatregelen ter voorkoming van versleping van dit virus denkt u dan? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">In Thailand zijn in meerdere provincies besmettingen met het Aviaire Influenzavirus (H5) bevestigd. In totaal zijn in de afgelopen weken (tot en met 19 juli) 28 uitbraken gemeld. In Vietnam zijn de afgelopen weken 2 uitbraken van Aviaire Influenza bevestigd (H5) en in China is een geval van H5N1bevestigd. </antwoord>
      <antwoord nummer="2">De internationale organisaties zoals de FAO, WHO en de OIE hebben verklaard dat de betrokken autoriteiten meteen adequaat hebben gereageerd op de nieuwe uitbraken en deze ook snel officieel gemeld hebben. </antwoord>
      <antwoord nummer="3">De recente uitbraken van Aviaire Influenza zijn waarschijnlijk een vervolg op de uitbraken van eerder dit jaar en komen niet geheel onverwacht. De recente uitbraken worden ook geconstateerd omdat er betere monitoring plaatsvindt in de betrokken landen. De uitbraken worden nu sneller ontdekt en er wordt adequater gereageerd door de autoriteiten dan dat in het begin van dit jaar het geval was. Ik blijf de situatie in Azië zeer nauwlettend volgen. </antwoord>
      <antwoord nummer="4">Het plaatsen van de desinfecterende matten op Schiphol is een uitzonderlijke maatregel voor een uitzonderlijke situatie. In het begin van dit jaar deed zich zo’n uitzonderlijke situatie voor toen in tien landen een zeer ernstige vorm van Aviaire Influenza uitbrak, terwijl de betrokken landen daar helemaal niet op waren voorbereid. Naast maatregelen welke de kans op de meest risicovolle insleep van het virus verkleinden, zoals het verbod op import van levende vogels, zijn toen extra maatregelen genomen. De desinfecterende matten op Schiphol hadden als functie de kans op de directe insleep via besmette mest aan het schoeisel van de reizigers te minimaliseren. Dat risico is in de huidige situatie uiterst klein en ik acht het plaatsen van de desinfecterende matten op dit moment dan ook niet opportuun. </antwoord>
      <antwoord nummer="5">Aan de reizigers wordt op dit moment reeds voorlichting gegeven over de situatie in Azië door middel van de website van het Ministerie van Landbouw, Natuur en Voedselkwaliteit. Verder zal het Algemeen Nederlands Verbond Reisondernemingen (ANVR) op mijn verzoek de reisbureaus vragen de reizigers actief in te lichten over de situatie in de betrokken landen. Daarnaast wordt ook ander voorlichtingsmateriaal, zoals een voorlichtingsfilm, op dit moment geactualiseerd. De EU-posters op de luchthaven aangaande het verbod op meenemen van voedingsmiddelen van dierlijke oorsprong door reizigers uit derde landen zijn blijvend aanwezig. Bovendien is het Europese importverbod op levend pluimvee, levende vogels, pluimveevlees en -producten, broedeieren en consumptie-eieren deze week door de Europese Commissie verlengd. </antwoord>
      <noten afkomstig="antwoord"/>
   </antwoorden>
</kvr>
