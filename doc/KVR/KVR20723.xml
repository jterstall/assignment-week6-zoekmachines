<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de tewerkstelling van de TBS-er die onlangs in Eibergen een meisje ontvoerde. (Ingezonden 9 juni 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20723
</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Straffen)</item>
         <item attribuut="Trefwoorden">Gedetineerden TBS</item>
         <item attribuut="Vindplaats">Kamervragen met antwoord 2003-2004, nr. 1929, Tweede Kamer</item>
         <item attribuut="Vraagnr_bij_indiening">2030415560</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2004-07-19</item>
         <item attribuut="Datum_indiening">2004-06-09</item>
         <item attribuut="Document-id">KVR20723</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4081" allpagenumbers="4081 4082" vetnummer="2030415560" code="0304tkkvr1929" lopendefooter="Tweede Kamer, vergaderjaar 2003–2004, Aanhangsel" filenaam="KVR20723" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1929" onderwerp="" indiendatum="2004-06-9">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-07-19">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat de ontvoerder van een meisje in Eibergen in de periode voor de ontvoering gedurende langere tijd één of meerdere dagen per week overdag werkzaam was als magazijnmedewerker, terwijl hij ’s avonds en in het weekend in een woongroep woonde en niet in een TBS-kliniek? <voetnoot nummer="1"/>
      </vraag>
      <vraag nummer="2">Waarom heeft noch de TBS-kliniek, noch de werkgever aan de collega’s van de betreffende man mededeling gedaan dat het hier een TBS-patiënt betrof die onder behandeling stond? </vraag>
      <vraag nummer="3">Waarom hebben de collega’s van de betreffende man, onder wie enkele jonge meisjes, geen instructies gehad hoe zich tot hem op de werkvloer en daarbuiten te verhouden? </vraag>
      <vraag nummer="4">Deelt u de mening dat iemand als de betreffende ontvoerder die in het verleden wegens gewelddadige seksuele misdrijven een TBS-maatregel opgelegd had gekregen, grondig overdag moet worden begeleid wanneer hij in de nabijheid van jonge vrouwen werkzaamheden met een mes verricht? Vindt u dat er door de TBS-kliniek voldoende toezicht en begeleiding is geboden tijdens de uitvoering van de werkzaamheden als magazijnmedewerker? Zo ja, waar baseert u dat op? </vraag>
      <vraag nummer="5">Wat is het beleid te dezen in het algemeen, wanneer een TBS-er buiten de kliniek werkzaamheden verricht? Worden de collega’s van de TBS-er nooit van te voren op de hoogte gebracht van de achtergrond van hun nieuwe collega? Zo ja, deelt u de mening dat zulks in beginsel onaanvaardbaar is? </vraag>
      <vraag nummer="6">Krijgen werkgevers die TBS-ers als (tijdelijke) werknemer in hun bedrijf plaatsen een rijksvergoeding of een vergoeding van de TBS-kliniek? Zo ja, zijn hier voorwaarden aan verbonden en welke zijn dat dan? </vraag>
      <vraag nummer="7">Kan het zo zijn dat werkgevers er een financieel belang bij hebben om hun werknemers niet in te lichten dat er een TBS-er in het bedrijf wordt geplaatst? Zo ja, hoe beoordeelt u dat? </vraag>
      <noten afkomstig="vraag">
         <noot nummer="1" datum="2004-06-7" bron="Electronisch bericht van een klokkenluider, 5 juni jl., De Telegraaf">Electronisch bericht van een klokkenluider, 5 juni jl., De Telegraaf, 7 juni 2004</noot>
      </noten>
   </vragen>
   <antwoorden aantal="5">
      <antwoord nummer="1">Betrokkene was als magazijnmedewerker werkzaam in de periode van 11 december 2003 tot 8 maart 2004. Hij werkte in ploegendienst voor vijf dagen per week. In de periode tot 18 januari 2004 verbleef betrokkene op een intramurale afdeling van de tbs-kliniek. Van 18 januari tot 8 maart verbleef hij op de resocialisatie-afdeling van de tbs-kliniek. Deze afdeling is aan de kliniek vastgebouwd. In de periode na 8 maart 2004 zijn gesprekken gevoerd tussen de werkgever, betrokkene en een vertegenwoordiger van de kliniek en is door de werkgever besloten de werkzaamheden niet te continueren. </antwoord>
      <antwoord nummer="2">Contactpersoon voor de tbs-kliniek was de bedrijfsleider van de firma waar betrokkene werkzaam was als magazijnmedewerker. De bedrijfsleider is, voorafgaand aan de te verrichten arbeid, door een vertegenwoordiger van de kliniek op de hoogte gesteld van de tbs-status van betrokkene. De inhoud van het delict is daarbij niet verder toegelicht. Het is overigens een zaak van de werkgever of de werknemers hierover worden geïnformeerd. </antwoord>
      <antwoord nummer="3">Indien een patiënt werkzaam is buiten de kliniek worden er van zijn directe omgeving geen andere omgangsvormen verwacht dan de reguliere. Op het moment dat er probleemgedrag wordt gesignaleerd door de bedrijfsleider, is de afspraak dat deze contact zoekt met de contactpersoon van de kliniek. De kliniek kan dan vervolgens vanuit veiligheidsoverwegingen en/of behandeloptiek maatregelen treffen. </antwoord>
      <antwoord nummer="4 en 5">De vragen betreffen enerzijds het beleid in het algemeen en anderzijds het beleid in het concrete geval. Wat het beleid in het algemeen betreft gelden de volgende overwegingen. Indien het uitgangspunt wordt aanvaard dat behandeling gedurende de tbs-periode is gericht op terugkeer in de samenleving, dan is inherent daaraan dat de tbs-gestelde op enig moment gedurende de behandeling buiten de kliniek in een arbeidssituatie kan worden opgenomen, om daarmee vertrouwd te kunnen worden. Aangezien de tbs-gestelde in staat wordt geacht om te kunnen gaan met de arbeidssituatie, krijgen de collega’s van betrokkenen in het algemeen geen bijzondere waarschuwing. Anders wordt een vooringenomenheid geschapen die niet overeenstemt met een «normale» werksituatie. Uiteraard zullen bepaalde personen die «toezicht» (kunnen) uitoefenen, zoals de werkgever, wel op de hoogte moeten zijn (zie antwoord op vraag 2). Aan de periode van arbeid buiten de kliniek kán arbeid binnen de kliniek voorafgaan. De laatste jaren zijn steeds meer arbeidsplaatsen binnen tbs-klinieken gecreëerd. Arbeid binnen de kliniek is niet per definitie gericht op aansluitend werk buiten. Wel kunnen het nut en het effect ervan worden vergroot indien het wordt gevolgd door arbeid buiten de kliniek. Het gaat hierbij om een aanpak die voortvloeit uit het doel van behandeling in het kader van tbs. Om die reden wordt bijvoorbeeld niet een uitzondering gemaakt voor plegers van gewelddadige seksuele misdrijven. Alleen indien vastgesteld zou moeten worden dat deze delinquenten per definitie niet meer voor resocialisatie in aanmerking zouden mogen komen, zou dit anders zijn. Maar dan zouden zij ook niet meer voor behandeling, en dus verlof, in aanmerking komen en in alle gevallen levenslang in een «long stay»-afdeling worden ondergebracht. Wel kunnen en – indien dit is vereist – dienen er in het concrete geval bijzondere voorwaarden te worden verbonden aan werkzaamheden buiten de kliniek bij bepaalde werkzaamheden. Wat het specifieke geval betreft inzake de verdachte van de ontvoering te Eibergen, is reeds met de Kamer gewisseld dat bij de afweging rond zijn verlof, de risico’s zijn onderschat. Thans wordt aan de hand van alle beschikbare gegevens, onderzocht wat verbeterd moet worden in de praktijk van risicoafweging bij enkele of alle klinieken. De maatregelen die in het kader daarvan nodig blijken, zullen zo snel mogelijk worden getroffen. </antwoord>
      <antwoord nummer="6 en 7">Nee, werkgevers die tbs-gestelden als (tijdelijke) werknemer in hun bedrijf plaatsen krijgen geen rijksvergoeding of een vergoeding van de TBS-kliniek. Wel worden door een aantal klinieken trajecten ingekocht bij werk-leerorganisaties waar TBS-gestelden werkervaring kunnen opdoen. Ik heb geen aanwijzingen dat een werkgever er een financieel belang bij heeft om zijn werknemers niet in te lichten. </antwoord>
      <noten afkomstig="antwoord"/>
   </antwoorden>
</kvr>
