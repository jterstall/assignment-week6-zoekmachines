<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Binnenlandse Zaken en Koninkrijksrelaties over de «bonnenstortvloed» van politie. (Ingezonden 8 november 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21768
</item>
         <item attribuut="Inhoud">Vragen over de recente prestatiecontracten bij Dienst Waterpolitie en de politie in het algemeen, waarbij meer bonnen moeten worden geschreven. Houdt dit de politie niet af van andere, urgente taken?</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 2004-2005, nr. 521, Tweede Kamer</item>
         <item attribuut="Vraagnr_bij_indiening">2040502890</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-12-06</item>
         <item attribuut="Datum_indiening">2004-11-08</item>
         <item attribuut="Document-id">KVR21768</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1091" allpagenumbers="1091 1092" vetnummer="2040502890" code="0405tkkvr521" lopendefooter="Tweede Kamer, vergaderjaar 2004–2005, Aanhangsel" filenaam="KVR21768" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="521" onderwerp="" indiendatum="8november 2004">
         <vrager partij="SP" oorsprong="parlement">De Wit</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-12-6">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de interne memo van de Dienst Waterpolitie dat er meer bonnen moeten worden geschreven om de prestatiecontracten te halen? <voetnoot nummer="1"/>
      </vraag>
      <vraag nummer="2">Kampen meer diensten met achterstanden ten opzichte van de cijfermatige doelen? Zo ja, kunt u een beschrijving geven van de problematiek? </vraag>
      <vraag nummer="3">Hoe oordeelt u over de situatie dat de politie geen aanleiding heeft gezien om de hoeveelheid boetes te schrijven die u aan hen heeft opgelegd in de convenanten? Vindt u dat de politie heeft gefaald in haar taak of vertrouwt u de opvattingen van de politie dat zij bonnen uitschrijft als dat moet? </vraag>
      <vraag nummer="4">Deelt u de opvatting dat het uitschrijven van bonnen «omdat het moet» om de prestatiecontracten te vervullen, bijdraagt aan de veiligheid? Is het niet zo dat als de politie gedwongen veel tijd moet besteden aan het uitdelen van boetes, zij niet in staat is om andere taken uit te voeren die op dat moment wél urgent zijn? </vraag>
      <vraag nummer="5">Denkt u dat de geloofwaardigheid van de handhaving wordt aangetast als de politie op stel en sprong voor veel niet-noemenswaardige overtredingen bonnen gaat uitschrijven? Wat gaat u doen om dit te voorkomen? </vraag>
      <vraag nummer="6">Hoe oordeelt u over het rapport van het Sociaal Cultureel Planbureau dat repressieve politieregimes worden gewantrouwd door de bevolking? </vraag>
      <noten afkomstig="vraag">
         <noot nummer="2"/>
         <noot nummer="1" datum="2004-11-2" bron="De Telegraaf">De Telegraaf, 2 november 2004</noot>
         <noot nummer="2" datum="2004-09-16" bron="SCP">SCP, 16 september 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. Naar aanleiding van de berichten in de Telegraaf heb ik mij laten informeren door het KLPD over dit memo. </antwoord>
      <antwoord nummer="2">Alle korpsen zijn voorspoedig bezig met het uitvoeren van de gemaakte prestatieafspraken. Op het vlak van de boetes en transacties uit staandehoudingen is de ontwikkeling positief. De doelstelling die de minister van Justitie en ik landelijk hebben gesteld voor 2006 is reeds in 2003 ruimschoots gehaald. In de eerste acht maanden van 2004 is deze positieve ontwikkeling doorgezet. De meeste korpsen laten nog steeds een stijgende lijn zien. Korpsen hebben ieder voor zich de prestatieafspraken doorvertaald binnen de organisatie. De sturing binnen de politiekorpsen behoort tot de verantwoordelijkheid van de korpsbeheerder en korpschef. In het kader van de prestatieafspraken kijk ik naar het resultaat per korps en niet naar de resultaten van de verschillende districten, eenheden en diensten. Ik heb er alle vertrouwen in dat de korpsen in 2006 deze prestatieafspraak zullen nakomen. </antwoord>
      <antwoord nummer="3">Zoals blijkt uit het vorige antwoord is dit niet aan de orde. </antwoord>
      <antwoord nummer="4">In het Veiligheidsprogramma heeft dit kabinet een aantal maatregelen opgenomen om criminaliteit en overlast terug te dringen. Repressief optreden is hier een onderdeel van. Dit optreden manifesteert zich onder andere in het rechtstreeks door de politie aanspreken van de burgers op overtredingen en het eventueel daarvoor schrijven van bonnen. Dit is een kerntaak van de politie. Het bewaakt en herstelt de norm en schept daarmee duidelijkheid wat wel en niet kan in onze samenleving. Als zodanig levert dit optreden een bijdrage aan de veiligheid in de publieke ruimte. Het gaat hierbij naar mijn mening dus niet om het schrijven van bonnen «omdat het moet», maar omdat het een bewuste beleidskeuze is. Het handhaven van de regelgeving is juist één van de taken van de politie die aansluit bij problemen die door de maatschappij als urgent worden ervaren. </antwoord>
      <antwoord nummer="5">Ik ben niet van mening dat er voor veel niet-noemenswaardige overtredingen boetes worden uitgeschreven. Zie ook mijn antwoorden op dit punt op de kamervragen van het lid De Wit over de mogelijke gevolgen van het niet halen van het quotum van te schrijven bonnen voor medewerkers van de politie (Aanhangsel Handelingen II nr. 2263, vergaderjaar 2003–2004). </antwoord>
      <antwoord nummer="6">De Nederlandse politie zou ik niet willen bestempelen als een «repressief politieregime». Naast de repressieve taak heeft de politie natuurlijk ook haar preventieve en dienstverlenende taken. Overigens wordt in het door u genoemde onderzoek van het SCP Nederland niet gekarakteriseerd als een repressief politieregime, in tegendeel zelfs. Daarnaast wordt in het onderzoek aangegeven dat het verband tussen repressiviteit en een laag vertrouwen niet zonder meer te leggen is en afhankelijk kan zijn van vele factoren. Overigens wijs ik er op dat uit de politiemonitor bevolking, die begin dit jaar is gehouden en aan uw Kamer is aangeboden, blijkt dat burgers positiever zijn gaan oordelen over de handhavende taak van de politie. </antwoord>
      <noten afkomstig="antwoord"/>
   </antwoorden>
</kvr>
