<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over mogelijke diefstal van vertrouwelijke data uit de auto van de secretaris van het College van procureurs-generaal. (Ingezonden 23 december 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6303
</item>
         <item attribuut="Rubriek">Rechterlijke organisatie (Openbaar ministerie)</item>
         <item attribuut="Trefwoorden">Diefstal Openbaar ministerie</item>
         <item attribuut="Vindplaats">Kamervragen met antwoord 1997-1998, nr. 540, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1998-01-14</item>
         <item attribuut="Datum_indiening">1997-12-23</item>
         <item attribuut="Document-id">KVR6303</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1103" allpagenumbers="1103 1104" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6303" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="540" onderwerp="" indiendatum="1997-12-23">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1998-01-14">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het bericht <voetnoot nummer="1"/>, dat vertrouwelijke data ontvreemd zijn uit de auto van de secretaris van het College van procureurs-generaal? </vraag>
      <vraag nummer="2">Kunt u de Kamer informeren over de feitelijke toedracht van deze diefstal? Is hier sprake van opzet of van een schrijnende laksheid van de OM-medewerker? Zijn de teruggevonden documenten onbevoegd gefotokopieerd? </vraag>
      <vraag nummer="3">Hebben de ontvreemde data betrekking op informanten in het COPA-onderzoek? Zijn deze data te herleiden tot personen die hierdoor makkelijk te identificeren zijn? </vraag>
      <vraag nummer="4">Zo ja, welke gevolgen trekt u hieruit voor de veiligheid van deze informanten? </vraag>
      <vraag nummer="5">Deelt u de opvatting, dat het OM – zeker na de inbraak bij het Landelijke Recherche Team in Driebergen enige tijd geleden – gefaald heeft in het beveiligen van gevoelige en geheime documenten? Deelt u de mening dat de geloofwaardigheid van het OM terzake van zijn beveiligingsbeleid zwaar aangetast is? </vraag>
      <vraag nummer="6">Welke consequenties trekt u uit deze onaanvaardbare gang van zaken? </vraag>
      <noten afkomstig="vraag">
         <noot nummer="1" datum="1997-12-19" bron="Telegraaf">Telegraaf, 19 december 1997</noot>
      </noten>
   </vragen>
   <antwoorden aantal="3">
      <antwoord nummer="1 en 2">De berichtgeving in de Telegraaf van 18 december 1997 is deels juist. Zij bevat echter ook een aantal onjuistheden. De toedracht was als volgt. Op 10 december 1997, in de vooravond, parkeerde de secretaris van het College van procureurs-generaal zijn auto bij een crèche in Amsterdam waar zijn kind verbleef en sloot deze deugdelijk af door middel van de elektronische vergrendeling. Hij kwam rechtstreeks van kantoor te Den Haag en haalde, op weg naar huis, zijn kind op. Toen hij na ongeveer 10 minuten terugkwam, constateerde hij dat zijn auto was opengebroken. Zijn jas en aktetas, die geplaatst was onder de jas, waren uit de auto verdwenen. In deze aktetas bevond zich een vertrouwelijk stuk, dat hij in de haast waarmee hij uit Den Haag moest vertrekken, niet in de kluis op kantoor had gelegd. De medewerker heeft direct aangifte gedaan bij de politie. De politie heeft daarop een onderzoek ingesteld en heeft de gestolen aktetas met de volledige inhoud (waaronder derhalve ook het vertrouwelijke stuk) reeds de volgende ochtend teruggevonden op een plek, waar junks/autoinbrekers regelmatig gestolen spullen achterlaten. De dader is nog niet opgespoord. Gezien de plaats waar en de omstandigheden waaronder de aktetas is teruggevonden acht de politie het praktisch uitgesloten dat het vertrouwelijke stuk is gekopieerd. Van opzet of schrijnende laksheid van de medewerker was geen sprake. Hij heeft echter wel een fout gemaakt, waar hij onvoldoende discipline heeft getoond bij de hantering van dit stuk. Hij is hierover door zijn directe chef ernstig onderhouden en heeft zich zijn fout aangetrokken. </antwoord>
      <antwoord nummer="3 en 4">Het vertrouwelijke stuk dat zich in de aktetas bevond, bevat geen persoonsgegevens van informanten in het COPA-onderzoek, zodat er geen gevaar bestaat voor de veiligheid van deze informanten. </antwoord>
      <antwoord nummer="5 en 6">Hoewel de gemaakte fout niet gebagatelliseerd mag worden en ook niet gebagatelliseerd is, gaat het mij te ver om aan dit incident de in vraag 5 bedoelde kwalificaties te verbinden. Overigens zullen de interne procedures van het Openbaar Ministerie, die gehanteerd moeten worden met betrekking tot (de beveiliging van) vertrouwelijke stukken als het onderhavige, op korte termijn (in overleg met onder meer de BVD) beschreven zijn. Hieraan ligt ten grondslag een besluit van het College van procureurs-generaal, dat reeds genomen was voordat dit incident zich voordeed. </antwoord>
      <noten afkomstig="antwoord"/>
   </antwoorden>
</kvr>
