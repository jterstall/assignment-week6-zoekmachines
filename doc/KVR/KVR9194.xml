<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van de Camp en Eurlings (CDA) aan de ministers van Justitie, van Binnenlandse Zaken en Koninkrijksrelaties, van Onderwijs, Cultuur en Wetenschappen en van Volksgezondheid, Welzijn en Sport over portiers bij studentenverenigingen. (Ingezonden 3 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9194
</item>
         <item attribuut="Inhoud">Betreft het vereiste van het vakdiploma portier, zelfs voor lidmaatschap-controleurs van studentenverenigingen.</item>
         <item attribuut="Rubriek">Criminaliteit en openbare orde (Veiligheid) Hoger onderwijs (Studenten)</item>
         <item attribuut="Trefwoorden">Openbare orde en veiligheid Studenten</item>
         <item attribuut="Vindplaats">Kamervragen met antwoord 1998-1999, nr. 1216, Tweede Kamer</item>
         <item attribuut="Vraagnr_bij_indiening">2989908840</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van de Camp</persoon>
            <persoon partij="CDA">Eurlings</persoon>
         </item>
         <item attribuut="Datum_reaktie">1999-04-19</item>
         <item attribuut="Datum_indiening">1999-03-03</item>
         <item attribuut="Document-id">KVR9194</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2395" allpagenumbers="2395 2396" vetnummer="2989908840" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9194" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1216" onderwerp="" indiendatum="1999-03-3">
         <vrager partij="CDA" oorsprong="parlement">Van de Camp</vrager>
         <vrager partij="CDA" oorsprong="parlement">Eurlings</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties, van Onderwijs, Cultuur en Wetenschappen en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="19 april 1999). Zie ook Aanhangsel Handelingen nr. 979, vergaderjaar 1998–1999">
         <antwoorder functie="minister" ministerie="Justitie">Korthals</antwoorder>
         <mede-antwoorder>de ministers van Binnenlandse Zaken en Koninkrijksrelaties, van Onderwijs, Cultuur en Wetenschappen en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat ingevolge de Wet «particuliere beveiligingsorganisaties en recherchebureaus» studentenverenigingen in Groningen door de politie zijn aangeschreven dat per 1 juli aanstaande hun lidmaatschap-controleurs aan de buitendeur in het bezit dienen te zijn van het vakdiploma portier? <voetnoot nummer="1"/>Zo neen, op grond waarvan is dit dan gebeurd? </vraag>
      <vraag nummer="2">Betreft het hier een lokale uitwerking of wordt deze procedure ook bij studentenverenigingen en/of andere vrijwilligersverenigingen zoals bijvoorbeeld sportclub-kantine’s elders in Nederland gevolgd? </vraag>
      <vraag nummer="3">Deelt u de opvatting dat deze gang van zaken, net als de voorgenomen toekomstige verplichting vanuit de drank- en horecawet dat tenminste één leidinggevende in het bezit van het diploma Sociale Hygiëne moet zijn, een verdere lastenverzwaring van het (studenten)verenigingsleven met zich brengt, doordat vanwege de doorstroming regelmatig opnieuw kostbare portiersopleidingen gevolgd moeten worden? </vraag>
      <vraag nummer="4">Hoe verhoudt deze lastenverzwaring van de door het studiefinancieringssysteem al onder druk staande studentenverenigingen zich tot het ook door het kabinet benadrukte belang van activiteiten/ontplooiing van studenten buiten hun studie? </vraag>
      <vraag nummer="5">Vanuit welke bevoegdheid heeft de burgemeester van Groningen over deze kwestie gesproken met het overkoepelend orgaan van de Groningse studentenverenigingen «Contractus»? Heeft de burgemeester hierin een ontheffingsbevoegdheid? Zo ja, zijn daar richtlijnen voor en welke zijn dat dan? Zo neen, bent u bereid alsnog te voorzien in de mogelijkheid tot ontheffing? </vraag>
      <noten afkomstig="vraag">
         <noot nummer="1" datum="1999-02-25" bron="UK-Weekblad universiteit Groningen">UK-Weekblad universiteit Groningen, 25 februari 1999</noot>
      </noten>
   </vragen>
   <antwoorden aantal="3">
      <antwoord nummer="1 en 2">Bij brief van 28 februari 1997 heb ik in het kader van de behandeling van het Wetsvoorstel particuliere beveiligingsorganisaties en recherchebureaus (Kamerstukken II, 23 478) uw Kamer geïnformeerd over de positie van horecaondernemers die gebruik maken van portiers. In mijn brief heb ik onder meer melding gemaakt van een door mijn ministerie opgesteld scenario dat is gericht op strikte handhaving en naleving van de desbetreffende wetgeving binnen deze bedrijfstak. over de inhoud van het scenario heb ik uw Kamer bij brief van 15 april 1998 geïnformeerd. Het hiervoor bedoelde scenario heeft betrekking op horecagelegenheden waar sprake is van het verrichten van beveiligingswerkzaamheden door personen. Dat kunnen ook studentenverenigingen of kantines zijn. Uit informatie van de regiopolitie te Groningen is mij het volgende gebleken. De politie in de stad Groningen is al geruime tijd bezig met het informeren van horeca-ondernemers over het genoemde scenario. De politie organiseert daartoe voorlichtingsbijeenkomsten of verstrekt informatie op aanvraag, zo ook aan vertegenwoordigers van studentenverenigingen. </antwoord>
      <antwoord nummer="3 en 4">Het bedoelde scenario van strikte handhaving van de op horecaportiers toepasselijke regelgeving houdt voor horecaondernemingen nadrukkelijk geen verplichting in tot het inzetten van personen die beveiligingswerkzaamheden verrichten. Voor zover een horecagelegenheid er voor kiest deze personen wel in te zetten, dienen zij vakbekwaam en betrouwbaar te zijn. Binnen het scenario kan op verschillende manieren – die geen belasting voor de studenten zelf hoeven mee te brengen – aan de gestelde eisen worden voldaan. Het bij de Tweede Kamer aanhangige voorstel van wet tot wijziging van de Drank- en Horecawet bevat ook geen nieuwe bepalingen omtrent Sociale Hygiène die zullen leiden tot een lastenverzwaring voor studentenverenigingen met een kantine in eigen beheer. Voor de niet- commerciële horeca, waaronder de meeste studentenverenigingen, betekent de wetswijziging zelfs een versoepeling van de eisen. </antwoord>
      <antwoord nummer="5">Evenals de korpschefs zijn ook de burgemeesters van de gemeenten geïnformeerd over het scenario van strikte handhaving van de op horecaportiers toepasselijke regelgeving, mede gelet op de raakvlakken met het openbare orde aspect. Ik ga ervan uit dat de burgemeester vanuit die verantwoordelijkheid met het overkoepelend orgaan van de Groningse studentenverenigingen heeft gesproken. In het scenario wordt voorzien in een overgangstermijn, die bestaande portiers een langere periode gunt voor het behalen van het vereiste diploma. Gedurende die periode geldt – wanneer wordt voldaan aan de in het scenario gestelde voorwaarden – een ontheffing van de opleidingseis. Deze ontheffing kan door mij worden verleend. </antwoord>
      <noten afkomstig="antwoord"/>
   </antwoorden>
</kvr>
