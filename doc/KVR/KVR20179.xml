<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Krom en Wilders (beiden VVD) aan de minister van Binnenlandse Zaken en Koninkrijksrelaties en de staatssecretaris van Volkshuisvesting, Ruimtelijke Ordening en Milieubeheer over risicokaarten. (Ingezonden 29 maart 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20179
</item>
         <item attribuut="Inhoud">Vragen naar aanleiding van het publiceren van zogenoemde risicokaarten op de website van de provincie Noord-Holland, die mogelijk het risico van bijvoorbeeld terroristische aanslagen juist vergroten.</item>
         <item attribuut="Rubriek">Communicatie, media en informatievoorziening (Overig) Criminaliteit en openbare orde (Veiligheid)</item>
         <item attribuut="Trefwoorden">Openbare orde en veiligheid Terrorisme Voorlichting</item>
         <item attribuut="Vindplaats">Kamervragen met antwoord 2003-2004, nr. 1449, Tweede Kamer</item>
         <item attribuut="Vraagnr_bij_indiening">2030411510</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">De Krom</persoon>
            <persoon partij="VVD">Wilders</persoon>
         </item>
         <item attribuut="Datum_reaktie">2004-04-29</item>
         <item attribuut="Datum_indiening">2004-03-29</item>
         <item attribuut="Document-id">KVR20179</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3065" allpagenumbers="3065 3066" vetnummer="2030411510" code="0304tkkvr1449" lopendefooter="Tweede Kamer, vergaderjaar 2003–2004, Aanhangsel" filenaam="KVR20179" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1449" onderwerp="" indiendatum="2004-03-29">
         <vrager partij="VVD" oorsprong="parlement">De Krom</vrager>
         <vrager partij="VVD" oorsprong="parlement">Wilders</vrager>
         <vraagt-aan>de minister van Binnenlandse Zaken en Koninkrijksrelaties en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-04-29">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de website van de provincie Noord-Holland waarin risicokaarten zijn opgenomen? <voetnoot nummer="1"/>
      </vraag>
      <vraag nummer="2">Bent u van mening dat het aanbieden van dergelijke informatie op deze wijze de mogelijkheid van terroristische aanslagen vergroot althans deze makkelijker maakt? Zo neen, waarom niet? </vraag>
      <vraag nummer="3">Kunt u een overzicht geven van openbare bronnen waarin overheden op vergelijkbare wijze risico-informatie aan het publiek verstrekken? </vraag>
      <vraag nummer="4">Hoe weegt u in dit geval het recht op kennis van burgers af tegen het belang van de openbare orde en veiligheid? Op grond waarvan wordt deze afweging gemaakt en door wie? </vraag>
      <vraag nummer="5">Is de Rijksoverheid betrokken bij deze afweging als het gaat om risico-informatie die door lagere overheden wordt vrijgegeven? Zo ja, op welke wijze? Zo neen, op welke wijze kunt u garanderen dat deze afweging wel door de lagere overheden wordt gemaakt? </vraag>
      <vraag nummer="6">Ziet u aanleiding tot stappen om de mogelijke risico’s voor de openbare orde en veiligheid die verbonden kunnen zijn aan het openbaar maken van risico-informatie, beter te beoordelen? </vraag>
      <vraag nummer="7">Bent u bereid om deze vragen binnen één week te beantwoorden? </vraag>
      <noten afkomstig="vraag">
         <noot nummer="1" weblink="http://risicokaart.noord-holland.nl/kaartladen.html">http://risicokaart.noord-holland.nl/kaartladen.html</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het al dan niet tonen van de effecten van rampen op een risicokaart is een punt van discussie geweest tussen de ministeries van BZK, VROM, EZ en V&amp;W. Dit in het kader van de ontwikkeling van het Register Risicosituaties Gevaarlijke Stoffen (RRGS) en van het Functioneel Ontwerp van de provinciale risicokaarten. Er is stilgestaan bij de vraag of er een juiste balans kan worden gevonden tussen «openbaarheid» enerzijds en «security» anderzijds. Bij deze discussie is ook de AIVD betrokken. Uitgangpunt van het huidige beleid is zoveel mogelijk openbare informatie ook actief via het internet openbaar te maken. De gegevens die op een risicokaart staan zijn onder andere de gegevens die afkomstig zijn van de verleende milieuvergunning. Deze gegevens, waaronder effectafstanden, zijn veelal al openbaar door vergunningverlening. Bij security gaat het om de vraag of de wijze van aanbieden van deze informatie op internet kwaadwillenden als het ware kan uitnodigen of behulpzaam kan zijn om over te gaan tot illegale acties of het dreigen daarmee. Op advies van de AIVD is besloten dat het in een beperkt aantal gevallen om reden van security verstandiger is bepaalde informatie niet zonder meer te tonen op internet. Concreet gaat het daarbij om de effectafstanden: de effecten in geval van calamiteiten met gevaarlijke stoffen. </antwoord>
      <antwoord nummer="3">Bestaande Provinciale Risicokaarten: Provincie Noord-Holland, Provincie Limburg, Provincie Friesland, Provincie Utrecht, Provincie Gelderland, Provincie Overijssel, Provincie Flevoland. Deze kaarten lopen vooruit op het landelijke model en zijn dus nog niet ontwikkeld volgens het landelijk Functionele Ontwerp, dat samen met provincies en gemeenten door BZK en VROM is ontwikkeld en dat thans wordt gebruikt voor het maken van de gestandaardiseerde provinciale risicokaarten. </antwoord>
      <antwoord nummer="4">Bij de afweging of iets actief openbaar wordt gemaakt, ga ik uit van het kabinetsstandpunt Toekomst Overheidscommunicatie. De daarin gekozen lijn is dat alle openbare informatie actief via het internet openbaar wordt gemaakt. Uit veiligheidsoverwegingen zal echter een afweging moeten worden gemaakt ten aanzien van gegevens die openbaar moeten worden gemaakt. Informatie kan weliswaar openbaar zijn, maar de beoogde maatschappelijke winst van de actieve openbaarheid via Internet zal in bepaalde situaties niet opwegen tegen extra veiligheidsrisico’s die het tonen van die informatie op internet met zich meebrengt. </antwoord>
      <antwoord nummer="5">Ja. Zowel het RRGS als het landelijk model voor de toekomstige provinciale risicokaarten zijn gezamenlijk door het rijk en mede-overheden ontwikkeld. Hierbij heeft de discussie met betrekking tot de security-aspecten ook een rol gespeeld. Wat de bestaande risicokaarten betreft kan de rijksoverheid de provincies niet dwingen bepaalde openbare zaken niet te publiceren. Ik heb wel een dringend beroep op de Colleges van Gedeputeerde Staten gedaan om af te zien van het tonen van effectafstanden op de reeds gepubliceerde risicokaarten. </antwoord>
      <antwoord nummer="6">In principe wordt beschikbare openbare informatie via internet openbaar gemaakt. Dit is ook verwoord in het kabinetsstandpunt Toekomst Overheidscommunicatie. Het niet via het RRGS en de provinciale risicokaarten actief openbaar maken van effectafstanden om redenen van security, zal als voorbeeld meegenomen worden in een bredere discussie over openbaarheid van gegevens. Deze discussie zal allereerst in het kabinet plaatsvinden. </antwoord>
      <antwoord nummer="7">De beantwoording heeft zo spoedig mogelijk plaatsgevonden. </antwoord>
      <noten afkomstig="antwoord"/>
   </antwoorden>
</kvr>
