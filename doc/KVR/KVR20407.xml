<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Douma en Bussemaker (beiden PvdA) aan de staatssecretaris van Financiën en de minister van Justitie over overeenkomsten van een horeca-ondernemer met de fiscus. (Ingezonden 14 april 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20407
</item>
         <item attribuut="Inhoud">Vragen over de werkwijze van een horeca-pachtonderneming inzake de gesloten overeenkomsten met de pachters en de gevolgen bij faillissement van de pachters.</item>
         <item attribuut="Rubriek">Bedrijfsleven en industrie (Midden- en kleinbedrijf) Belastingen (Vennootschapsbelasting) Burgerlijk recht en burgerlijk procesrecht (Faillissementsrecht)</item>
         <item attribuut="Trefwoorden">Faillissementen Horeca Vennootschapsbelasting</item>
         <item attribuut="Vindplaats">Kamervragen met antwoord 2003-2004, nr. 1653, Tweede Kamer</item>
         <item attribuut="Vraagnr_bij_indiening">2030412680</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Douma</persoon>
            <persoon partij="PvdA">Bussemaker</persoon>
         </item>
         <item attribuut="Datum_reaktie">2004-06-03</item>
         <item attribuut="Datum_indiening">2004-04-14</item>
         <item attribuut="Document-id">KVR20407</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3499" allpagenumbers="3499 3500" vetnummer="2030412680" code="0304tkkvr1653" lopendefooter="Tweede Kamer, vergaderjaar 2003–2004, Aanhangsel" filenaam="KVR20407" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1653" onderwerp="" indiendatum="2004-04-14">
         <vrager partij="PvdA" oorsprong="parlement">Douma</vrager>
         <vrager partij="PvdA" oorsprong="parlement">Bussemaker</vrager>
         <vraagt-aan>de staatssecretaris van Financiën en de minister van Justitie</vraagt-aan>
      </vraagdata>
      <antwoorddata antwoorddatum="3 juni 2004), zie ook Aanhangsel Handelingen nr. 1540, vergaderjaar 2003–2004">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de uitlatingen van de grote Groningse horeca-pachtondernemer, die te gast was in het televisie-programma Nova? <voetnoot nummer="1"/>
      </vraag>
      <vraag nummer="2">Wat staat er in de overeenkomsten met de fiscus, waar de betrokkene naar verwijst? Zorgen deze overeenkomsten niet voor concurrentievervalsing, als betrokkene ze wel heeft en anderen niet? </vraag>
      <vraag nummer="3">Is het waar dat de Beheer BV van deze ondernemer voor 100% zijn eigendom is en enkele tientallen horecagelegenheden verpacht, waarbij de inventaris aan deze Beheer BV toebehoort? Is het waar dat de pachtsom onrealistisch hoog is en wekelijks moet worden betaald, en dat na betaling van de netto lonen en de inkoop het geld op is, zodat Belastingdienst en UWV inkomsten mislopen? </vraag>
      <vraag nummer="4">Kan de Belastingdienst, als een pachter nalaat zijn belastingschulden te betalen, door middel van de Invorderingswet 1990 beslag leggen op de inventaris van de verpachter en deze in het openbaar verkopen om de opbrengst te verrekenen met de belastingschulden van de pachter? Maakt de Belastingdienst in alle gevallen gebruik van de mogelijkheden om bodembeslagen te leggen bij de Beheer BV van bovengenoemde ondernemer? Zo neen, waarom niet? </vraag>
      <vraag nummer="5">Is het waar dat een onderdeel van genoemde overeenkomsten een eerste recht van (onderhandse) koop is van de inventaris ten gunste van genoemde Beheer BV na faillissement van een pachter, terwijl na een bodembeslag een openbare veiling gebruikelijk is? </vraag>
      <vraag nummer="6" voetnoot="2">Bent u op de hoogte van het feit, genoemd in de televisie-uitzending van Zembla, dat een aanzienlijk aantal pachters van de Beheer BV van betrokkene, recentelijk nog de Oesterbar in Amsterdam, in de afgelopen jaren failliet is gegaan, met achterlating van een miljoenenschuld wegens niet afgedragen belastingen en premies? <voetnoot nummer="2"/>
      </vraag>
      <vraag nummer="7">Bent u van mening dat de afspraken tussen de Belastingdienst en betrokkene belastingontduiking in de hand werken, gelet op het feit dat de verpachter zich immers geen zorgen hoeft te maken over een beslag door de fiscus en hij – gezien het eerste recht van koop – de inventaris voor een fractie van de economische waarde van de Belastingdienst kan terugkopen, zonder dat de exploitatie van de horecagelegenheid en betaling van de pachtsom in gevaar komt? Is hier geen sprake van een staatsgarantie voor belastingontduiking? </vraag>
      <vraag nummer="8">Bent u van mening dat dergelijke afspraken met betrokkene en/of zijn Beheer BV met onmiddellijke ingang beëindigd moeten worden? Zo ja, hebt u inmiddels daartoe instructies gegeven? Zo neen, waarom niet? </vraag>
      <vraag nummer="9">Deelt u de mening van de Horecabond dat faillissementsfraude in de horeca schering en inslag is? Bent u bereid een speciale werkgroep in het leven te roepen om faillissementsfraude tegen te gaan? </vraag>
      <noten afkomstig="vraag">
         <noot nummer="3"/>
         <noot nummer="1" datum="2004-03-8" bron="Nova">Nova, 8 maart 2004</noot>
         <noot nummer="1" datum="2004-02-12" bron="Zembla, " titel="Liever failliet">Zembla, «Liever failliet», 12 februari 2004</noot>
         <noot nummer="1" datum="2004-03-29" bron="De Telegraaf" titel="Horecabond FNV hekelt mentaliteit exploitanten">De Telegraaf, 29 maart 2004: «Horecabond FNV hekelt mentaliteit exploitanten»</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">In art. 67 van de Algemene wet inzake rijksbelastingen en in art. 67 van de Invorderingswet 1990 is een verbod neergelegd om persoonlijke gegevens verder bekend te maken dan nodig is voor de uitvoering van de belastingwet. Hierdoor kan niet op de individuele situatie van de «grote Groningse horeca-pachtondernemer» of op die van aan hem gelieerde vennootschappen worden ingegaan. Het feit dat een belastingplichtige zelf – al dan niet juiste – mededelingen doet, ontslaat mij niet van deze geheimhoudingsplicht. </antwoord>
      <antwoord nummer="4">In beginsel beschikt de ontvanger over de mogelijkheid om, indien aan de diverse daaraan te stellen voorwaarden is voldaan, (bodem)beslag te leggen op de roerende zaken die aan de in art. 22, derde lid, bedoelde derde toebehoren. Dat zodanige wijze van beslag leggen mogelijk is moge blijken uit het vonnis van Rb. Assen van 17 maart 2004, nr. 43196, gepubliceerd in V-N 2004/16.29. Voor de beantwoording van de twee vragen die in de twee laatste volzinnen van vraag 4 zijn besloten, verwijs ik naar de antwoorden op de vragen 2 en 3. </antwoord>
      <antwoord nummer="5 t/m 8">Voor de beantwoording van de vragen 5 t/m 8 verwijs ik naar de antwoorden op de vragen 2 en 3. In het algemeen merk ik op dat de verkoop van in executoriaal beslag genomen roerende zaken – waaronder ook bodemzaken – op grond van de wet in het openbaar en ten overstaan van een deurwaarder dient plaats te vinden. Onder strikte voorwaarden en in overeenstemming met de strekking van de wettelijke voorschriften dienaangaande, is in de Leidraad Invordering 1990 ruimte gelaten voor afwijkende verkoopvormen; dit beleid is ingegeven door het streven naar opbrengstoptimalisatie waarbij de belangen van alle betrokkenen zijn gewaarborgd. Het bij voorbaat verlenen van een eerste recht van (onderhandse) koop van mogelijk in de toekomst in beslag te nemen zaken die eigendom zijn van een verpachter, strookt noch met de bedoeling van de wet noch met tekst en strekking van het bedoelde uitvoeringsbeleid. Voorzover binnen de Belastingdienst van de wet of van het beleid afwijkende praktijken betreffende de verkoop van in beslag genomen roerende zaken zijn of worden aangetroffen, worden die praktijken met onmiddellijke ingang opgezegd en stopgezet. </antwoord>
      <antwoord nummer="9">De vraag of faillissementsfraude in de horeca schering en inslag is, is bij gebrek aan gegevens dienaangaande, niet te beantwoorden. Wel acht de minister van Justitie de recente signalen met betrekking tot de omvang van faillissementsfraude in het algemeen zodanig verontrustend dat hij het Wetenschappelijk Onderzoek- en Documentatiecentrum (WODC) heeft gevraagd daar onderzoek naar te doen. Het in het leven roepen van een speciale werkgroep voor deze problematiek acht hij vooralsnog niet zinvol. De effectiviteit van de aanpak van het probleem kan worden verhoogd door een intensivering van de samenwerking en informatie-uitwisseling tussen de betrokken actoren. Zoals de minister van Justitie in het overleg met de Kamer op 19 april heeft toegezegd (Kamerstuk 27 244, nr. 18), werkt hij samen met het ministerie van Financiën, FIOD-ECD en het Openbaar Ministerie aan een actieplan om zowel preventief als repressief faillissementsfraude aan te pakken. Dit actieplan zal aan de Tweede Kamer worden toegezonden. </antwoord>
      <noten afkomstig="antwoord"/>
   </antwoorden>
</kvr>
