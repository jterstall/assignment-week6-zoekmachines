<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de verslechtering van de gebitsverzorging door jeugdigen. (Ingezonden 2 mei 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23173
</item>
         <item attribuut="Inhoud">Vragen naar aanleiding van het Signalement Mondzorg 2004 van het College voor Zorgverzekeringen en een uitzending van het tv-programma Twee Vandaag van 28 april 2005, over een mogelijk verband tussen het aantal mensen dat een aanvullende (tandarts)verzekering niet meer kan betalen en de verslechterde gebitstoestand bij jeugdigen.</item>
         <item attribuut="Rubriek">Gezondheidszorg (Tandheelkunde) Gezondheidszorg (Zorgverzekeringen) Welzijn (Jeugdigen)</item>
         <item attribuut="Trefwoorden">Jeugdigen Tandheelkunde Ziektekostenverzekeringen</item>
         <item attribuut="Vindplaats">Kamervragen met antwoord 2004-2005, nr. 1789, Tweede Kamer</item>
         <item attribuut="Vraagnr_bij_indiening">2040514080</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-06-02</item>
         <item attribuut="Datum_indiening">2005-05-02</item>
         <item attribuut="Document-id">KVR23173</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3809" allpagenumbers="3809 3810" vetnummer="2040514080" code="0405tkkvr1789" lopendefooter="Tweede Kamer, vergaderjaar 2004–2005, Aanhangsel" filenaam="KVR23173" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1789" onderwerp="" indiendatum="2005-05-2">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-06-2">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Wat is uw reactie op het Signalement Mondzorg 2004 dat door het College voor Zorgverzekeringen (CVZ) op 28 april jl. u is aangeboden? </vraag>
      <vraag nummer="2">Wat is uw reactie op de constatering dat de verzorgingsgraad van jeugdigen vanaf 13 jaar de afgelopen jaren significant is verslechterd? </vraag>
      <vraag nummer="3" voetnoot="1">Wat vindt u van de suggestie dat één van de oorzaken hiervan het niet meer bestaan van de jeugdtandzorg is? <voetnoot nummer="1"/>
      </vraag>
      <vraag nummer="4">Gaat u het CVZ-advies opvolgen om het onderwerp mondzorg onder te brengen in het uniforme deel van het basistakenpakket van de jeugdgezondheidszorg? Zo neen, waarom niet? </vraag>
      <vraag nummer="5">Erkent u dat de tarieven voor jeugdtandzorg te laag zijn om de specifieke behandeling en taken van de jeugdtandzorg uit te voeren? Zo ja, wat gaat u daaraan doen? Zo neen, waarom niet? </vraag>
      <vraag nummer="6">Deelt u de mening dat de voorlichting over een gezond gebit de afgelopen jaren is afgenomen? Deelt u de mening van de tandartsen dat er een verband is tussen deze afname en de slechtere gebitten van jongeren? Zo ja, bent u bereid geld uit te trekken voor voorlichting en deze weer landelijk te regelen? Zo neen, waarom niet? </vraag>
      <vraag nummer="7">Kunt u reageren op de constatering van het CVZ dat een grote groep verzekerden de kosten voor een aanvullende verzekering (voor tandheel kundige hulp) niet kan dragen? </vraag>
      <vraag nummer="8">Wat vindt u van de ontwikkeling dat mensen steeds vaker een curatieve behandeling uit financiële overwegingen uitstellen? Erkent u dat dit op den duur tot hogere kosten leidt? </vraag>
      <vraag nummer="9">Kunt u het verband leggen tussen de beperkte toegang tot tandheelkundige zorg voor volwassenen, namelijk slechts via de aanvullende verzekering, en de verslechterende gebitstoestand bij jeugdigen, tegen de achtergrond van het gegeven dat volwassenen minder vaak naar de tandarts gaan, en tandartsen constateren dat daardoor hun kinderen ook minder vaak naar de tandarts gaan? </vraag>
      <noten afkomstig="vraag">
         <noot nummer="1" datum="2005-04-28" bron="Uitzending 2Vandaag">Uitzending 2Vandaag, 28 april 2005</noot>
      </noten>
   </vragen>
   <antwoorden aantal="9">
      <antwoord nummer="1">Binnenkort zal ik uw Kamer informeren over mijn standpunt op het rapport van het CVZ. Mijn eerste reactie is dat de burger, de beroepsgroep en de zorgverzekeraar geen optimaal gebruik maken van de beschikbare voorzieningen voor jeugdmondzorg. De jeugd maakt immers aanspraak op een uitgebreid pakket van integrale mondzorg, zowel in preventieve als curatieve zin. Voorts geldt dat de tekorten aan tandartsen en mondhygiënisten zijn teruggelopen. Ik zal samen met het CVZ, zorgverzekeraars en beroepsverenigingen nagaan welke acties kunnen worden ondernomen om tot een betere benutting van de ziekenfondsaanspraak op jeugdmondzorg te komen. </antwoord>
      <antwoord nummer="2">Ik vind dat een slechte en onnodige ontwikkeling. De verslechtering van de verzorgingsgraad van jeugdigen, kan niet verklaard worden door de (lichte) daling van het tandartsbezoek. Samen met het CVZ wil ik, zoals gezegd bij het antwoord op vraag 1, met de beroepsgroep en de zorgverzekeraars in overleg treden, om de onderliggende redenen te achterhalen. </antwoord>
      <antwoord nummer="3">Deze oorzaak wordt niet door het CVZ genoemd. Bovendien is de suggestie onjuist, omdat het voorbijgaat aan de instellingen voor jeugdtandzorg die heden ten dage functioneren. </antwoord>
      <antwoord nummer="4">Ik zie geen aanleiding om de mondzorg als zodanig in het basispakket van de jeugdgezondheidszorg onder te brengen. Immers op basis van de Ziekenfondswet is de aanspraak van de jeugd op integrale mondzorg op individueel niveau voldoende geregeld. Dit betreft zowel preventieve als curatieve zorg. Gemeenten beschikken op grond van de Wet collectieve preventie volksgezondheid (Wcpv) over deskundigheid op het gebied van tandzorg en kunnen deze waar nodig inzetten. In het kader van de jeugdgezondheidszorg gebeurt dit door ouders van jonge kinderen voorlichting te geven over een goede mondhygiëne en door het geven van collectieve voorlichting aan risicogroepen. </antwoord>
      <antwoord nummer="5">De tarieven voor verrichtingen in de zorg stel ik vast op voordracht van het College tarieven gezondheidszorg/Zorgautoriteit i.o. (Ctg/Zaio). De hoogte en onderbouwing van deze tarieven worden in onderling overleg tussen beroepsgroep en zorgverzekeraars voorbereid. Ik heb dan ook geen aanleiding om te veronderstellen dat de tarieven te laag zijn. </antwoord>
      <antwoord nummer="6">Neen, ik deel niet de mening dat de voorlichting over gebitsgezondheid is afgenomen. In de afgelopen periode zijn verschillende initiatieven genomen op het gebied van gebitsgerelateerde voorlichting. Het Nationaal Instituut voor Gezondheidsbevordering en Ziektepreventie (NIGZ) ontwikkelt voorlichtingsprogramma’s en -materiaal voor het basis- en voortgezet onderwijs. Aan het eind van het jaar organiseert het NIGZ, net als in afgelopen jaar, een Nationale Poetsweek met als thema het verbeteren van de mondhygiëne bij de jeugd van 0tot 19 jaar. Het Ivoren Kruis, ontwikkelt sinds jaar en dag voorlichtingsmateriaal voor het bevorderen van mondgezondheid. Daarvan wordt breed gebruik gemaakt. Voorts besteedt het Voedingscentrum aandacht aan mondgezondheid voor de jeugd binnen hun programma’s gericht op gezond voedingsgedrag. Zowel het NIGZ als het Voedingscentrum worden door mij voor hun activiteiten gesubsidieerd. </antwoord>
      <antwoord nummer="7">De gemiddelde premie voor een aanvullende verzekering voor tandheelkunde ligt rond € 17 per maand. Van de ziekenfondsverzekerden met lage inkomens zegt 33% vanwege financiële redenen af te zien van een aanvullende verzekering voor tandheelkundige hulp. Ruim een kwart geeft aan zich niet bij te verzekeren omdat zij het gebit in goede staat acht. Ik accepteer dat sommige groepen binnen de samenleving om diverse redenen afzien van een aanvullende verzekering voor tandheelkunde. Het is immers het principieel recht van de burger om individuele afwegingen te maken. Overigens meldt het CVZ dat ruim 80% van de ziekenfondsverzekerden wel aanvullend verzekerd is. </antwoord>
      <antwoord nummer="8">Het CVZ meldt dat het er op lijkt dat burgers vaker een curatieve behandeling om kostenoverwegingen uitstellen. Indien dit zo is, spreekt het voor zich dat dit uiteindelijk niet bevorderlijk is voor de kwaliteit van de gebitsgezondheid. Echter blijf ik van mening dat de toegang tot tandheelkundige zorg in Nederland goed gewaarborgd is. Er groeit een voldoende aanbod van hooggekwalificeerde tandartsen en mondhygiënisten, met het uitgebreide jeugdpakket wordt een basis gelegd voor goede mondgezondheid op latere leeftijd en het merendeel van de volwassen ziekenfondsverzekerden is aanvullend verzekerd. </antwoord>
      <antwoord nummer="9">Neen, dat verband kan ik niet leggen. Zoals ik heb aangegeven bij het antwoord op vraag 7 is het merendeel van de ziekenfondsverzekerden aanvullend voor tandheelkundige hulp verzekerd. Alle aanvullende pakketten bevatten aanspraak op periodieke controle. Binnen de aanvullende verzekeringen bestaat er voor ouders van kinderen dus geen barrière om naar de tandarts te gaan. De veronderstelling dat er een beperkte toegang tot de tandarts is, acht ik dan ook onjuist. </antwoord>
      <noten afkomstig="antwoord"/>
   </antwoorden>
</kvr>
