<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Samsom (beiden PvdA) aan de ministers van Buitenlandse Zaken en voor Ontwikkelingssamenwerking over het tegengaan van straffeloosheid in Congo. (Ingezonden 16 maart 2005); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22830
</item>
         <item attribuut="Inhoud">Vraen naar aanleiding van een bericht in Human Rights Watch van 7 maart 2005 over het verlenen van ontwikkelingshulp aan Congo in relatie tot onder andere de mensenrechtensituatie aldaar.</item>
         <item attribuut="Rubriek">Ontwikkelingssamenwerking (Ontwikkelingshulp Afrika) Staats- en bestuursrecht (Grondrechten)</item>
         <item attribuut="Trefwoorden">Congo (voormalig Zaïre) Mensenrechten Ontwikkelingssamenwerking</item>
         <item attribuut="Vindplaats">Kamervragen met antwoord 2004-2005, nr. 1475, Tweede Kamer</item>
         <item attribuut="Vraagnr_bij_indiening">2040510630</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Samsom</persoon>
         </item>
         <item attribuut="Datum_reaktie">2005-04-15</item>
         <item attribuut="Datum_indiening">2005-03-16</item>
         <item attribuut="Document-id">KVR22830</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3145" allpagenumbers="3145 3146" vetnummer="2040510630" code="0405tkkvr1475" lopendefooter="Tweede Kamer, vergaderjaar 2004–2005, Aanhangsel" filenaam="KVR22830" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1475" onderwerp="" indiendatum="2005-03-16">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Samsom</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-04-15">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kunt u aangeven op welke wijze de Nederlandse regering druk uitoefent, mede in samenwerking met EU-lidstaten en eventuele andere donoren, op de Congolese overheid bij het tegengaan van straffeloosheid? <voetnoot nummer="1"/>Kunt u aangeven of er enige vooruitgang is te melden op dit terrein? Is er bijvoorbeeld sprake van training en opleidingsmogelijkheden van rechters? </vraag>
      <vraag nummer="2" voetnoot="2">Kunt u aangeven of, en zo ja, op welke wijze, de 6 miljoen euro bestemd voor humanitaire hulp in Oost-Congo, ook ten goede komen van vrouwen die slachtoffer zijn seksueel geweld? <voetnoot nummer="2"/>
      </vraag>
      <vraag nummer="3">Is het mogelijk om het voor 2005 beschikbare bedrag van 6 miljoen euro dit jaar uit te geven? In hoeverre vormt de veiligheidssituatie een belemmering om tot besteding te komen? </vraag>
      <vraag nummer="4">Wat is de stand van zaken met betrekking tot de uitgestelde verkiezingen? Op welke wijze wordt het voor de voorbereiding van verkiezingen bestemde bedrag van 8 miljoen euro besteed? </vraag>
      <noten afkomstig="vraag">
         <noot nummer="3"/>
         <noot nummer="1" datum="2005-03-7" bron="Human Rights Watch" titel="D.R. Congo: Tens of thousands raped, few prosecuted">Human Rights Watch, 7 maart 2005: «D.R. Congo: Tens of thousands raped, few prosecuted»</noot>
         <noot nummer="2" documenttype="Kamerstuk" kamerstuk-id="25 098" documentnummer="25" documentpagina="9">Kamerstuk 25 098, nr. 25, p. 9</noot>
         <noot nummer="3">Zie noot 2</noot>
      </noten>
   </vragen>
   <antwoorden aantal="4">
      <antwoord nummer="1">Zoals reeds eerder gemeld (brief aan Tweede Kamer van 10 februari jl., Kamerstuk 25 098/29 237, nr. 25) staat het bevorderen van stabiliteit centraal in het Nederlandse beleid ten aanzien van de Grote Merenregio. Het tegengaan van straffeloosheid in de Democratische Republiek Congo (DRC) maakt hier een belangrijk onderdeel van uit. De Nederlandse inzet daarbij is tweeledig: enerzijds wordt, zowel bilateraal als in internationaal verband, politieke druk uitgeoefend op de Congolese autoriteiten; anderzijds levert ons land concrete steun aan de opbouw van de noodzakelijke veiligheidsstructuren en het justitiële apparaat. De genoemde druk wordt op verschillende manieren uitgeoefend. Een voorbeeld hiervan is de oproep vanuit de internationale gemeenschap (in de DRC georganiseerd binnen het Comité International d’Accompagnement de la Transition, CIAT) om de verantwoordelijken van de aanslag op MONUC-militairen op 25 februari jl. te arresteren. Deze oproep heeft zijn uitwerking niet gemist; een aantal verdachten is inmiddels door de Congolese autoriteiten opgepakt. Dit moet worden gezien als een belangrijke stap in het tegengaan van de straffeloosheid. Nederland oefent, mede als lokale EU-voorzitter en als lid van het CIAT, permanente druk uit op de Congolese autoriteiten om de hervormingen die noodzakelijk zijn voor het beëindigen van het geweld en de heersende straffeloosheid, met name in het oosten van het land met spoed door te voeren. Ook is ons land binnen de VN-mensenrechtencommissie (die momenteel vergadert te Genevè) nauw betrokken bij het opstellen van een resolutie inzake de schendingen van de mensenrechten in de DRC. Het demobiliseren van de vele duizenden militieleden, alsmede de opbouw van veiligheidsstructuren (met name leger en politie) zijn belangrijke stappen in het herstel van de Congolese rechtsstaat. Zoals bekend levert Nederland op deze punten een aanzienlijke bijdrage. Verder wordt op verschillende manieren gewerkt aan de opbouw van het justitiële apparaat, onder andere met steun van de Europese Commissie, UNDP en MONUC. Eind april zal een Europese expertmissie de prioriteiten bij de opbouw van het justitiële apparaat identificeren, met name in de oostelijke provincies. Gekeken zal worden naar onder meer de behoefte aan aanvullende training en bescherming van rechters, voorlichting van de lokale bevolking en rehabilitatie van gevangenissen. Nederland is bereid, mede in aansluiting op de bevindingen van deze missie, hieraan een bijdrage te leveren, waarmee tevens uitvoering wordt gegeven aan het amendement van het kamerlid Brinkel, 28 oktober 2004. Dit amendement beoogt € 1,6 miljoen toe te wijzen aan de versterking van het juridische systeem in het Grote Merengebied. Overigens ondersteunt ons land reeds een kleinschalig project in de provincie Zuid Kivu, gericht op het verbeteren van de toegang tot het justitiële apparaat voor vrouwen die slachtoffer zijn geworden van seksueel geweld. Het betreft hier een proefproject, dat in een later stadium zou kunnen worden uitgebreid. </antwoord>
      <antwoord nummer="2">Nederland stelt dit jaar een bedrag van ongeveer € 7,5 miljoen beschikbaar voor humanitaire hulp in het oosten van de DRC. In het subsidiebeleidskader voor humanitaire hulp (2005) is voor de DRC specifiek opgenomen dat bij activiteiten op het gebied van basisgezondheidszorg standaard aandacht dient te worden besteed aan HIV/AIDS, seksueel geweld en hieraan gerelateerde bewustwordingsactiviteiten. Alle door Nederland financieel ondersteunde VN-hulporganisaties en (internationale) NGO’s, waaronder bijvoorbeeld UNICEF, AZG en ICCO, besteden aandacht aan deze onderwerpen. In de praktijk is gebleken dat projecten die specifiek gericht zijn op de medische hulpverlening aan vrouwen en meisjes die slachtoffer zijn geworden van seksueel geweld vaak niet goed functioneren vanwege de stigmatiserende werking ervan voor de hulpzoekenden. Om die reden is hulp aan deze groep slachtoffers geïntegreerd in het grotere geheel van de medische hulpverlening, waardoor precieze gegevens ontbreken. </antwoord>
      <antwoord nummer="3">Het is niet de verwachting dat het voor 2005 beschikbare bedrag voor humanitaire hulp niet zou kunnen worden uitgegeven. Wel is de veiligheidssituatie in sommige gebieden, met name in het Ituri-district, nog steeds zeer slecht. De afgelopen jaren hebben hulporganisaties daarom hier hun werkzaamheden in enkele gevallen tijdelijk moeten onderbreken. Ook op dit moment zijn delen van het Ituri-district moeilijk bereikbaar voor buitenlandse hulp. Zeer recent is, als hoopgevend signaal, gestart met de ontwapening van enkele duizenden militieleden in Ituri. Dit moet mede gezien worden tegen de achtergrond van een effectief optreden van MONUC, en zal naar verwachting bijdragen aan een verdere stabilisering van de regio. Hieraan kan worden toegevoegd dat westerse hulporganisaties veelal met Congolese partnerorganisaties samenwerken, die in het algemeen beter in staat zijn ook in onveilige situaties hulp te blijven bieden. </antwoord>
      <antwoord nummer="4">De organisatie van de verkiezingen in de DRC is in handen van een onafhankelijke verkiezingscommissie, die wordt geassisteerd door een team van internationale experts. Volgens de transitieakkoorden zouden de verkiezingen in juni dit jaar moeten plaatsvinden. Zij voorzien evenwel in de mogelijkheid van uitstel tot juni 2006. Begin januari jl. kondigde de voorzitter van de verkiezingscommissie aan dat door gebrek aan voortgang van de logistieke voorbereidingen en noodzakelijke wetgeving de verkiezingen niet voor november dit jaar gehouden kunnen worden. De onlusten die naar aanleiding van deze aankondiging uitbraken illustreren het verlangen van de bevolking naar een spoedige beëindiging van het transitieproces. Voor een goed verloop van de verkiezingen is het evenwel van groot belang dat aan de juiste voorwaarden is voldaan, waaronder de goedkeuring van een nieuwe grondwet. De internationale gemeenschap zal dan ook de komende maanden de druk op de Congolese autoriteiten hoog moeten houden om zich hiervoor maximaal in te zetten. Nederland heeft in 2004 € 8 miljoen bijgedragen aan het verkiezingsfonds dat beheerd wordt door UNDP. Nederland maakt samen met andere donoren deel uit van de stuurgroep die belast is met het toezicht op de besteding van de middelen. Aangezien Nederland als eerste donor geld beschikbaar stelde (in totaal is nu $ 160 miljoen van de benodigde $ 285 toegezegd), is de bijdrage van ons land besteed aan de activiteiten van de onafhankelijke verkiezingscommissie en haar vertegenwoordigingen door het hele land. </antwoord>
      <noten afkomstig="antwoord"/>
   </antwoorden>
</kvr>
