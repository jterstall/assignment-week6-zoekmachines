<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Buitenlandse Zaken en voor Ontwikkelingssamenwerking over de mogelijke georganiseerde bijeenkomst in Bangkok inzake de Birmese zogenoemde «Road Map». (Ingezonden 11 december 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19356
</item>
         <item attribuut="Inhoud">Vragen over een door de Thaise regering georganiseerde bijeenkomst over de toestand in Birma ('Road Map'), waarvoor Nederland noch de EU zijn uitgenodigd, maar wel Duitsland en Oostenrijk, die eerder strafmaafmaatregelen tegen het regime in Birma hebben tegengehouden. De vragen houden verband met de mensenrechtensituatie in Birma en de toetreding van Birma tot de Asia Europe Meeting (ASEM).</item>
         <item attribuut="Rubriek">Internationale betrekkingen (Algemeen) Staats- en bestuursrecht (Grondrechten)</item>
         <item attribuut="Trefwoorden">Birma Mensenrechten</item>
         <item attribuut="Vindplaats">Kamervragen met antwoord 2003-2004, nr. 719, Tweede Kamer</item>
         <item attribuut="Vraagnr_bij_indiening">2030404690</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2004-01-29</item>
         <item attribuut="Datum_indiening">2003-12-11</item>
         <item attribuut="Document-id">KVR19356</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1523" allpagenumbers="1523 1524" vetnummer="2030404690" code="0304tkkvr719" lopendefooter="Tweede Kamer, vergaderjaar 2003–2004, Aanhangsel" filenaam="KVR19356" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="719" onderwerp="" indiendatum="2003-12-11">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2004-01-29">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van de door de Thaise regering georganiseerde bijeenkomst van 15 december 2003 in Bangkok over de Birmese zogenoemde «Road Map»? <voetnoot nummer="1"/>
      </vraag>
      <vraag nummer="2">Wat is uw standpunt ten aanzien van het feit dat de EU noch Nederland niet is uitgenodigd om te participeren in deze bijeenkomst en dat slechts enkele EU-lidstaten, te weten Duitsland en Oostenrijk, die in praktijk altijd zwaardere strafmaatregelen tegen het Birmese regime tegen hebben gehouden, hiervoor (wel) zijn uitgenodigd? </vraag>
      <vraag nummer="3" voetnoot="2">Welk initiatief zal de Nederlandse regering nemen binnen het raamwerk van de EU, mede gelet op het gemeenschappelijke EU-standpunt inzake Birma van april 2003, wanneer in de komende maanden de politieke en mensenrechtensituatie in Birma niet in praktijk verbetert? <voetnoot nummer="2"/>
      </vraag>
      <vraag nummer="4">Deelt u de mening dat het onwenselijk is Birma te laten toetreden tot de Asia Europe Meeting (ASEM) en dat de Aziatische druk op dit punt dient te worden weerstaan, mede gelet op het in april 2003 in Dublin plaatsgevonden topoverleg van de ministers van Buitenlandse Zaken van de ASEM? </vraag>
      <vraag nummer="5">Bent u op de hoogte van het feit dat, sinds de instelling van grootschalige economische sancties tegen Birma door de VS op 31 augustus 2003, bedrijven in Birma in sterk toenemende mate hun producten op de Europese markt trachten af te zetten? </vraag>
      <vraag nummer="6">Bent u bereid zich in te spannen om dit proces in Europa tegen te gaan en bent u bereid in EU-verband te pleiten voor een daadwerkelijke vergroting van de druk op het Birmese regime, bijvoorbeeld in de vorm van een verbod op joint-ventures met Birmese staatsbedrijven? </vraag>
      <vraag nummer="7">Heeft u vast kunnen stellen dat het Birmese regime (en diens civiele frontorganisatie «Union Solidarity and Development Organization», USDA) op geen enkele wijze profiteert van EU-fondsen en/of Nederlandse hulpgelden? Streven de EU en de Nederlandse regering er actief naar (humanitaire) hulpgelden in Birma te verstrekken via internationale NGO’s die zo onafhankelijk mogelijk van het regime trachten te opereren om misbruik te voorkomen? </vraag>
      <vraag nummer="8">Bent u bereid meer steun te verlenen aan de versterking van de Birmese «civil society» (bijvoorbeeld op de gebieden HIV/AIDS, drugsbestrijding en milieu), alsmede aan democratische politieke partijen binnen Birma (waaronder de National League for Democracy; NLD)? </vraag>
      <vraag nummer="9">Bent u bereid de Nederlandse en waar mogelijk Europese diplomatieke kanalen in te zetten om een proces van toenadering te faciliteren tussen met name de overheden van India en China enerzijds en relevante Birmese democratische en etnische oppositiegroeperingen anderzijds? </vraag>
      <noten afkomstig="vraag">
         <noot nummer="1">www.burmacentrum.nl , item politieke situatie Birma</noot>
         <noot nummer="2" datum="2003-10-4" bron="The Associated Press">The Associated Press, 4 oktober 2003</noot>
         <noot nummer="3" datum="2003-10-9" bron="The Economist">The Economist, 9 oktober 2003</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Op uitnodiging van Thailand hebben enkele EU-lidstaten op nationale titel met Birma en enkele andere Aziatische landen (China, India, Indonesië, Japan, Singapore) deelgenomen aan de bijeenkomst van 15 december 2003 in Bangkok. De EU heeft steeds bij Aziatische partners aangedrongen op regionale initiatieven inzake Birma. De Bangkok-bijeenkomst was een dergelijk initiatief. Mede op aandringen van Nederland heeft het EU-Voorzitterschap de organisator van de bijeenkomst voorgesteld om ook EU-vertegenwoordigers uit te nodigen. Thailand heeft dat niet gedaan. De deelnemende EU-landen waren niet gemandateerd te spreken namens de EU. Wel heeft Italië, dat tot de deelnemers behoorde, toegezegd de gemeenschappelijke EU-positie uit te zullen dragen. Italië heeft over de uitkomst van de bijeenkomst teruggekoppeld aan de lidstaten. </antwoord>
      <antwoord nummer="3">Bij uitblijven van verbeteringen in de politieke en mensenrechtensituatie in Birma zal Nederland zich in EU-verband hard maken voor in ieder geval behoud van het Gemeenschappelijk Standpunt. Daarnaast richt de EU zich op samenwerking met Aziatische landen met enige invloed in Rangoon, zoals ASEAN-landen, China, India en Japan. Druk vanuit het Westen heeft immers meer effect indien de regio een hervormingsproces in Birma steunt. Nederland steunt deze lijn van de EU. </antwoord>
      <antwoord nummer="4">De kwestie ASEM-uitbreiding met Birma domineert reeds twee jaar de politieke dialoog binnen ASEM. De minister voor Ontwikkelingssamenwerking heeft tijdens de afgelopen ASEM Foreign Ministers Meeting in juli 2003 dit onderwerp ook besproken met de ASEM-partners. De Europese en Aziatische posities staan nog steeds lijnrecht tegenover elkaar. De aanstaande ASEM Foreign Ministers Meeting in april 2004 in Dublin zal nu een beslissing over de uitbreiding moeten nemen. De EU heeft steeds bezwaar gemaakt tegen toetreding van Birma tot ASEM zolang de situatie in het land niet verbetert. De Aziatische zijde erkent weliswaar dat Birma een kwestie van gemeenschappelijke zorg is, maar dreigt toetreding van de 10 Europese kandidaat-lidstaten tot ASEM tegen te houden indien de EU gelijktijdige uitbreiding aan Aziatische zijde met Birma, Cambodja en Laos tegenhoudt. Het merendeel van de nieuwe EU-lidstaten heeft reeds laten weten veel waarde te hechten aan toetreding tot ASEM. Naast ASEM bestaan ook andere instrumenten om vorm te geven aan het EU-Birma beleid, zoals het Gemeenschappelijk Standpunt. Dit zijn overwegingen waarmee Nederland rekening zal moeten houden. Bij het maken van die afweging blijft voor Nederland de noodzaak van de verbetering van de politieke en mensenrechtensituatie in Birma voorop staan. </antwoord>
      <antwoord nummer="5">De zorgen over afzet in Europa van Birmese exportgoederen die door de VS-sancties zijn getroffen zijn ons bekend. Wij doen hier navraag naar. </antwoord>
      <antwoord nummer="6">De discussie over verscherping van de EU-sancties is momenteel gaande. Over de opportuniteit van verdere sanctiemaatregelen zijn de meningen onder lidstaten evenwel verdeeld. Nederland is bereid alle mogelijkheden daartoe in overweging te nemen. Belangrijke factoren zijn de ontwikkelingen in Birma en de voortgang met de Birmese «Road Map», alsmede de mate waarin nadere maatregelen daadwerkelijk de junta treffen en niet de bevolking. </antwoord>
      <antwoord nummer="7">Zorgen dat middelen van EU-fondsen en/of Nederlandse hulpgelden mogelijk via USDA besteed zouden worden zijn ons bekend. Wij nemen deze berichten serieus en doen hier navraag naar. Nederland streeft actief naar zorgvuldige besteding van humanitaire middelen in Birma en vraagt daarvoor ook aandacht binnen de EU. </antwoord>
      <antwoord nummer="8">Nederland verleent steun aan Birmese groepen op het gebied van mensenrechten en capaciteitsopbouw, waar mogelijk ook in Birma. Dit beleid blijft in beginsel ongewijzigd. Projectvoorstellen kunnen worden ingediend bij ambassade Bangkok, die wij daarvoor middelen ter beschikking stellen. Ook komen in beginsel middelen uit het Mensenrechtenfonds in aanmerking. Nederland is daarnaast dit jaar de grootste donor van de algemene middelen van UNAIDS, dat een programma heeft in Birma waarin wordt samengewerkt met «civil society». Nederland is hier nauw bij betrokken. </antwoord>
      <antwoord nummer="9">Nederland vraagt regelmatig in bilaterale en EU-contacten met India en China aandacht voor de kwestie Birma. Ook de positie van de oppositie- en etnische groepen is daarbij voorwerp van gesprek. </antwoord>
      <noten afkomstig="antwoord"/>
   </antwoorden>
</kvr>
