<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kruijsen (PvdA) aan de minister van Landbouw, Natuur en Voedselkwaliteit over mogelijke budgetoverschrijdingen van het agrarisch en particulier natuurbeheer. (Ingezonden 29 maart 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20009
</item>
         <item attribuut="Rubriek">Natuur (Algemeen)</item>
         <item attribuut="Trefwoorden">Natuurbescherming</item>
         <item attribuut="Vindplaats">Kamervragen met antwoord 2003-2004, nr. 1301, Tweede Kamer</item>
         <item attribuut="Vraagnr_bij_indiening">2030411580</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="PvdA">Kruijsen</persoon>
         </item>
         <item attribuut="Datum_reaktie">2004-04-06</item>
         <item attribuut="Datum_indiening">2004-03-29</item>
         <item attribuut="Document-id">KVR20009</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2751" allpagenumbers="2751 2752" vetnummer="2030411580" code="0304tkkvr1301" lopendefooter="Tweede Kamer, vergaderjaar 2003–2004, Aanhangsel" filenaam="KVR20009" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1301" onderwerp="" indiendatum="2004-03-29">
         <vrager partij="PvdA" oorsprong="parlement">Kruijsen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2004-04-6">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Kunt u de definitieve budgetoverschrijdingen van de Subsidie Natuurbeheer (SN) en de Subsidie Agrarisch Natuurbeheer (SAN) bekendmaken en naar de Kamer sturen? </vraag>
      <vraag nummer="2">Kunt u de criteria waarop LASER de subsidieaanvragen voor SN en SAN toetst naar de Kamer sturen? </vraag>
      <vraag nummer="3">Kunt u aangeven welk deel van de gehonoreerde subsidieaanvragen binnen en welk deel buiten de Ecologische Hoofdstructuur (EHS) valt? </vraag>
      <vraag nummer="4">Bent u van plan om, zoals u in het algemeen overleg van woensdag 17 maart 2004 stelde, de tekorten bij SN en SAN te dekken door het budget voor verwerving te verminderen? </vraag>
      <vraag nummer="5">Deelt u de mening dat de 60% hectares binnen de EHS die bedoeld zijn voor grondverwerving niet door agrarisch natuurbeheer ingevuld mogen worden, om de kwaliteit van de EHS te waarborgen? Zo neen, waarom niet? </vraag>
      <vraag nummer="6">Klopt het dat bij een tekort van 60 miljoen voor SAN die gedekt wordt uit verwerving, er bij een gemiddelde grondprijs van 35 000 euro per hectare ongeveer 1700 hectares minder aangekocht kunnen worden? Zo neen, waarom niet? </vraag>
      <vraag nummer="7" voetnoot="1">Klopt het dat er door de budgetoverschrijdingen ook in 2006 en 2007 minder geld vrij komt voor grondverwerving, waardoor de voorfinanciering door provincies, waarover u de Kamer op 27 oktober bericht heeft, onder druk komt te staan? <voetnoot nummer="1"/>Zo neen, waarom niet? </vraag>
      <vraag nummer="8">Kunt u de Kamer berichten over de voortgang van het bestuurlijk overleg met de provincies/IPO over deze voorfinancieringsconstructie? </vraag>
      <vraag nummer="9">Kunt u in tabelvorm een overzicht geven van de geplande doelrealisatie en uitgaven voor grondverwerving, agrarisch natuurbeheer, particulier natuurbeheer en beheer in natuurgebieden tot en met 2018? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="29 200 XIV" documentnummer="44">Kamerstuk 29 200 XIV, nr. 44</noot>
      </noten>
   </vragen>
   <antwoorden aantal="9">
      <antwoord nummer="1">Wat betreft de Subsidieregeling natuurbeheer (SN) is voor circa € 140 miljoen aan technisch juiste aanvragen ingediend (prognose Laser). Het gepubliceerde budget voor de SN bedroeg echter slechts circa € 80 miljoen, waardoor het tekort op de SN circa € 60 miljoen bedraagt. Het tekort wordt veroorzaakt door het grote aantal aanvragen voor particulier natuurbeheer in de SN. Voor de Subsidieregeling agrarisch natuurbeheer (SAN) is voor circa € 170 miljoen aan technisch juiste aanvragen ingediend (prognose Laser). Het gepubliceerde budget voor de SAN bedroeg circa € 110 miljoen, waardoor het tekort op de SAN ook circa € 60 miljoen bedraagt. De definitieve overschrijdingen van de budgetplafonds worden later dit jaar bekend. </antwoord>
      <antwoord nummer="2">Deze criteria zijn opgenomen in de regelingen SAN en SN. De volledige subsidieregelingen SAN en SN kunt u inzien via www.hetlnvloket.nl De belangrijkste criteria zijn: • De aanvragen moeten voldoen aan de eisen uit de provinciale gebiedsplannen. • De aanvragen moeten betrekking hebben op opengestelde beheerspakketten. </antwoord>
      <antwoord nummer="3">Op dit moment zijn de meeste aanvragen nog in behandeling en dus nog niet definitief beschikt. De aanvragen SN functieverandering hebben voor circa 50% betrekking op bos buiten de EHS en 50% op natuur binnen de EHS. De SAN-aanvragen moeten passen binnen de provinciale gebiedsplannen, welke overwegend betrekking hebben op de EHS. </antwoord>
      <antwoord nummer="4">Ja. </antwoord>
      <antwoord nummer="5">Mijn beleid is erop gericht dat 60% van de restanttaakstelling voor de EHS verwezenlijkt zal worden door middel van verwerving en 40% door middel van beheer. De oorspronkelijke natuurdoelen zullen hierbij uitgangspunt blijven. Om de kwaliteit van de EHS te waarborgen zullen deze hectaren overwegend via particulier natuurbeheer worden ingevuld. Bij particulier natuurbeheer verandert de bestemming van de grond van landbouw naar natuur. </antwoord>
      <antwoord nummer="6">Het tekort van € 60 miljoen op de SAN betreft het verplichtingenbedrag. Het is het bedrag dat over een periode van 6 jaar uitgekeerd zal worden. Dit betekent dat jaarlijks € 10 miljoen uit het verwervingsbudget besteed zal worden aan de SAN. Dit betekent inderdaad dat de komende 6 jaar jaarlijks circa 280 ha minder verworven zullen worden, circa 1700 ha over 6 jaar. </antwoord>
      <antwoord nummer="7">Doordat de budgetoverschrijdingen ten laste van het budget voor grondverwerving worden gebracht, daalt het verwervingsbudget in beperkte mate. Voorfinanciering blijft noodzakelijk om het beschikbare budget gedurende de kabinetsperiode gelijkmatig te kunnen inzetten. </antwoord>
      <antwoord nummer="8">In mijn brief van 11 december 2003 heb ik de Tweede Kamer geïnformeerd over voorfinanciering door de provincies door middel van het onderbrengen van provinciale middelen bij het Groenfonds. De provincies hebben mij op 17 maart jl. medegedeeld dat de voorgestelde Groenfondsconstructie geen toegevoegde waarde biedt ten opzichte van andere mogelijkheden die de provincies zelf hebben om eigen middelen in te zetten. De provincies hebben toegezegd om op korte termijn met voorstellen te komen. Ik zal vervolgens met de afzonderlijke provincies afspraken maken over voorfinanciering. Zodra ik afspraken met de provincies heb gemaakt, zal ik de Tweede Kamer daarover informeren. </antwoord>
      <antwoord nummer="9">Ik heb de Tweede Kamer eerder aangegeven dat ik werk aan de actualisatie van overzichtstabellen met doelrealisatie en uitgaven voor grondverwerving, inrichting en beheer. Ik streef er naar deze tabellen voor de zomer aan de Tweede Kamer te overleggen. </antwoord>
      <noten afkomstig="antwoord"/>
   </antwoorden>
</kvr>
