<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leerkes (Unie 55+) en Verkerk (AOV) over het verlenen van een aanvullende verzekering. (Ingezonden 17 februari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4499
</item>
         <item attribuut="Inhoud">Betreft vragen naar aanleiding van berichten dat zorgverzekeraars ouderen zouden weigeren voor een aanvullende verzekering op grond van hun leeftijd.</item>
         <item attribuut="Rubriek">Gezondheidszorg (Zorgverzekeringen) Welzijn (Ouderen)</item>
         <item attribuut="Trefwoorden">Ouderen Ziektekostenverzekeringen</item>
         <item attribuut="Vindplaats">Kamervragen met antwoord 1996-1997, nr. 813, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="Unie 55+">Leerkes</persoon>
            <persoon partij="AOV">Verkerk</persoon>
         </item>
         <item attribuut="Datum_reaktie">1997-03-10</item>
         <item attribuut="Datum_indiening">1997-02-17</item>
         <item attribuut="Document-id">KVR4499</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1661" allpagenumbers="1661 1662" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="813" onderwerp="" indiendatum="1997-02-17">
         <vrager partij="Unie 55+" oorsprong="parlement">Leerkes</vrager>
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="1997-03-10">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de berichten als zouden de zorgverzekeraars ouderen weigeren voor een aanvullende verzekering op grond van hun leeftijd? <voetnoot nummer="1"/>
      </vraag>
      <vraag nummer="2">Zo ja, bent u bereid de vaststelling van een acceptatieplicht te bevorderen voor de zorgverzekeraars met betrekking tot aanvullende verzekeringen? </vraag>
      <vraag nummer="3">Bent u bereid bij de minister van Sociale Zaken en Werkgelegenheid erop aan te dringen het verbod op leeftijdsdiscriminatie niet te beperken tot werving en selectie, maar uit te breiden tot een algemeen verbod, onder andere ook inzake zorgverzekeringen? </vraag>
      <vraag nummer="4" voetnoot="1">Betalen ouderen op grond van hun leeftijd een aanmerkelijk hogere maandpremie voor aanvullende verzekeringen met betrekking tot tandheelkunde en fysiotherapie? <voetnoot nummer="1"/>Zo ja, wat bent u van plan er aan te doen? </vraag>
      <vraag nummer="5">Zijn hierdoor om financiële redenen de aanvullende verzekeringen moeilijker toegankelijk voor ouderen? </vraag>
      <vraag nummer="6">Bent u bereid een vergelijkend onderzoek te laten instellen tussen de verschillende zorgverzekeraars over de aanvullende verzekering met mededeling van het resultaat van dit onderzoek aan de Kamer? </vraag>
      <vraag nummer="7">Hoe wilt u de toegankelijkheid met betrekking tot deze voorzieningen voor ouderen vergroten? </vraag>
      <vraag nummer="8">Is het uitsluiten van ouderen een goede reden om de genomen maatregelen met betrekking tot de tandheelkundige zorg en de fysiotherapie terug te draaien? </vraag>
      <vraag nummer="9">Meent u dat de uitsluiting van ouderen van aanvullende verzekeringen een extra is om de «uitdunning» van het basispakket een halt toe te roepen? </vraag>
      <noten afkomstig="vraag">
         <noot nummer="1" titel="Levenslang verzekerd tegen ziektekosten">Diverse perspublicaties n.a.v. rapport «Levenslang verzekerd tegen ziektekosten», Unie KBO</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Marijnissen (Ingezonden 14 februari 1997). </toelichting>
   <antwoorden aantal="8">
      <antwoord nummer="1">Ja. Het rapport «Levenslang verzekerd tegen ziektekosten» dat mij op 12 februari 1997 door de vice-voorzitter van de Unie KBO is overhandigd, maakt daar melding van. </antwoord>
      <antwoord nummer="2" voetnoot="1">Zoals ik in mijn antwoord op vraag 2 van het lid Marijnissen (SP) over het verlenen van een aanvullende verzekering <voetnoot nummer="1"/>reeds heb meegedeeld, heeft het kabinet de inspanningsverplichting op zich genomen om de Nederlandse bevolking, waaronder ouderen, een wettelijk pakket aan noodzakelijke zorg te bieden. Voor dat wettelijk pakket (eerste en tweede compartiment) regelt de overheid de acceptatieplicht voor verschillende categorieën van personen. De overige zorg, ik bedoel daarmee de niet noodzakelijke zorg en de zorg waarvoor mensen zelf de verantwoordelijkheid kunnen nemen, behoort tot het derde compartiment. De acceptatieplicht voor het derde compartiment valt buiten de verantwoordelijkheid van de overheid. </antwoord>
      <antwoord nummer="3">Naar mijn mening is er ten aanzien van de toegang tot de wettelijk geregelde ziektekostenverzekeringen (AWBZ, Ziekenfondswet en WTZ) geen sprake van leeftijdsdiscriminatie. In de AWBZ, Ziekenfondswet en WTZ is de acceptatieplicht voor verschillende categorieën van personen geregeld. Daarbij worden gelijke gevallen gelijk behandeld. Er bestaat voor mij derhalve geen aanleiding er bij de minister van Sociale Zaken en Werkgelegenheid op aan te dringen het verbod op leeftijdsdisciminatie uit te breiden op de in deze vraag voorgestelde zin. </antwoord>
      <antwoord nummer="4 en 5" voetnoot="2">Uit het rapport «Levenslang verzekerd tegen ziektekosten» van de Unie KBO komt dat wel naar voren. In het rapport wordt tevens vermeld dat mensen een aanvullende verzekering weigeren omdat zij die te duur vinden (pagina 20, tabel 7). In het regeerakkoord heeft het kabinet afgesproken om het wettelijk verzekerde pakket kritisch tegen het licht te houden. Deze afspraak is gemaakt om te bereiken dat, gezien de beperkte financiële middelen, de noodzakelijke en essentiële zorg voor een ieder toegankelijk blijft. Dit kan alleen maar door het wettelijk verzekerde pakket steeds weer opnieuw kritisch te bekijken. Mede doordat op het terrein van de gezondheidszorg steeds meer mogelijk is, wordt de druk op de collectieve middelen ten behoeve van de gezondheidszorg steeds groter. Voorgenomen maatregelen worden vooraf bezien op de zorginhoudelijke consequenties. Achteraf volgt telkens een evaluatie. Voor de maatregelen met betrekking tot de beperkingen in de tandheelkunde heeft het kabinet besloten de gebitsprothese weer op te nemen in het ziekenfondspakket en in het standaardpakket. Met betrekking daartoe verwijs ik u naar mijn brief van 21 februari 1997 <voetnoot nummer="2"/>. Voor wat betreft de beperking van de fysiotherapie verwijs ik u naar hetgeen ik daarover heb geschreven in mijn antwoord op de kamervragen (vraag 5) van de heer Marijnissen. </antwoord>
      <antwoord nummer="6">Zoals ik in mijn antwoord op vraag 2 schreef, valt het derde compartiment buiten de verantwoordelijkheid van de overheid. Een vergelijkend onderzoek over de aanvullende verzekering reken ik dan ook niet tot mijn taken. </antwoord>
      <antwoord nummer="7">Het rapport «Levenslang verzekerd van ziektekosten» geeft aan dat de toegankelijkheid van aanvullende verzekeringen niet altijd voldoende is. Zoals ik bij het in ontvangst nemen van het rapport reeds meedeelde, vind ik dat een belangrijk signaal. Voor het kabinet is het een argument te meer om noodzakelijke zorg in het tweede compartiment te laten. </antwoord>
      <antwoord nummer="8">Voor een antwoord op deze vraag verwijs ik u naar mijn antwoord op de vragen 4 en 5. </antwoord>
      <antwoord nummer="9">Signalen, zoals die tot uitdrukking komen in voormeld rapport, acht het kabinet van groot belang voor de besluitvorming. Dat is zeker ook het geval voor de besluitvorming betreffende het «trechteren» van het tweede compartiment. Het is een reden te meer om voorzichtig te zijn met pakketbeperkingen en uit te blijven gaan van de stelling: alles wat echt nodig is, moet in het wettelijk verzekerde pakket. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="814" documentjaargang="1996-1997">Aanhangsel Handelingen, nr. 814, vergaderjaar 1996–1997.</noot>
         <noot nummer="2" documenttype="Kamerstuk" kamerstuk-id="24 124" documentnummer="58">Kamerstuk 24 124, nr. 58</noot>
      </noten>
   </antwoorden>
</kvr>
