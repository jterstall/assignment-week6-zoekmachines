<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) over vernietiging van vergunningen voor de kerncentrale Borssele. (Ingezonden 6 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7499
</item>
         <item attribuut="Inhoud">Vragen over vernietiging van de vergunningen voor de Kerncentrale Borssele door de Raad van State.</item>
         <item attribuut="Rubriek">Energie, water en grondstoffen (Kernenergie)</item>
         <item attribuut="Trefwoorden">Kerncentrales</item>
         <item attribuut="Vindplaats">Kamervragen met antwoord 1997-1998, nr. 1533, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">1998-07-15</item>
         <item attribuut="Datum_indiening">1998-07-06</item>
         <item attribuut="Document-id">KVR7499</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3145" allpagenumbers="3145 3146" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7499" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1533" onderwerp="" indiendatum="1998-07-6">
         <vrager partij="GroenLinks" oorsprong="parlement">Vos</vrager>
         <vraagt-aan/>
      </vraagdata>
      <antwoorddata antwoorddatum="1998-07-15">
         <antwoorder functie="minister" ministerie="Economische Zaken a.i">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennis genomen van de uitspraak van de Raad van State die beide vergunningen voor de kerncentrale Borssele heeft vernietigd? </vraag>
      <vraag nummer="2">Welke conclusie trekt u eruit dat dit in korte tijd de derde keer is dat de Raad van State een vergunning voor een activiteit op basis van de Kernenergiewet vernietigt met de reden dat de procedure onzorgvuldig is geweest en de Raad van State kennelijk grote waarde hecht aan een inhoudelijke betrokkenheid van het ministerie van Verkeer en Waterstaat? </vraag>
      <vraag nummer="3">Hebt u kennis genomen van het persbericht van EPZ over dezelfde zaak? Acht u het wenselijk dat EPZ de bedrijfsvoering van de centrale Borssele voortzet met een vergunning voor een situatie die feitelijk niet meer bestaat? </vraag>
      <vraag nummer="4">Wat betekent deze situatie voor de handhavings- en controlemogelijkheden ten aanzien van de centrale Borssele, mede gezien het feit dat er gebruik wordt gemaakt van splijtstof die niet in de vergunning staat? </vraag>
      <vraag nummer="5">Deelt u de mening dat er een weinig correcte situatie is ontstaan? Vindt u dat dit aanleiding geeft de hoger verrijkte splijtstof te vervangen door de oude? </vraag>
      <vraag nummer="6">Bent u bereid deze vragen zo snel mogelijk te beantwoorden? EPZ = NV Elektriciteits-Productiemaatschappij Zuid-Nederland. </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Krachtens artikel 15a van de Kernenergiewet zijn de Ministers van Economische Zaken, van Volkshuisvesting, Ruimtelijke Ordening en Milieubeheer en van Sociale Zaken en Werkgelegenheid te zamen bevoegd te beslissen op een aanvraag om een vergunning als bedoeld in artikel 15; zij doen dit in overeenstemming met de ministers wie het mede aangaat. In de genoemde gevallen was bij de totstandkoming van de vergunningen het gevoelen van deze ministers dat de Minister van Verkeer en Waterstaat niet behoefde te worden aangemerkt als een minister wie het mede aangaat, zodat de – inmiddels vernietigde – besluiten niet in overeenstemming met genoemde minister zijn genomen. Uit de motivering van de uitspraken van de Afdeling Bestuursrechtspraak van de Raad van State blijkt evenwel dat de Afdeling een andere mening is toegedaan. De enige conclusie die ik daaruit kan trekken is dat – achteraf – het gevoelen dat de Minister van Verkeer en Waterstaat niet behoefde te worden aangemerkt als een minister wie het mede aangaat onjuist blijkt te zijn. Ik merk daarbij op dat de Afdeling vanwege deze vormfout niet aan een inhoudelijke beoordeling van de drie – vernietigde – vergunningen is toegekomen. De indruk die zou kunnen ontstaan dat het bevoegd gezag bij herhaling dezelfde fout maakt is niet correct: de uitspraken in de verschillende gevallen – die overigens betrekking hebben op vergunningen uit verschillende jaren – zijn kort op elkaar gevolgd. Het bevoegd gezag kan met deze nieuwe inzichten derhalve pas rekening houden bij nieuw op te stellen vergunningen. </antwoord>
      <antwoord nummer="3" voetnoot="1 2">Ik heb kennis genomen van het persbericht van EPZ van 2 juli 1998 met betrekking tot deze aangelegenheid. Ik acht het in het algemeen onwenselijk dat een bedrijf de bedrijfsvoering voortzet zonder over een adequate vergunning te beschikken. Toch kunnen er omstandigheden zijn waarbij niet-voortzetting van de bedrijfsvoering zodanige consequenties heeft dat zulks voorkomen dient te worden; ik verwijs in dit verband naar de Nota «Gedogen in Nederland» <voetnoot nummer="1"/>, alsmede naar het gezamenlijk beleidskader inzake het gedogen van milieuovertredingen <voetnoot nummer="2"/>. In het onderhavige geval – waarin naar mijn mening slechts sprake is van een vormfout in de vernietigde vergunningen – en mede gezien de waarborgen waarmede nu het bedrijf van de centrale is omgeven (zie het antwoord op vraag 5) acht ik het niet op voorhand in de rede liggen dat de bedrijfsvoering van de centrale Borssele dient te worden gestaakt. </antwoord>
      <antwoord nummer="4">In de thans ontstane situatie beschikt EPZ nog steeds over een kernenergiewetvergunning, namelijk die van 18 juni 1973 alsmede de daarna aangebrachte wijzigingen daarop. In de praktijk echter zal het bevoegd gezag toezicht houden alsof de – vernietigde – vergunningen wèl van kracht zijn. Bovendien heeft EPZ inmiddels schriftelijk verklaard dat zij zich in elk geval aan de voorschriften van de vernietigde vergunning zal houden evenals aan de daarvan afgeleide voorschriften, richtlijnen, procedures en instructies. Zulks biedt naar mijn overtuiging voldoende handhavings- en controlemogelijkheden ten aanzien van de centrale Borssele. In deze context zie ik geen reden dat specifieke condities dienen te worden gesteld aan de verrijkingsgraad van de splijtstof. </antwoord>
      <antwoord nummer="5">Ik deel de mening dat er een weinig correcte situatie is ontstaan. Daarom zal, na overleg met de betrokken Officier van Justitie, worden bezien of kan worden toegewerkt naar de totstandkoming van een gedoogbeschikking; tot dat moment zal het bevoegd gezag toezicht houden, alsof de – vernietigde – vergunningen wèl van kracht zijn. Daarna zal zo snel mogelijk worden toegewerkt naar een tweetal nieuwe vergunningen. Daartoe zal allereerst een ontwerp ervan ter inzage worden gelegd, waarna de voorgeschreven procedure zal worden doorlopen die leidt tot totstandkoming van een tweetal nieuwe vergunningen. De beantwoording van vraag 5 impliceert dat ik geen reden zie de hoger verrijkte splijtstof te vervangen door de oude. </antwoord>
      <antwoord nummer="6">Ja, bij deze. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 085" documentnummer="2">Kamerstuk 25 085, nr. 2</noot>
         <noot nummer="2" documenttype="Kamerstuk" kamerstuk-id="22 343" documentnummer="2">Kamerstuk 22 343, nr. 2</noot>
      </noten>
   </antwoorden>
</kvr>
