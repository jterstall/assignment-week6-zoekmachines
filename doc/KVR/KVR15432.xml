<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Dijsselbloem (beiden PvdA) aan de ministers van Binnenlandse Zaken en Koninkrijksrelaties en van Verkeer en Waterstaat over de spoorwegpolitie. (Ingezonden 19 februari 2002); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15432
</item>
         <item attribuut="Inhoud">Vragen over de sluiting van de spoorwegpolitie-post op Den Haag Centraal Station, waarschijnlijk uit commerciële overwegingen van de NS, en de gevolgen voor de veiligheid van de reizigers.</item>
         <item attribuut="Rubriek">Criminaliteit en openbare orde (Politie) Verkeer, vervoer en waterstaat (Spoorwegen)</item>
         <item attribuut="Trefwoorden">Politie Spoorwegen</item>
         <item attribuut="Vindplaats">Kamervragen met antwoord 2001-2002, nr. 946, Tweede Kamer</item>
         <item attribuut="Vraagnr_bij_indiening">2010206240</item>
         <item attribuut="Afkomstig_van">Verkeer en Waterstaat (VW) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2002-04-03</item>
         <item attribuut="Datum_indiening">2002-02-19</item>
         <item attribuut="Document-id">KVR15432</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1995" allpagenumbers="1995 1996 1997 1998" vetnummer="2010206240" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15432" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="946" onderwerp="" indiendatum="2002-02-19">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Binnenlandse Zaken en Koninkrijksrelaties en van Verkeer en Waterstaat</vraagt-aan>
      </vraagdata>
      <antwoorddata antwoorddatum="3 april 2002), zie ook Aanhangsel Handelingen nr. 792, vergaderjaar 2001–2002">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="20">
      <vraag nummer="1">Is het waar dat er al enige tijd geen spoorwegpolitie-post meer is op het grote intercity station Den Haag Centraal Station? </vraag>
      <vraag nummer="2">Is het waar dat de spoorwegpolitie in Den Haag alleen nog een post heeft op station Den Haag Holland Spoor? </vraag>
      <vraag nummer="3">Waarom is een dergelijke post wel in dat ene station en niet in het andere beschikbaar? </vraag>
      <vraag nummer="4">Is een van de redenen hiervan dat de vroegere locatie van de spoorwegpolitie in de hal van het station CS inmiddels is verbouwd en verhuurd aan een supermarkt en dat de spoorwegpolitie alleen tegen een vergelijkbaar commercieel tarief een andere ruimte in de stationshal kon krijgen? </vraag>
      <vraag nummer="5">Waarom heeft de NS aan commerciële belangen voorrang gegeven boven de veiligheid van de reizigers? </vraag>
      <vraag nummer="6">Op welke stations is wel een dergelijke politiepost beschikbaar? </vraag>
      <vraag nummer="7">Op basis van welke criteria is of wordt beslist of er zo’n post komt dan wel of een bestaande post wordt gesloten? </vraag>
      <vraag nummer="8">Zijn die posten op onzichtbare of slecht bereikbare plekken weggestopt of zitten ze op voor het publiek duidelijk herkenbare en snel bereikbare locaties? </vraag>
      <vraag nummer="9">Is de minister van Verkeer en Waterstaat bereid over de beschikbaarheid van locaties voor de spoorwegpolitie afspraken te maken met de Nederlandse Spoorwegen, exploitant van de stations? </vraag>
      <vraag nummer="10">Is het waar dat vanaf deze week gedurende de nacht de spoorwegpolitie aanwezig noch oproepbaar is ingeval van calamiteiten op Den Haag Centraal Station? </vraag>
      <vraag nummer="11">Waarom is daartoe besloten? </vraag>
      <vraag nummer="12">Heeft bij dat besluit wel of niet een rol gespeeld dat er vanuit Den Haag CS nachttreinen aankomen en vertrekken? Zo ja, waartoe heeft die overweging geleid? Zo neen, waarom niet? </vraag>
      <vraag nummer="13">Wanneer is er door de spoorwegpolitie met andere betrokkenen (politie, hulpverlening, HTM) over dit voornemen gesproken of is dit plan gewoon aan iedereen als een voldongen feit meegedeeld? </vraag>
      <vraag nummer="14">Wat is hierover uw oordeel? </vraag>
      <vraag nummer="15">Bent u bekend met het gegeven dat er een wisselende groep van in totaal circa 200 daklozen, waarvan velen verslaafd en/of geestelijk gestoord, de nacht doorbrengt op en om Den Haag CS? </vraag>
      <vraag nummer="16">Kunt u aangeven wat de aanwezigheid van deze mensen betekent voor de komende en gaande reizigers? </vraag>
      <vraag nummer="17">Welk soort overlast, criminaliteit, bedreigingen en ellende wordt door de betrokken functionarissen gesignaleerd? </vraag>
      <vraag nummer="18">Bent u van oordeel dat de aanwezigheid van spoorwegpolitie op een groot station als Den Haag Centraal Station zowel overdag als ’s nachts onmisbaar is voor de veiligheid van reizigers en personeel? </vraag>
      <vraag nummer="19">Acht u het mogelijk, gegeven de afwezigheid van de spoorwegpolitie, de veiligheid van reizigers en personeel op en om Den Haag CS te waarborgen? </vraag>
      <vraag nummer="20">Bent u bereid opnieuw een post van de spoorwegpolitie te openen op Den Haag CS? Zo ja, op welke termijn en met welke omvang? Zo neen, waarom niet en hoe wordt dan de veiligheid op het station gewaarborgd? </vraag>
      <noten afkomstig="vraag"/>
   </vragen>
   <antwoorden aantal="19">
      <antwoord nummer="1">Ja, sinds voorjaar 1999. </antwoord>
      <antwoord nummer="2">Ja, sinds voorjaar 1999. </antwoord>
      <antwoord nummer="3">De Spoorwegpolitie is voor wat betreft de beschikbaarheid van locaties afhankelijk van de (fysieke) mogelijkheden op en rond een station. In overleg met NS Stations wordt de exacte locatie bepaald. Voor het team Den Haag van de Spoorwegpolitie is een locatie op een van de twee grote stations in Den Haag, Centraal Station (CS) of Hollands Spoor (HS) voldoende. Gelet op de openbare orde problematiek op CS en de nachtnetfunctie van dit station gaat de voorkeur uit naar vestiging op CS, maar HS kent echter veel assistentieverzoeken van rijdend personeel (hoofdconducteurs) op de doorgaande lijnen. Toen er nog een bureau op CS was, werd HS van daaruit bediend. Sinds voorjaar 1999 is dat andersom. </antwoord>
      <antwoord nummer="4">NS Stations heeft de Spoorwegpolitie in 1998 aangezegd dat de locatie van de Spoorwegpolitie in de hal van CS plaats moest maken voor de vestiging van een supermarkt. Elders in CS was geen ruimte meer beschikbaar voor een vestiging van een politiepost (een commercieel tarief voor verhuur staat daarbuiten), waarna in goed overleg is uitgeweken naar HS, waar al een kleine vestiging van de Spoorwegpolitie was, die tot volwaardig bureau is uitgebouwd. </antwoord>
      <antwoord nummer="5">Vanwege de verzelfstandiging van de NS hadden de verschillende werkmaatschappijen de opdracht de winst te maximaliseren. Aan de zichtbare aanwezigheid van een politiepost op stations werd daarom minder prioriteit gegeven op voorwaarde dat de beschikbaarheid van de spoorwegpolitie op hetzelfde niveau bleef. Inmiddels is dit beleid gewijzigd en is NS Stations al geruime tijd in overleg met de Spoorwegpolitie om te bezien hoe de Spoorwegpolitie juist wel duidelijk zichtbaar gehuisvest kan worden op de grotere stations. Utrecht Centraal is hiervan een goed voorbeeld (zie ook antwoord vraag 7). </antwoord>
      <antwoord nummer="6">De Spoorwegpolitie beschikt over 17 bureaus op de stations Leeuwarden, Groningen, Zwolle, Deventer, Hengelo, Arnhem, Sittard, Eindhoven, Den Bosch, Roosendaal, Rotterdam Centraal, Den Haag HS, Amsterdam Centraal, Utrecht Centraal, Amersfoort, Haarlem en Alkmaar. De vier bureaus op de randstadstations zijn 24 uur per dag bezet, de overige stations ongeveer 16 uur per dag. Op de volgende stations heeft de Spoorwegpolitie een zogenoemde, «valpost», een ruimte waar bij acties gebruik van wordt gemaakt, maar die voor het publiek niet als politiebureau herkenbaar is: Assen, Heerlen, Maastricht, Breda, Leiden Centraal, Hilversum en Almere. In Nijmegen wordt gebruik gemaakt van het nabij het station gelegen bureau van de regiopolitie Gelderland-Zuid. Op Schiphol-Plaza wordt vanaf april a.s. de zogenoemde front-office gedeeld met de Koninklijke Marechaussee. </antwoord>
      <antwoord nummer="7">De aanwezigheid van politiebureaus van de Spoorwegpolitie op een station is historisch bepaald. In die historie was vooral het aantal treinbewegingen per station (knooppuntstation) en het aantal in- en uitstappende reizigers een vestigingscriterium. Die criteria worden nog steeds gehanteerd, waarbij actuele ontwikkelingen (sociale veiligheid) aanleiding zijn eventuele nieuwe posten te openen. Een voorbeeld daarvan is de opening van een Spoorwegpolitiepost (samen met de Koninklijke Marechaussee) op Schiphol-Plaza. In een sinds 2000 ingevoerd halfjaarlijks strategisch overleg van de leiding van het Korps landelijke politiediensten met de leiding van het NS-concern worden de huisvestingsontwikkelingen op hoofdlijnen besproken. In dit overleg is bepaald dat commerciële belangen binnen de beperkte ruimte van een stationslocatie niet meer op voorhand de voorkeur hebben boven de mindere inkomsten van de verhuur van een niet-commerciële activiteit. Dit betekent tevens dat prioriteit gegeven wordt aan het lokaliseren van politiebureaus op stations waar dit vanuit sociale veiligheidsoverwegingen het meest gewenst is. Daarnaast zullen voor de politiebureaus redelijke huurprijzen in rekening gebracht worden. </antwoord>
      <antwoord nummer="8">In het bij vraag 7 genoemde strategische overleg is besloten dat bij de herinrichting van stations de front-office van de Spoorwegpolitie een prominent zichtbare positie in de stationshal krijgt. Het bureau van de Spoorwegpolitie op station Utrecht Centraal is daar een voorbeeld van. Waar bureaus van de Spoorwegpolitie niet in de loop van het publiek liggen is de locatie door middel van pictogrammen aangeduid. </antwoord>
      <antwoord nummer="9">Uit de voorgaande antwoorden moge blijken dat ook de NS tegenwoordig prioriteit geeft aan de zichtbare vestiging van de (front-office) van de Spoorwegpolitie op risicostations. Het belang van de sociale veiligheid is daarmee boven het commerciële belang van de stationsexploitatie gesteld. De noodzaak om als minister van V&amp;W nu aparte afspraken met NS hierover te maken is dus niet aanwezig. Er is wel bereidheid om de wenselijkheid opnieuw te beoordelen in het kader van de afspraken die worden gemaakt m.b.t. de concessieverlening voor het hoofdrailnet (mede afhankelijk van de ontwikkeling in de capaciteit van de Spoorwegpolitie). Ook zal het worden meegenomen bij de bouw van de HSL-stations. </antwoord>
      <antwoord nummer="10 en 11">Nee, gedurende de nacht verplaatsen de agenten van de Spoorwegpolitie team Den Haag zich van station HS naar CS om te ondersteunen bij de nachtnetcontrole. Op HS vindt gedurende de nacht geen reizigersvervoer plaats. Het huidige tekort aan personeel bij het team Den Haag van de Spoorwegpolitie door vacatures en incidentele ziekmeldingen, hebben ertoe geleid dat in de afgelopen weken een enkele nacht geen Spoorwegpolitie op CS aanwezig is geweest. Daarbij speelt ook de Arbeidstijdenwet een rol die verhindert dat op zich bereidwillige agenten in een bepaalde roosterperiode teveel nachtdiensten draaien. In dergelijke gevallen worden afspraken gemaakt met het betreffende wijkteam van de regiopolitie Haaglanden om in voorkomend geval op het station te assisteren. Inschakeling gebeurt altijd via de meldkamer van de Spoorwegpolitie, zodat er zicht blijft op de incidenten die zich gedurende de nacht hebben voorgedaan. Zonodig verzorgen medewerkers van het team Den Haag van de Spoorwegpolitie de volgende dag de afhandeling van een door de regio opgepakte zaak. Bij ernstige «spoorse» zaken komt het team Rotterdam van de Spoorwegpolitie assistentie verlenen. </antwoord>
      <antwoord nummer="12">Ja. De vier randstadstations Amsterdam, Rotterdam, Den Haag en Utrecht kennen in verband met het nachtnet een 24-uurs bezetting van de Spoorwegpolitie. De huidige personele krapte maakt het niet mogelijk om elke nacht in een volledige nachtdienst te voorzien. Daartoe wordt in het uiterste geval besloten, waarbij vele creatieve mogelijkheden worden bezien; onder andere detachering vanuit Spoorwegpolitieteams van buiten de randstad. In de gevallen dat er geen nachtdienstpersoneel aanwezig is, wordt de regiopolitie hiervan in kennis gesteld, evenals het NS-personeel. </antwoord>
      <antwoord nummer="13">In de onderhavige situatie is aan de regiopolitie meegedeeld dat de cyclus van nachtdiensten van donderdag 14, vrijdag 15, zaterdag 16 en zondag 17 februari niet ingevuld zouden kunnen worden. Dat is de kamerleden Van Heemst en Dijsselbloem ter ore gekomen bij een bezoek aan de regiopolitie. Door creatieve planning heeft de Spoorwegpolitie op donderdag 14 februari alsnog de eerste drie nachtdiensten weten in te vullen. Uitsluitend in de nacht van zondag 17 op maandag 18 februari jl. is er geen Spoorwegpolitie op station CS aanwezig geweest. Dergelijke gevallen van incidentele afwezigheid worden alleen aan de regiopolitie en het NS-personeel aangekondigd. Het is aan de regiopolitie om naar eigen inzicht de hulpverlening en de HTM in te lichten. </antwoord>
      <antwoord nummer="14">Ondanks het huidige tekort aan personeel (zie vraag 11) is er door de Spoorwegpolitie het maximale aan gedaan om zoveel mogelijk permanent aanwezig te zijn. Uiteindelijk is er afgelopen maand maar één nachtdienst uitgevallen. Dit gebeurde niet eerder dan na rijp beraad en op basis van afspraken over vervanging door de regiopolitie Haaglanden en het Rotterdamse team van de Spoorwegpolitie. Overigens worden wensen ten aanzien van capaciteit meegenomen bij de eventuele sterkteuitbreidingen die in het kader van het nieuwe Regeerakkoord zullen worden toegekend. </antwoord>
      <antwoord nummer="15">Ja, het is bekend dat er een groep zwervers zich daar ophoudt. Volgens onze informatie gaat het per nacht om ongeveer tien tot twintig personen. Wij zullen de gemeente Den Haag en zo nodig het ministerie van VWS vragen uit te leggen waarom deze mensen niet in een beter passende omgeving opgevangen (kunnen) worden om de nacht door te brengen. </antwoord>
      <antwoord nummer="16">Uit de onderzoeken die NS regelmatig onder haar reizigers houdt, komt naar voren dat de aanwezigheid op en rond het station van de door u bedoelde categorie medeburgers – zelfs als zij geen strafbare feiten plegen – bijdragen een aan gevoel van (sociale) onveiligheid. </antwoord>
      <antwoord nummer="17">De door de reguliere reizigers en NS-personeel ervaren overlast bestaat uit de aanwezigheid van personen die er onguur uitzien en in de stationshal rondhangen zonder kennelijk reisdoel. Zij hangen op banken, liggen in hoeken en nissen (te slapen), schreeuwen en tieren soms, al of niet onder invloed van alcohol of drugs, of bedelen. Kortom: onmaatschappelijk en storend gedrag. Voor veel van hun gedragingen biedt het strafrecht geen oplossing. Deze complexe maatschappelijke problematiek kan het beste integraal worden aangepakt onder regie van het lokale bestuur, samen met de regiopolitie en de lokale hulpverlening. Initiatieven daartoe zijn in voorbereiding. Een voorbeeld van een kansrijke integrale aanpak is het lopende project «Rotterdam Veilig», waarin door de Spoorwegpolitie wordt samengewerkt met (o.a.) de gemeente, de plaatselijke politie en de hulpverlening. </antwoord>
      <antwoord nummer="18">Ja, vooral gelet op het veiligheidsgevoel van reizigers en treinpersoneel en in mindere mate gelet op de incidenten die daadwerkelijk plaatsvinden. Aanwezigheid van politie geeft veel mensen een geruststellend gevoel, voor het geval er iets zou gebeuren. </antwoord>
      <antwoord nummer="19">Binnen de huidige personele mogelijkheden van de Spoorwegpolitie wordt op de stations HS en CS surveillance uitgevoerd. Wanneer de Spoorwegpolitie een enkele nacht niet aanwezig is, wordt de regiopolitie Haaglanden daarover geïnformeerd, die in voorkomend geval via inschakeling van de centrale meldkamer van de Spoorwegpolitie op het station reizigers en NS-personeel helpt. Daarmee wordt ten behoeve van het bewaren van de orde, rust en veiligheid het thans maximaal mogelijke gedaan. Zie verder antwoord op vraag 14. </antwoord>
      <antwoord nummer="20">Ja, in het eerdergenoemde strategisch overleg is besloten, zodra zich ruimtelijke mogelijkheden voordoen, op CS weer een bureau van de Spoorwegpolitie te openen. Gedacht wordt aan een frontoffice in het zicht van de reizigers in de centrale hal en de back office elders in het station. De verwachting is dat dit jaar nog een front-office op CS kan worden gerealiseerd en op HS een «valpost» (zie antwoord 6) in stand zal worden gehouden. </antwoord>
      <noten afkomstig="antwoord"/>
   </antwoorden>
</kvr>
