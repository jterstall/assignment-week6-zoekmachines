<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Niederer (VVD) aan de minister van Justitie over leegstand in gevangenissen. (Ingezonden 9 oktober 1998); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8075
</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gevangeniswezen</item>
         <item attribuut="Vindplaats">Kamervragen met antwoord 1998-1999, nr. 242, Tweede Kamer</item>
         <item attribuut="Vraagnr_bij_indiening">2989901480</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Niederer</persoon>
         </item>
         <item attribuut="Datum_reaktie">1998-10-28</item>
         <item attribuut="Datum_indiening">1998-10-09</item>
         <item attribuut="Document-id">KVR8075</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="489" allpagenumbers="489 490 491" vetnummer="2989901480" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8075" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="242" onderwerp="" indiendatum="1998-10-9">
         <vrager partij="VVD" oorsprong="parlement">Niederer</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1998-10-28">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel «Leegstand in gevangenissen»? <voetnoot nummer="1"/>
      </vraag>
      <vraag nummer="2">Is het waar dat op een totale cellencapaciteit van ruim 13 000, er ongeveer 500 leeg staan? Zo ja, in welk soort penitentiaire inrichtingen, qua bestemming en regime, doet deze leegstand zich in het bijzonder voor en hoe komt dat? </vraag>
      <vraag nummer="3">Wat is de gemiddelde bezettingscapaciteit van de cellen in Nederland? Zijn er verschillen tussen de bezettingsgraad van cellen ten behoeve van preventief gehechten enerzijds en veroordeelden anderzijds? Zo ja, hoe zijn deze verschillen te verklaren? </vraag>
      <vraag nummer="4">Hoeveel veroordeelden wachten thans op de tenuitvoerlegging van de hen opgelegde vrijheidsstraf («lopende vonnissen», zelfmelders)? Hoeveel tijd verstrijkt gemiddeld tussen strafoplegging terzake van misdrijf door de rechter en de tenuitvoerlegging daarvan? </vraag>
      <vraag nummer="5">Indien het antwoord op vraag 2 bevestigend is, deelt u dan de opvatting dat leegstand te allen tijde moet worden voorkomen? Zo ja, welke maatregelen overweegt u te nemen? </vraag>
      <noten afkomstig="vraag">
         <noot nummer="1" datum="1998-10-8" bron="BN/De Stem">BN/De Stem, 8 oktober 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Op verschillende momenten is er het afgelopen jaar in de verschillende inrichtingen van het gevangeniswezen een wisselend aantal plaatsen niet-bezet geweest. Dit verschijnsel had zich, afgezien van een in de zomermaanden niet ongebruikelijke lichte daling die zich elk jaar voordoet, eerder niet voorgedaan. Wanneer men de getallen middelt, wordt voor de periode 1 januari 1998 en 1 oktober 1998 uitgekomen op een gemiddelde 458 niet-bezette plaatsen op een totaal van 12.180 beschikbare plaatsen. Er deed zich in de loop van het jaar een tendens tot stijging voor. In het afgelopen jaar waren van de genoemde 458 gemiddeld genomen 69 cellen in de huizen van bewaring niet bezet. Het gaat hiet niet om aanwijsbare plaatsen die in bepaalde inrichtingen het afgelopen jaar elke dag hebben leeggestaan, maar om een elke dag weer anders over het land verspreid aantal van gemiddeld 69 plaatsen. Het aanbod aan preventief gedetineerden is niet van dag tot dag gelijk; er is een zekere variatie in dit aanbod. Om te voorkomen dat zich heenzendingen voordoen moet de capaciteit van de huizen van bewaring zijn afgestemd op het hoogste aanbod. In de maand augustus van dit jaar bijvoorbeeld bleken 1406 preventief gedetineerden in een huis van bewaring te moeten worden geplaatst, terwijl er in de maand januari 1998 niet meer dan 1143 preventief gedetineerden werden geplaatst. Het zal duidelijk zijn dat met een capaciteit die precies zou zijn afgestemd op het kunnen opvangen van 1143 preventief gedetineerden in de maand augustus problemen zouden zijn ontstaan. Deze problemen hebben zich niet voorgedaan, omdat er voor het eerst sinds lange tijd voldoende cellen voor (mannelijke) preventief gedetineerden beschikbaar zijn om alle bevelen voorlopige hechtenis ten uitvoer te kunnen leggen. Overigens is het naar mijn oordeel niet juist te spreken van «leegstand» zodra in huizen van bewaring cellen niet bezet zijn. Om heenzendingen te kunnen voorkomen dient de capaciteit nl. zodanig te zijn, dat ook pieken in het flucturerende aanbod aan preventieven kunnen worden opgevangen. Het gevangeniswezen dient dus met andere woorden over een zekere buffercapaciteit te beschikken, omdat alleen dan het aantal heenzendingen tot een minimum kan worden beperkt. In gesloten inrichtingen zal tijdelijk beschikbare capaciteit zoveel mogelijk benut worden om arrestanten in te sluiten. De niet-maximale benutting van de capaciteit van de huis van bewaringafdelingen met een bijzondere bestemming, van de dagdetentie en deels ook de half-open inrichtingen heeft te maken met het (tijdelijk) ontbreken van voldoende geschikte kandidaten. De relatief lage bezettingsgraad van de half-open inrichtingen heeft daarnaast ook te maken met de omstandigheid van een afnemende werkvoorraad op te roepen veroordeelden met een zogenaamd lopend vonnis. </antwoord>
      <antwoord nummer="3">De gemiddelde bezettingsgraad van de cellen in Nederland, aannemende dat de vraag naar de bezettingscapaciteit daarop ziet, bedraagt 96,2%. Er zijn nauwelijks verschillen in bezettingsgraad tussen de cellen ten behoeve van preventief gedetineerden (98,6%) en cellen voor veroordeelden in gesloten gevangenissen (97,9%). Voor de reden waarom de bezettingsgraad van andere inrichtingen soms lager is verwijs ik naar het antwoord op vraag 2. </antwoord>
      <antwoord nummer="4">Als gevolg van de recente capaciteitsuitbreidingen daalde niet alleen het aantal heenzendingen, maar werden ook de mogelijkheden vergroot voor het wegwerken van de voorraad lopende vonnissen. Op dit moment duurt het zes weken voordat aan de betrokken veroordeelde een reserveringsdatum bekend kan worden gemaakt. Tussen de datum waarop het vonnis onherroepelijk werd en de datum waarop het vonnis door de afdeling van de Dienst Justitiële Inrichtingen die de oproep van veroordeelden met een lopend vonnis verzorgt wordt ontvangen zijn op dat moment echter soms al wel enige maanden verstreken, gelet op de tijd die op dit moment bij de gerechten nodig is om de vonnissen administratief te verwerken. Dit neemt niet weg dat veroordeelden die willen meewerken aan de tenuitvoerlegging van hun straf door gehoor te geven aan de oproep thans maximaal een halfjaar na de datum van onherroepelijk worden hun straf kunnen ondergaan. Ten aanzien van de op te roepen veroordeelden is thans ook nauwelijks nog sprake van een voorraad. Vonnissen die bij DJI binnen komen worden onmiddellijk verwerkt. Bij voornoemde afdeling omvatte de werkvoorraad van op te roepen veroordeelden op 30 september jl. 614 vonnissen. Naast de voorraad «op te roepen» veroordeelden met een lopend vonnis is er ook een voorraad «te arresteren» veroordeelden met een zogenaamd lopend vonnis. Het betreft hier de categorie die geen gehoor wenst(e) te geven aan de oproep. Begin oktober van dit jaar bevonden zich bij het Centraal Justitieel Incasso Bureau (CJIB) 3626 vonnissen van zogenaamde arrestanten. Aangezien het routeringstraject van vonnissen recentelijk gewijzigd is, kan pas over een half jaar antwoord worden gegeven op de vraag hoeveel tijd verstrijkt tussen de strafoplegging en de tenuitvoerlegging van de straf indien deze door middel van arrestatie aanvangt. </antwoord>
      <antwoord nummer="5">Ik ben van mening, dat een maximale inspanning moet worden geleverd de volledige beschikbare capaciteit te benutten, met de beperking, dat de beschikbare capaciteit qua beveiliging, regime en bestemming geschikt moet zijn voor de in te sluiten gedetineerden. Ter zake van de plaatsing van mannelijke preventief gedetineerden en zogenaamde zelfmelders met een lopend vonnis doen zich geen plaatsingsproblemen voor en behoeven dus mijnerzijds geen maatregelen te worden genomen. De ingebruikname van de in aanbouw zijnde inrichting te Nieuwegein zal in belangrijke mate bijdragen aan de oplossing van de plaatsingsproblematiek bij vrouwelijke gedetineerden. Toen duidelijk werd dat er dit jaar in en na de zomervakantie cellen leeg bleven staan zijn er door diverse instanties van Justitie veel inspanningen geleverd om de beschikbare capaciteit volledig te benutten voor het executeren van vonnissen van zogenaamde arrestanten. Ik wijs in dat verband op de intensivering van het arresteren van personen die geen gehoor gaven aan een oproep zich te melden voor het ondergaan van de straf. In voorjaar en zomer van 1998 werden 800 personen meer gearresteerd dan in de vergelijkbare periode in 1997. Op basis van adrescontrole en verificatie bij de gemeentelijke bevolkingsadministraties heeft voorts een schoning plaatsgevonden van het opsporingsregister. Daarnaast heeft in de zomermaanden de Marechaussee de controles op Schiphol geïntensiveerd. Bij aanvang van voorlopige hechtenis wordt systematisch gecheckt op de aanwezigheid van eventuele vervolgvonnissen. Voor wat betreft het verder intensiveren van de arrestaties van veroordeelden met een lopend vonnis die geen gehoor wensen te geven aan de oproep zich te melden voor het ondergaan van hun straf ben ik afhankelijk van de inspanningen van de politie. Overleg daarover is gaande. Bijlage I </antwoord>
      <noten afkomstig="antwoord">
         <noot nummer="4">98,1% dagdetentie 176 31 85,0% gesloten vrouweninrichtingen* 380 10 97,4% (half) open vrouwen-inrichtingen* 71</noot>
         <noot nummer="6">92,2% totaal 11722 458 96,2%</noot>
      </noten>
   </antwoorden>
</kvr>
