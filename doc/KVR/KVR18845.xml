<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport over mogelijke schade aan de gezondheid door UMTS-masten. (Ingezonden 2 oktober 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18845
</item>
         <item attribuut="Inhoud">Aanvullende vragen op eerder gestelde van de leden Duyvendak en Vendrik, ingezonden 2 oktober 2003, over de resultaten van een TNO-onderzoek, waaruit blijkt dat straling van UMTS-masten schadelijk kunnen zijn voor de volksgezondheid (Volkskrant, 1 oktober 2003).</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Draadloze netwerken</item>
         <item attribuut="Vindplaats">Kamervragen met antwoord 2003-2004, nr. 279, Tweede Kamer</item>
         <item attribuut="Vraagnr_bij_indiening">2030400740</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2003-11-07</item>
         <item attribuut="Datum_indiening">2003-10-02</item>
         <item attribuut="Document-id">KVR18845</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="599" allpagenumbers="599 600" vetnummer="2030400740" code="0304tkkvr279" lopendefooter="Tweede Kamer, vergaderjaar 2003–2004, Aanhangsel" filenaam="KVR18845" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="279" onderwerp="" indiendatum="2003-10-2">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-11-7">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Volksgezondheid, Welzijn en Sport en de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met de resultaten van het onderzoek door TNO naar de relatie tussen elektromagnetische velden van UMTS-masten en gezondheidsklachten van mensen? <voetnoot nummer="1"/>
      </vraag>
      <vraag nummer="2">Bent u van mening dat de conclusies van het onderzoek van dien aard zijn dat nader wetenschappelijk onderzoek naar de effecten van elektromagnetische velden (zoals bij UMTS- en GSM-masten) op de menselijke gezondheid en welzijn gerechtvaardigd en noodzakelijk is? Zo ja, wanneer gaat u opdracht geven voor het uitvoeren van nader onderzoek? Zo nee, waarom niet? </vraag>
      <vraag nummer="3">Geven de conclusies van het onderzoek u aanleiding om het voorzorgprincipe toe te passen en het in gebruik nemen van UMTS-masten uit te stellen tot er wetenschappelijke duidelijkheid is over de gevolgen van de straling voor de volksgezondheid? </vraag>
      <vraag nummer="4">Kunt u aangeven wat de Nederlandse normen voor de maximale blootstelling van de bevolking aan radiofrequente elektromagnetische velden zijn? Is het waar dat in andere Europese landen zoals Zwitserland, Italië en Oostenrijk (Land Salzburg) de normen veel strenger zijn? Kunt u verklaren waarom de Nederlandse normen in vergelijking met eerder genoemde landen minder streng zijn? </vraag>
      <noten afkomstig="vraag">
         <noot nummer="2"/>
         <noot nummer="1">De Volkskrant, 1 oktober 2003 en http://www.tno.nl/nieuws/bericht6262.html</noot>
         <noot nummer="2">Kort commentaar op advies GSM basisstations van de Gezondheidsraad van Prof. Lucas Reijnders op http://www.mngm.nl</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Duyvendak en Vendrik, ingezonden 2 oktober 2003. </toelichting>
   <antwoorden aantal="4">
      <antwoord nummer="1">Ja, dit onderzoek is door TNO uitgevoerd in opdracht van de ministeries van EZ, VROM en VWS. De resultaten van dit onderzoek zijn op 30 september 2003 door de Minister van EZ, mede namens de Minister van VWS en de Staatssecretaris van VROM aan de Tweede Kamer aangeboden (brief, 30 september 2003, nr. Ez03000512). </antwoord>
      <antwoord nummer="2">Ja. In de hiervoor vermelde brief van de Minister van EZ, mede namens de Minister van VWS en de Staatssecretaris van VROM, is aangegeven dat de resultaten van dien aard zijn dat nader wetenschappelijk onderzoek gerechtvaardigd en noodzakelijk is. Tevens wordt aangegeven dat de regering de Gezondheidsraad zal vragen om, naar aanleiding van deze resultaten en in aanvulling op de in februari jl. uitgebrachte aanbevelingen voor onderzoek, over mogelijke onderzoeksprojecten te adviseren. </antwoord>
      <antwoord nummer="3">Zoals in de brief aan de Tweede Kamer is aangegeven worden de resultaten van het onderzoek serieus genomen, maar kunnen deze nu niet leiden tot definitieve beleidsconclusies. Het beleid ten aanzien van basisstations voor mobiele telefonie is een van de casussen die zullen worden besproken tijdens de komende discussie die de Staatssecretaris van Volkshuisvesting, Ruimtelijke Ordening en Milieubeheer met de Tweede Kamer wil voeren over het nuchter omgaan met risico’s en de aanvaardbaarheid daarvan (Brief aan de Tweede Kamer inzake «Nuchter omgaan met risico’s,, 22 september 2003, nr. Vrom 030680). </antwoord>
      <antwoord nummer="4" voetnoot="1 2 3">In Nederland worden de door de Europese Commissie aanbevolen <voetnoot nummer="1"/>blootstellinglimieten en maximale veldsterktes (referentieniveaus) gehanteerd. Deze zijn overgenomen van de aanbevelingen van de International Commission on Non-Ionising Radiation Protection (ICNIRP). Deze waarden zijn bedoeld om, met inachtneming van ruime veiligheidsmarges, te voorkomen dat bij blootstelling aan elektromagnetische velden negatieve gezondheidseffecten ten gevolge van opwarming (thermische effecten) van het menselijk lichaam optreden. Bij de frequenties die gebruikt worden voor mobiele telefonie (GSM 900, GSM 1800 en UMTS) zijn de aanbevolen referentieniveaus voor de veldsterkte 41, 58 en 61 Volt per meter (V/m) respectievelijk. In 1999 is de Gezondheidsraad gevraagd antwoord te geven op de vraag of er «vanuit wetenschappelijk oogpunt aanleiding is om op basis van het voorzorgbeginsel stringentere normen te hanteren dan op basis van de bekende thermische effecten». Op basis van de toen bekende wetenschappelijke gegevens en met inachtneming van de mededeling van de Europese Commissie over de toepassing van het voorzorgbeginsel <voetnoot nummer="2"/>heeft de Gezondheidsraad in haar advies «GSM-basisstations» <voetnoot nummer="3"/>geconcludeerd dat het antwoord op de vraag negatief was. Afspraken over de beperking van de blootstelling van de bevolking aan de velden afkomstig van (bouwvergunningvrije) antenne-installaties voor mobiele telefonie zijn gemaakt in het kader van de totstandkoming van het convenant tussen operators, VNG en het Rijk. Daarbij zijn, naast de genoemde referentiewaarden, extra waarborgen opgenomen op basis waarvan aangenomen mag worden dat de feitelijke blootstelling van de bevolking doorgaans aanzienlijk lager zal zijn. In de praktijk blijkt dat op voor het publiek toegankelijke plaatsen de veldsterkte doorgaans niet hoger is dan 1 V/m. In de meeste Europese landen worden thans de door ICNIRP en EU aanbevolen blootstellinglimieten en referentieniveaus gehanteerd. Met betrekking tot beleid en normstelling in de in de vraag genoemde landen, kan het volgende worden opgemerkt. In Zwitserland worden de aanbevelingen van ICNIRP gehanteerd als blootstellinglimiet (immissie waarden). In aanvulling op de blootstellinglimiet zijn bronlimieten (emissie waarden) voor iedere installatie ingevoerd. De daaruit afgeleide referentieniveaus bedragen 4 V/m voor 900 MHz en 6 V/m voor 1800 MHz. In Italië worden in algemene zin de blootstellinglimieten en referentieniveaus uit de EU aanbeveling gehanteerd. Specifiek voor elektromagnetische velden afkomstig van vaste inrichtingen voor mobiele telefonie en omroep geldt een lager referentieniveau (20 V/m). Daarnaast geldt voor deze elektromagnetische velden de zogenaamde «attentiewaarde» van 6 V/m. Deze «attentiewaarde» mag niet worden overschreden «in gebouwen die worden gebruikt voor verblijf langer dan 4 uur per dag en in daarbij horende buitenverblijven zoals balkons, terrassen en tuinen». Dezelfde maximale waarde van de veldsterkte (6 V/m) geldt tevens ook als zogenaamde «kwaliteitsdoelstelling» voor «intensief bezochte» buitenverblijven (bijvoorbeeld sportterreinen, recreatiegebeiden etc.). De Italiaanse regelgeving en de daarbij gehanteerde waarden zijn geformuleerd met een beroep op het voorzorgbeginsel. In Oostenrijk zijn de grenswaarden voor blootstelling aan elektromagnetische velden beschreven in een technisch document (ÖNORM S1120) en wijken nauwelijks af van de EU aanbevelingen. Deze waarden zijn op nationaal niveau geldig. In Salzburg is op basis van het voorzorgbeginsel een veel lagere blootstellinglimiet ingevoerd en op vrijwillige basis door de netwerkexploitanten geaccepteerd. Uit metingen blijkt overigens dat deze waarden regelmatig worden overschreden. Een verzoek om de «Salzburger voorzorgwaarde» op nationaal niveau in te voeren is in januari 2002 bij het Oostenrijkse parlement ingediend. Het verzoek is uiteindelijk afgewezen omdat «de politieke argumenten voor de invoering van de Salzburger voorzorgwaarden niet werden gesteund door wetenschappelijke gegevens». </antwoord>
      <noten afkomstig="antwoord">
         <noot nummer="1">Aanbeveling van de Raad van 12 juli 1999 betreffende de beperking van blootstelling van de bevolking aan elektromagnetische velden van 0 Hz – 300 GHz; (1999/519/EG)</noot>
         <noot nummer="2">Commission of the European Communities. Communication from the Commission on the precautionary principle, 2000, nr. COM(2000)1</noot>
         <noot nummer="3" datum="2000-06-29" bron="Gezondheidsraadadvies nr. 2000/16: " titel="GSM-basisstations">Gezondheidsraadadvies nr. 2000/16: «GSM-basisstations», 29 juni 2000</noot>
      </noten>
   </antwoorden>
</kvr>
