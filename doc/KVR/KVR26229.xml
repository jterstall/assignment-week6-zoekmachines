<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de minister van Buitenlandse Zaken over het uitspreken van solidariteit met en steun aan Israël en het Israëlische recht op zelfverdediging in de strijd tegen terrorisme. (Ingezonden 19 juli 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26229
</item>
         <item attribuut="Inhoud">Vragen over de destabiliserende rol van Hamas en Hezbollah in het Midden-Oosten. Daarnaast wordt de regering gevraagd steun uit te spreken aan Israël en de Israëlische strijd tegen het terrorisme in de Palestijnse gebieden en Libanon. [Aanvulling op eerdere vragen van het lid Koenders (PvdA), ingezonden 3 juli 2006, van het lid Karimi, ingezonden 14 juli 2006 en van het lid Van Bommel, ingezonden 17 juli 2006].</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">Israël Libanon Oorlogen Palestijnen</item>
         <item attribuut="Vindplaats">Kamervragen met antwoord 2005-2006, nr. 2016, Tweede Kamer</item>
         <item attribuut="Vraagnr_bij_indiening">2050616720</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2006-08-29</item>
         <item attribuut="Datum_indiening">2006-07-19</item>
         <item attribuut="Document-id">KVR26229</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4281" allpagenumbers="4281 4282" vetnummer="2050616720" code="0506tkkvr2016" lopendefooter="Tweede Kamer, vergaderjaar 2005–2006, Aanhangsel" filenaam="KVR26229" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2016" onderwerp="" indiendatum="2006-07-19">
         <vrager partij="Groep Wilders" oorsprong="parlement">Wilders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Deelt u de mening dat een Midden-Oosten dat is ontdaan van terrorisme en terroristische organisaties zoals Hamas in de Palestijnse Gebieden en Hezbollah in Libanon, niet alleen de stabiliteit van het Midden-Oosten ten goede komt maar ook een direct veiligheidsbelang van Europa is? </vraag>
      <vraag nummer="2">Deelt u de mening dat het kidnappen van Israëlische soldaten, zoals gedaan door terroristen in de Palestijnse Gebieden en Hezbollah in Libanon, een onaanvaardbare terroristische daad is? Deelt u voorts de mening dat het zeer kwalijk is dat het Libanese leger de afgelopen jaren heeft nagelaten zijn rol in Zuid-Libanon te vervullen, waardoor Hezbollah daar vrij spel heeft gekregen, Israëlische soldaten heeft kunnen ontvoeren en raketten heeft kunnen afvuren die inmiddels ook Israëlische steden als Haifa en Tiberias hebben bereikt? Waarom zwijgt u hierover? </vraag>
      <vraag nummer="3">Deelt u de mening dat Israël het volste recht heeft om zichzelf te verdedigen tegen terroristische daden zoals het ontvoeren van soldaten? Deelt u ook de mening dat het in het kader van de strijd tegen het islamitisch terrorisme van groot belang is dat organisaties als Hezbollah en Hamas worden ontwapend en ook van het politieke toneel verdwijnen? Wat is de precieze rol van Iran als het gaat om ideologische en militaire steun aan Hezbollah en haar leider Sayyed Hassan Nasrallah in Libanon? </vraag>
      <vraag nummer="4">Bent u bereid onmiddellijk publiekelijk namens de Nederlandse regering politieke steun aan – en solidariteit met – Israël en de Israëlische strijd tegen het terrorisme in de Palestijnse Gebieden en Libanon uit te spreken? Zo neen, waarom niet? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen van de leden Koenders (PvdA) en Karimi (GroenLinks), ingezonden 14 juli 2006, (vraagnummer 2050616570) en eerdere vragen van het lid Van Bommel (SP), ingezonden 17 juli 2006 (vraagnummer 2050616630) </toelichting>
   <antwoorden aantal="1">
      <antwoord nummer="1, 2, 3 en 4">Terroristische aanvallen van organisaties als Hamas en Hezbollah vormen in eerste instantie een bedreiging voor de stabiliteit en veiligheid in het Midden-Oosten. Voortdurende onveiligheid en instabiliteit in die regio zal uiteindelijk echter ook effecten hebben op aangrenzende regio’s, waaronder Europa. Israël heeft het recht zich tegen terroristische aanvallen te verdedigen. Zowel Nederland als de Europese Unie heeft zich in dit verband in duidelijke termen uitgesproken. De ontvoering van de Israëlische soldaten en de raketaanvallen op Israël door Hamas en Hezbollah zijn ten stelligste veroordeeld en er is onvoorwaardelijke vrijlating van de ontvoerde militairen en beëindiging van de raketbeschietingen op Israël geëist. Bij het uitoefenen van het recht op zelfverdediging is uiteraard wel van belang dat het internationale recht gerespecteerd wordt. In dit verband zijn met name proportionaliteit en terughoudendheid van belang. De EU heeft voorts, onder meer in de RAZEB-verklaringen van 17 juli en 1 augustus jl., de Libanese regering opgeroepen om zijn soevereiniteit over het gehele Libanese grondgebied te doen gelden en al het mogelijke te doen om aanvallen van Hezbollah op Israël te voorkomen. Bovendien heeft de EU benadrukt dat VN-Veiligheidsraad resoluties 1559 en 1680 volledig geïmplementeerd dienen te worden, inclusief de bepaling dat alle milities in Libanon ontwapend en ontmanteld moeten worden. De regering verwelkomt daarom de bevestiging van deze elementen in resolutie 1701 van de VN-Veiligheidsraad. Voor duurzame vrede in het Midden-Oosten is het van belang dat alle betrokken partijen hun invloed op constructieve wijze aanwenden. Dit geldt nadrukkelijk ook voor Syrië en Iran. Deze landen hebben immers aanzienlijke invloed op organisaties als Hezbollah (Iran) en Hamas (Syrië), al is niet altijd even duidelijk aantoonbaar in welke vorm deze invloed zich doet gelden. In een telefonisch onderhoud met mijn Syrische collega heb ik gevraagd deze invloed positief aan te wenden en deze conflicten tot een vreedzaam einde te helpen brengen. </antwoord>
      <noten afkomstig="antwoord"/>
   </antwoorden>
</kvr>
