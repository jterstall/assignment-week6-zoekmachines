<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rehwinkel en Houda (beiden PvdA) over een volkstelling. (Ingezonden 12 maart 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2863
</item>
         <item attribuut="Rubriek">Welzijn (Burgerlijke stand)</item>
         <item attribuut="Trefwoorden">Bevolking Statistiek</item>
         <item attribuut="Vindplaats">Kamervragen met antwoord 1995-1996, nr. 912, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Rehwinkel</persoon>
            <persoon partij="PvdA">Houda</persoon>
         </item>
         <item attribuut="Datum_reaktie">1996-04-03</item>
         <item attribuut="Datum_indiening">1996-03-12</item>
         <item attribuut="Document-id">KVR2863</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1853" allpagenumbers="1853 1854" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="912" onderwerp="" indiendatum="1996-03-12">
         <vrager partij="PvdA" oorsprong="parlement">Rehwinkel</vrager>
         <vrager partij="PvdA" oorsprong="parlement">Houda</vrager>
         <vraagt-aan/>
      </vraagdata>
      <antwoorddata antwoorddatum="1996-04-3">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister-president, minister van Algemene Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u de opvatting van de politicoloog dr. Gerard Visscher, dat het niet meer houden van een volkstelling vanuit statistisch oogpunt zeer te betreuren is? <voetnoot nummer="1"/>
      </vraag>
      <vraag nummer="2">Hoe beoordeelt u – los van de wenselijkheid van een volkstelling – zijn opmerkingen over de ondervertegenwoordiging bij statistisch onderzoek van lagerbetaalden en lageropgeleiden? Meent u, dat de non-respons bij bijvoorbeeld CBS-steekproeven via weging voldoende wordt gecorrigeerd, waardoor de gepubliceerde uitkomsten wetenschappelijk volstrekt verantwoord zijn? </vraag>
      <vraag nummer="3">In hoeverre is naar uw mening de stelling van Visscher juist, dat op grond van EG-recht een volkstelling in ons land in principe om de tien jaar dient te worden gehouden? </vraag>
      <noten afkomstig="vraag">
         <noot nummer="1">Staatscourant, nr. 42, 1996</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Ondervertegenwoordiging bij statistisch onderzoek van lagerbetaalden en lageropgeleiden is inderdaad een probleem. Er zijn echter veel mogelijkheden om correcties aan te brengen. Enqueˆte-uitkomsten kunnen door toeval, door selectieve non-respons en door andere oorzaken afwijken van de werkgelegenheid. Daarvoor wordt door weging naar sociaal-demografische kenmerken (geslacht, leeftijd, burgerlijke staat, regio) gecorrigeerd. Zo’n weging is een standaard-praktijk bij statistisch onderzoek in en buiten Nederland. Deze correctie is echter niet altijd volledig. Uit gepubliceerde analyses van de Enqueˆte Beroepsbevolking (EBB), de qua inhoud en omvang belangrijkste CBS-enqueˆte, blijkt dat na deze weging het aantal lageropgeleiden op zichzelf nog iets onderschat wordt. Ook het aantal mensen met een uitkering en dus het aantal lagerbetaalden wordt enigszins onderschat. Het wegen naar sociaal-demografische kenmerken is dan ook slechts een eerste stap voor het CBS in het bereiken van «zuivere» uitkomsten. Twee volgende stappen hierin zijn het gebruik van andere kenmerken in de weging, en de confrontatie en integratie van uitkomsten uit verschillende bronnen. Weging ter correctie van selectieve non-respons sorteert meer effect naarmate gewogen kan worden naar kenmerken die nauw met het selectie-mechanisme samenhangen. Zo wordt voor de ophoging van de Statistiek geregistreerde werkloosheid gebruik gemaakt van opleidingsgegevens volgens de administratie van de arbeidsbureaus. In zulke gevallen gelden Visscher’s bezwaren in veel geringere mate dan bij de standaard-weging naar sociaal-demografische kenmerken. Achtergrondinformatie over de Nederlandse bevolking is bij diverse administraties en registraties beschikbaar. Bij gebruikmaking door het CBS daarvan, wordt effectiever statistisch gecorrigeerd voor non-respons. Het gebruik van informatie uit administraties en registraties door het CBS behoeft overigens niet tot weging beperkt te blijven. Op basis van administraties en registraties kunnen immers gerichter steekproeven getrokken (bepaalde bevolkingscategoriee¨n) en benaderd (stijl en inhoud aanschrijfbrief, instructies voor interviewers) worden dan met het huidige gebruik van een adressenregister. Het voorstel van Wet op het Centraal Bureau en de Centrale Commissie voor de Statistiek (TK 1995–1996, 23 576, nummer 11), aanhangig bij de Eerste Kamer der Staten-Generaal, beoogt onder meer juist het gebruik van gegevens uit overheidsregistraties (artikel 9, lid 1) en het gebruik van het SOFI-nummer (artikel 9, lid 2) door het CBS te bevorderen teneinde het CBS in staat te stellen tegen aanvaardbare kosten een zuiver en actueel statistisch beeld van de Nederlandse samenleving te schetsen. Systematische vergelijking van uitkomsten uit persoons- en huishoudenqueˆtes met tellingen uit registraties en resultaten van enqueˆtes bij bedrijven en instellingen (waar non-respons in veel mindere mate voorkomt) is voor het CBS een volgende stap in de verhoging van de kwaliteit van de statische uitkomsten. Het CBS is Europees en wereldwijd leider in het ontwikkelen en in de praktijk toepassen van (methodieken voor) integratiekaders zoals de Arbeids- en Onderwijsrekeningen. Uit deze integratiekaders resulteren inkomsten die nauwkeuriger zijn dan de uitkomsten van de afzonderlijke bronnen. Het CBS publiceert regelmatig over de ontwikkeling van zijn statische methoden en kwaliteitsaspecten van zijn uitkomsten. In de internationale officie¨le statistische fora heeft het een gestaafde goede reputatie. Er is al met al geen redenen om te twijfelen aan het wetenschappelijk gehalte van de door het CBS gepubliceerde statistische uitkomsten. De professionele verantwoordelijkheid van de Directeur-Generaal van de Statistiek voor de methoden en publikaties van het CBS wordt met de genoemde CBS/CCS wet formeel bekrachtigd (artikel 8). </antwoord>
      <antwoord nummer="3">De stelling dat op grond van EG-recht een volkstelling in ons land in principe om de tien jaar dient te worden gehouden, is niet juist. De laatste telling was in 1991. Er is (nog) geen communautaire wetgeving ten aanzien van een in het jaar 2001 te houden Volkstelling. De vorige Richtlijn van de Raad (87/287/EEG) had uitsluitend betrekking op de synchronisatie van de algemene volkstellingen in 1991. Drie van de twaalf toenmalige lid-staten, waaronder Nederland, hebben in 1991 geen Volkstelling gehouden maar statistisch vergelijkbare gegevens aangeleverd, volgens de daartoe in de Richtlijn gecree¨erde mogelijkheid. Nederland was de eerste lid-staat die het gemeenschappelijk tabellenprogramma aan de Europese Unie wist op te leveren, namelijk in december 1992. Een Richtlijn met betrekking tot de Volkstellingsronde van het jaar 2001 zal naar verwachting in de loop van 1997 door de Commissie aan de Raad worden voorgelegd. Het CBS is bij de voorbereiding ervan betrokken. Naar de huidige inzichten zullen in 2001 tenminste vier van de huidige lid-staten geen integrale Volkstelling uitvoeren maar op andere wijze statistisch vergelijkbare gegevens produceren. Vooralsnog wordt er dan ook van uitgegaan dat er in de Richtlijn geen expliciete voorkeur voor e´e´n methode wordt uitgesproken. Nederland zou dan geen bijzonder verzoek hoeven in te dienen om uitgezonderd te worden van de verplichting tot het houden van een integrale telling. </antwoord>
      <noten afkomstig="antwoord"/>
   </antwoorden>
</kvr>
