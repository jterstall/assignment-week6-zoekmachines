<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Soutendijk-van Appeldoorn en Beinema (beiden CDA) over het computerspel Carmageddon. (Ingezonden 28 augustus 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5695
</item>
         <item attribuut="Inhoud">Vragen betreffen de 'zelfregulering' door de markt.</item>
         <item attribuut="Rubriek">Communicatie, media en informatievoorziening (Hard- en software)</item>
         <item attribuut="Trefwoorden">Software</item>
         <item attribuut="Vindplaats">Kamervragen met antwoord 1997-1998, nr. 25, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Soutendijk-van Appeldoorn</persoon>
            <persoon partij="CDA">Beinema</persoon>
         </item>
         <item attribuut="Datum_reaktie">1997-09-22</item>
         <item attribuut="Datum_indiening">1997-08-28</item>
         <item attribuut="Document-id">KVR5695</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="49" allpagenumbers="49 50" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5695" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="25" onderwerp="" indiendatum="1997-08-28">
         <vrager partij="CDA" oorsprong="parlement">Soutendijk-van Appeldoorn</vrager>
         <vrager partij="CDA" oorsprong="parlement">Beinema</vrager>
         <vraagt-aan/>
      </vraagdata>
      <antwoorddata antwoorddatum="1997-09-22">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de staatssecretarissen van Volksgezondheid, Welzijn en Sport en Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Hebt u kennisgenomen van het vraaggesprek in het blad Forum <voetnoot nummer="1"/>met de importeur van het spel «Carmageddon» <voetnoot nummer="2"/>, waarin deze ondermeer stelt dat «hij zijn eigen kind niet met dit spel zou laten spelen»? </vraag>
      <vraag nummer="2">Wat is het oordeel van de minister over de uitspraak van de importeur dat de branche niet «de oplossing heeft voor de geweldsproblematiek maar dat hier een geweldige verantwoordelijkheid ligt voor de ouders»? </vraag>
      <vraag nummer="3" voetnoot="3 4">Hoe verhoudt deze uitspraak zich tot de afspraken die de minister met de sector heeft gemaakt over zelfregulering <voetnoot nummer="3"/>? Vindt de minister nog steeds dat «de sector wel meer oog krijgt voor wat zelfregulering inhoudt» <voetnoot nummer="4"/>? </vraag>
      <vraag nummer="4" voetnoot="5">Tonen de uitspraken van de importeur <voetnoot nummer="5"/>aan dat het irreëel is zelfregulering te verwachten van bedrijven die commerciële doeleinden nastreven? Is hier derhalve geen taak voor de overheid weggelegd? </vraag>
      <vraag nummer="5">Bent u bereid een algemeen kader aan te geven, waarin grenzen aan de gewelddadigheid van video- en computerspelletjes worden gesteld? </vraag>
      <noten afkomstig="vraag">
         <noot nummer="1">Forum 21 augustus j.l. (VNO/NCW-blad)</noot>
         <noot nummer="2">Het computerspel Carmageddon heeft ten doel punten te scoren door zoveel mogelijk mensen en dieren met een auto dood te rijden</noot>
         <noot nummer="3" titel="niet voor alle leeftijden: audiovisuele media en de bescherming van jeugdigen">Notitie «niet voor alle leeftijden: audiovisuele media en de bescherming van jeugdigen» (Kamerstuk 25 266)</noot>
         <noot nummer="4" documenttype="Kamervragen">Aanhangsel Handelingen, 1629, Vergaderjaar 1996–1997.</noot>
         <noot nummer="5" titel="als ik het niet importeer, doet een ander het wel">«Ik moet 28 mensen te eten geven en dat lukt niet als ik 60% van mijn omzet de deur uitgooi», en «als ik het niet importeer, doet een ander het wel»</noot>
      </noten>
   </vragen>
   <antwoorden aantal="4">
      <antwoord nummer="1">Ja. De door de vragenstellers geciteerde passage «Ik laat mijn kind op 11- of 12-jarige leeftijd natuurlijk niet met «Carmageddon» spelen» is overigens geheel consistent met het eveneens in het artikel opgenomen feit dat de importeur de verpakking van het spel heeft voorzien van stickers die aangeven dat het spel niet mag worden verkocht aan personen jonger dan zestien jaar. </antwoord>
      <antwoord nummer="2 en 3">In onze notitie «Niet voor alle leeftijden» van 10 maart jl. (25 266 nr. 2) geven wij onder 4.2. «Visie op verantwoordelijkheden» aan dat de oplossing voor de geweldsproblematiek in de media alleen kan worden gevonden in een samenspel van verschillende bijdragen van aanbieders, opvoeders en overheid. De importeur geeft in het interview aan welke rol hij als ondernemer kan spelen en welke de ouders. Voor ouders is goede voorlichting van groot belang voor het vervullen van die rol. Het interview zien wij dan ook primair als een bevestiging van onze oproep om gezamenlijk iets aan het probleem te doen. Vooralsnog zijn wij inderdaad van mening dat de sector meer oog krijgt voor wat zelfregulering inhoudt. </antwoord>
      <antwoord nummer="4">Uiteraard streven bedrijven commerciële doelstellingen na. Maar dat betekent niet automatisch dat er geen ruimte zou zijn voor het aanleggen en handhaven van bepaalde normen. In een volgende alinea van het artikel wordt bijvoorbeeld aangegeven waar de importeur voor zichzelf de grens trekt en pleit hij voor het gezamenlijk door de vermaaksindustrie trekken van grenzen. Dit past in het beleid van de overheid dat erop is gericht dat men over de hele breedte van de branche dezelfde adequate normen stelt en hanteert. De rol van de overheid daarbij is zoals aangegeven in «Niet voor alle leeftijden» vooral stimulerend en failiterend op het terrein van preventie en kan vorm krijgen door subsidiëring van het in de notitie omschreven landelijk steunpunt dat een belangrijke functie op dit terrein zal vervullen. </antwoord>
      <antwoord nummer="5">Een algemeen kader om schade bij jeugdigen te voorkomen is reeds aanwezig in het strafrecht. Zoals bekend is een voorstel in voorbereiding om artikel 240a van het Wetboek van Strafrecht zo aan te passen dat dit artikel ook strafbaar stelt het in handen van een jongere stellen van gegevensdragers waarop voor deze jongere schadelijk beeldmateriaal is vastgelegd. Hieronder valt m.n. de verkoop en verhuur van bepaalde video- en computerspelletjes aan jeugdigen. Ook gaven wij reeds aan dat het voorstel zal bevatten een verhoging van de strafmaxima. Strafrechtelijk ingrijpen dient in onze samenleving echter een laatste middel te zijn. Naar onze mening zal reeds een groot effect uitgaan van preventieve maatregelen die in het kader van zelfregulering worden getroffen. Nodig hiervoor is dat de aanbieders zelf samen met vertegenwoordigers vanuit de wetenschap en de maatschappij de «grenzen voor gewelddadigheid» bepalen en daarover verantwoording afleggen. </antwoord>
      <noten afkomstig="antwoord"/>
   </antwoorden>
</kvr>
