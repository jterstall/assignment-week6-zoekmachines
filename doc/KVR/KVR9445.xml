<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Te Veldhuis en Niederer (beiden VVD) aan de minister van Binnenlandse Zaken en Koninkrijksrelaties over het ronselen van stemmen bij de gemeenteraadsverkiezingen. (Ingezonden 15 april 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9445
</item>
         <item attribuut="Inhoud">Vragen over onregelmatigheden bij de gemeenteraadsverkiezingen in Bergen op Zoom op 3 maart 1999.</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Kiesrecht)</item>
         <item attribuut="Trefwoorden">Gemeenteraden Kiesrecht Verkiezingen</item>
         <item attribuut="Vindplaats">Kamervragen met antwoord 1998-1999, nr. 1444, Tweede Kamer</item>
         <item attribuut="Vraagnr_bij_indiening">2989911610</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="VVD">Te Veldhuis</persoon>
            <persoon partij="VVD">Niederer</persoon>
         </item>
         <item attribuut="Datum_reaktie">1999-05-31</item>
         <item attribuut="Datum_indiening">1999-04-15</item>
         <item attribuut="Document-id">KVR9445</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2877" allpagenumbers="2877 2878" vetnummer="2989911610" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9445" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1444" onderwerp="" indiendatum="1999-04-15">
         <vrager partij="VVD" oorsprong="parlement">Te Veldhuis</vrager>
         <vrager partij="VVD" oorsprong="parlement">Niederer</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="31 mei 1999), zie ook Aanhangsel Handelingen nr. 1328, vergaderjaar 1998–1999">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het opmaken van proces-verbaal door de politie van Bergen op Zoom met betrekking tot het ronselen van stemmen bij de op 3 maart jl. gehouden gemeenteraadsverkiezingen en het onderzoek dat het Openbaar Ministerie instelt? <voetnoot nummer="1"/>
      </vraag>
      <vraag nummer="2">Hoe kan, afgezien van de huidige maatregelen in de Kieswet het ronselen van stemmen verder worden tegengegaan? Hoe kan de controle op het juiste gebruik van volmachten worden verstevigd? </vraag>
      <vraag nummer="3">Zijn er mogelijkheden, en acht u het nodig, om de leden van de stembureaus nog stringenter dan thans gebeurt, te wijzen op het feit dat de bepalingen uit de Kieswet daadwerkelijk moeten worden nageleefd? Zo ja, bent u dan bereid daar gebruik van te maken? </vraag>
      <vraag nummer="4">Wat vindt u van de gedachte om in verband hiermee leden van de stembureaus bij de diverse verkiezingen te laten rouleren, opdat de stembureaus steeds uit andere personen bestaan? </vraag>
      <vraag nummer="5">Is het overigens, sinds het aantal volmachten tot twee is beperkt, voorgekomen dat kiezers meer dan twee volmachten per persoon hebben uitgebracht? Is dat bij de laatste verkiezingen in Bergen op Zoom gebeurd? </vraag>
      <noten afkomstig="vraag">
         <noot nummer="1" datum="1999-04-9" bron="NRC Handelsblad">NRC Handelsblad, 9 april 1999</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Zoals ook in eerdere beantwoording op vragen over dit onderwerp is aangegeven, vormt het tegengaan van ronselen van volmachten en de procedures daaromtrent voor mij een voortdurend punt van aandacht. Wel blijft voor kiesgerechtigden de verantwoordelijkheid bestaan om niet lichtvaardig te besluiten tot het afgeven van hun oproepingskaart. Kiesgerechtigden worden door middel van een waarschuwing op hun oproepingskaart attent gemaakt op dit probleem; zij blijven echter zelf verantwoordelijk voor het al dan niet afgeven van die oproepingskaart aan derden. Gemeenten dienen op plaatselijk niveau wel goede voorlichting te geven over het tegengaan van ronselen van volmachten. Oud-staatssecretaris De Graaff-Nauta heeft in een circulaire van 24 november 1993, waarin de nieuwe maatregelen in verband met het ronselen van volmachten werd toegelicht, gemeenten hier ook uitdrukkelijk om verzocht. </antwoord>
      <antwoord nummer="3 en 4">De vraagstelling doet vermoeden dat problemen zoals geconstateerd in de gemeente Bergen op Zoom verband zouden kunnen houden met een onvoldoende functioneren van stembureauleden. Mij zijn, behoudens het hierna volgende, geen gegevens bekend waaruit blijkt dat stembureauleden niet in voldoende mate overeenkomstig de Kieswet zouden handelen. Wel is mij uit de informatie van de gemeente Bergen op Zoom gebleken dat stembureauleden in individuele gevallen niet overeenkomstig de Kieswet hebben gehandeld door volmachtsformulieren aan te nemen die wel waren ondertekend, maar waarop de personalia niet waren ingevuld. Ook zijn volmachtstemmen uitgebracht door personen die daartoe door de volmachtgever niet waren gemachtigd. Dit vind ik een ernstige zaak. Uit de informatie blijkt wel dat in geen van de gevallen door één persoon meer dan het wettelijk toegestane aantal van meer dan twee volmachten per persoon zijn gebruikt. In een brief aan de gemeente Bergen op Zoom heb ik het gemeentebestuur verzocht zorg te dragen voor een zorgvuldige toepassing en naleving van de Kieswet door de door het gemeentebestuur benoemde stembureauleden. Het rouleren van stembureauleden zie ik daarbij als een mogelijkheid waardoor aanwezigheid van voldoende ervaring wordt gewaarborgd. Ik zie op dit moment (nog) geen aanleiding nadere maatregelen zoals door u voorgesteld te nemen. Het is en blijft natuurlijk wel zaak dat de stembureauleden de bepalingen uit de Kieswet toepassen en naleven. Stembureauleden worden op lokaal niveau ook in deze zin geïnstrueerd. In een brief zal ik alle gemeenten in Nederland nogmaals attenderen op het belang van een zorgvuldige instructie van de stembureauleden. </antwoord>
      <antwoord nummer="5">Mij zijn geen gegevens bekend waaruit blijkt dat kiezers meer dan twee volmachtstemmen per persoon hebben uitgebracht. Wel is mij uit de informatie van de gemeente Bergen op Zoom gebleken dat bij de laatst gehouden verkiezingen in Bergen op Zoom personen meer dan de wettelijk toegestane hoeveelheid volmachten in hun bezit hebben gekregen. Dit heeft er echter niet toe geleid, dat kiezers meer dan het wettelijk toegestane aantal van twee volmachtstemmen hebben uitgebracht, aangezien de volmachten door betrokken personen verdeeld zijn over kiezers. De gang van zaken in de gemeente Bergen op Zoom – die als dubieus kan worden gezien – heeft aanleiding gevormd voor het Openbaar Ministerie om over te gaan tot de vervolging van vier kiezers in die gemeente op grond van verdenking van het ronselen van stemmen. </antwoord>
      <noten afkomstig="antwoord"/>
   </antwoorden>
</kvr>
