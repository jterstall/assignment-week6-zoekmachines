<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Verbugt (beiden VVD) aan de staatssecretaris van Binnenlandse Zaken en Koninkrijksrelaties en aan de minister van Verkeer en Waterstaat over veiligheidseisen voor de HSL-tunnel. (Ingezonden 12 september 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12669
</item>
         <item attribuut="Inhoud">Vragen naar aanleiding van artikelen in VNG-magazine en Elsevier over het ontbreken van uniforme veiligheidsvoorschriften voor bouwwerken als de HSL-tunnel.</item>
         <item attribuut="Rubriek">Bouw (Bouwvoorschriften) Verkeer, vervoer en waterstaat (Bruggen en tunnels) Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Bouwvoorschriften Spoorwegen Tunnels Verkeersveiligheid</item>
         <item attribuut="Vindplaats">Kamervragen met antwoord 2000-2001, nr. 300, Tweede Kamer</item>
         <item attribuut="Vraagnr_bij_indiening">2990015600</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Verkeer en Waterstaat (VW)</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="VVD">Verbugt</persoon>
         </item>
         <item attribuut="Datum_reaktie">2000-11-24</item>
         <item attribuut="Datum_indiening">2000-09-12</item>
         <item attribuut="Document-id">KVR12669</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="621" allpagenumbers="621 622 623" vetnummer="2990015600" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12669" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="300" onderwerp="" indiendatum="2000-09-12">
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Verbugt</vrager>
         <vraagt-aan>de staatssecretaris van Binnenlandse Zaken en Koninkrijksrelaties en aan de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="24 november 2000), zie ook Aanhangsel Handelingen nr. 61, vergaderjaar 2000–2001">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1 2">Kent u het artikel «Veiligheidseisen HSL-tunnel» <voetnoot nummer="1"/>en «Veel tunnels, weinig visie»? <voetnoot nummer="2"/>
      </vraag>
      <vraag nummer="2">Is het waar dat overheden en bouwers elk hun eigen criteria en scenario’s gebruiken en dat uniforme veiligheidsvoorschriften ontbreken? </vraag>
      <vraag nummer="3">Welke instantie is belast met het opstellen van veiligheidseisen voor bouwwerken zoals de HSL-tunnel? Op welke wijze zijn de veiligheidseisen van in het bijzonder de HSL-tunnel vastgelegd? Welke instantie houdt toezicht op de toepassing daarvan? </vraag>
      <vraag nummer="4">Is het ministerie van Binnenlandse Zaken en Koninkrijksrelaties betrokken bij het opstellen van de veiligheidseisen voor de HSL-tunnel? Zo ja, waaruit bestaat deze betrokkenheid? Zo neen, waarom niet? </vraag>
      <vraag nummer="5">Waarom is er voor de HSL-tunnel geen veiligheidseffectrapportage verplicht? </vraag>
      <vraag nummer="6">Wat is er geregeld aan de veiligheidsinspectie nadat de HSL-tunnel eenmaal is gebouwd? Geldt dit ook voor andere tunnels in Nederland? </vraag>
      <vraag nummer="7">Wat vindt u van het idee van de gemeente Leiderdorp om voortaan ook voor bouwwerken (in dit geval tunnels) een gebruiksvergunning te laten afgeven? </vraag>
      <vraag nummer="8">Ziet u voordelen in de opstelling van een overkoepelende richtlijn voor de veiligheidseisen voor tunnels? </vraag>
      <noten afkomstig="vraag">
         <noot nummer="1" datum="2000-09-1" bron="Veiligheidseisen HSL-tunnel, VNG-magazine">Veiligheidseisen HSL-tunnel, VNG-magazine, 1 september 2000</noot>
         <noot nummer="2" datum="2000-08-19" bron="Veel tunnels, weinig visie, Elsevier">Veel tunnels, weinig visie, Elsevier, 19 augustus 2000</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Nee. Het is de verantwoordelijkheid van de opdrachtgever, vaak het Ministerie van Verkeer en Waterstaat, om veiligheidseisen voor tunnels op te leggen aan bouwers. Bij de aanleg van elke tunnel moet rekening worden gehouden met vele wettelijke voorschriften op grond van onder andere de Tracéwet, de bouwregelgeving, de Wet Vervoer Gevaarlijke Stoffen en de Arbeidsomstandighedenwet. De bouwregelgeving geeft aan de ontwerper en bouwer, in samenspraak met de gemeente, ruimte om maatwerk te leveren ten einde te voldoen aan de functionele eisen van het Bouwbesluit. Er zijn echter geen tunnels met eenzelfde ligging, functie, vorm en gebruik. Dit leidt ertoe dat in de praktijk discussie kan ontstaan tussen opdrachtgever en instanties, verantwoordelijk voor de toetsing van de bouwvergunningaanvraag, over de precieze toetsingscriteria. De vraag welke ongevals- en hulpverleningsscenario’s uitgangspunt zijn voor het bepalen van deze criteria is een onderdeel van deze discussie. Door de ministeries van BZK en VenW is eerder onderkend dat het vaststellen van eenduidige criteria en scenario’s een probleem is. Daarom is een gezamenlijk project opgestart dat zal leiden tot een landelijk beleidskader voor de veiligheid in tunnels, overkappingen en overkluizingen (project MAVIT, maatschappelijk aanvaardbaar veiligheidsniveau voor infrastructuur en transport). In de beleidsnota Rampenbestrijding 2000–2004 «De veiligheidsketen gesmeed», bent u hierover geïnformeerd. </antwoord>
      <antwoord nummer="3">Het ministerie van V&amp;W is als opdrachtgever en initiatiefnemer belast met het opstellen van de veiligheidseisen voor de HSL-tunnels. De gemeente is belast met de veiligheidseisen en het toezicht uit hoofde van de Woningwet. Immers, voor de bouw van een tunnel is een bouwvergunning noodzakelijk. Daarbij is de gemeente bevoegd gezag. De brandweer adviseert en inspecteert voor wat betreft brandveilige inrichting en gebruik. Aangezien de veiligheid van een tunnel nog tal van andere aspecten kent en nauw verweven is met het beoogd gebruik, is door de betrokken gemeenten, hulpverleningsdiensten en de projectorganisatie HSL het Beveiligingsconcept HSL-Zuid vastgesteld. Hierin staan alle veiligheidscriteria voor de HSL-Zuid vermeld, waaronder die voor de tunnels. Deze criteria zijn als functionele eisen in het contract tussen de projectorganisatie HSL-Zuid en de aannemer vastgelegd. De aannemer heeft de verantwoordelijkheid om te voldoen aan deze eisen en de kwaliteit van de uitvoering te borgen. De projectorganisatie HSL-Zuid controleert de uitvoering door de aannemer. De gemeente controleert of de uitvoering van het bouwwerk in overeenstemming is met de vergunning. Verder zal een overleg in het leven worden geroepen om na te gaan wanneer het vastgestelde beveiligingsconcept HSL-Zuid moet worden aangepast aan zich wijzigende omstandigheden, waaronder met name het verkeersgebruik. In dit overleg zullen vertegenwoordigers deelnemen van de betreffende gemeenten en de projectorganisatie HSL-Zuid. </antwoord>
      <antwoord nummer="4">Ja. Het ministerie van Binnenlandse Zaken en Koninkrijksrelaties heeft vanuit zijn systeemverantwoordelijkheid voor de rampenbestrijding een stimulerende, coördinerende en faciliterende rol gespeeld bij de totstandkoming van het beveiligingsconcept HSL-Zuid. Deze taak werd ook verlangd door de betrokken regionale brandweerorganisaties. </antwoord>
      <antwoord nummer="5">Een veiligheidseffectrapportage (VER) is niet bedoeld als een verplichting. Niettemin is de projectorganisatie verder gegaan dan de VER, met een concrete aanpak van analyses, inzichten en afspraken, waarmee ook feitelijk gestuurd wordt op de veiligheid. Voor de HSL-tunnel is een kwalitatieve risicoanalyse uitgevoerd, waarin alle bedreigingen van de veiligheid van de tunnel zijn geïdentificeerd (vgl. VER: quick-scan). Verder zijn in die fase ook relevante partijen uitgenodigd om deel te nemen aan de discussies over de veiligheid (vgl. VER: veiligheidsafspraken) en is in gezamenlijk overleg een Integraal Veiligheidsplan en een beveiligingsconcept vastgesteld (vgl. VER: beveiligingsconcept). Bovendien is een Safety Committee ingesteld, dat gevraagd en ongevraagd adviseert over het veiligheidshandelen van alle publieke en private partijen die bij de HSL betrokken zijn. </antwoord>
      <antwoord nummer="6">De operationele beheerder van de HSL (Infraprovider) dient minimaal eens per drie jaar het veiligheidsbewijs te herzien en aan de Staat, in dit geval vertegenwoordigd door de minister van V&amp;W, voor te leggen. De minister van V&amp;W heeft uitgebreide bevoegdheden om de praktijk van de veiligheidszorg te inspecteren. Het toezicht op het vervoer van gevaarlijke stoffen berust bij de RijksVerkeersInspectie (RVI). De railveiligheidstaken berusten sedert 1 juli van dit jaar bij de afdeling Spoorwegveiligheid van de taakorganisatie Railned voor wat betreft het NS-net, terwijl de railveiligheidstaken voor overige interlokale lijnen (tram, metro) bij de RVI berust. Daarnaast houdt de RVI in het bijzonder toezicht op taakonderdelen van Railned. Het besluit hiertoe is gepubliceerd in de Staatscourant, nr. 128. Daarnaast zijn de gemeenten belast met toezicht op de naleving van de door hen gestelde vergunningsvoorwaarden en met de voorbereiding van rampenbestrijding. Tevens kan de brandweer adviseren en inspecteren. Over de wijze van samenwerking tussen de Staat, de Infraprovider, de gemeenten en de hulpverleningsdiensten zullen nadere afspraken worden gemaakt. Voor de bestaande spoortunnels en autotunnels in ons land geldt dat de eigenaar c.q. de wegbeheerder (Rijk, provincie of gemeente) verantwoordelijk is voor de veiligheid. Toezicht op de veiligheid van het bouwwerk wordt gehouden door onder andere de gemeente (cq. Bouw- en woningtoezicht) voor wat betreft het veiligheidsniveau van het bouwwerk en de brandweer voor wat betreft het brandveilig gebruik. </antwoord>
      <antwoord nummer="7">In het algemeen is er ten aanzien van het toepassen van gebruiksvergunningen op rijksinfrastructuur voor de betrokken instanties nog niet de benodigde duidelijkheid. Naar dit vraagstuk zullen de ministeries van BZK en V&amp;W nader onderzoek laten verrichten. Het streven is om in het voorjaar van 2001 resultaten daaruit te hebben. Uitgangspunt is de verantwoordelijkheid van degene die belast is met het beheer en de exploitatie van tunnels. Deze dient ervoor zorg te dragen dat ook tijdens het gebruik de tunnel veilig is. Met het oog op die verantwoordelijkheid dienen de nodige waarborgen te worden getroffen. Deze monden uit in een stelsel van gebruiksregels, waaraan ook van de zijde van de gemeenten een bijdrage wordt geleverd. De inhoud die bedoeld is geregeld te worden in de gebruiksvergunning (zoals in Leiderdorp), kan onderdeel zijn van deze regels. Nadat deze zijn vastgesteld door de betrokken partijen, zijn de gebruiksregels een gegeven waaraan de beheerder zich heeft gebonden. In de praktijk worden deze regels tot nu toe per tunnel ontwikkeld. Teneinde het vorenstaande waar nodig en waar mogelijk te uniformeren, stellen wij ons voor om tezamen met de VNG en onze ambtgenoot van VROM in overleg te treden over de wijze waarop een sluitend stelsel van gebruiksregels kan worden ontworpen. </antwoord>
      <antwoord nummer="8">Voor een specifieke tunnel zijn de maatregelen en voorzieningen waarmee aan de veiligheidseisen kan worden voldaan, de verantwoordelijkheid van vele betrokken partijen, zoals initiatiefnemer, de ontwerper en de betrokken gemeente. In bepaalde opzichten kunnen er verbeteringen worden aangebracht in de besluitvorming en de veiligheidseisen ten aanzien van tunnels. In het eerdergenoemde project MAVIT zullen dan ook voorstellen worden gedaan in welke fasen van besluitvorming veiligheid aan bod moet komen en welke veiligheidsdoelstellingen van toepassing zijn. </antwoord>
      <noten afkomstig="antwoord"/>
   </antwoorden>
</kvr>
