<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de staatssecretaris van Volkshuisvesting, Ruimtelijke Ordening en Milieu en de minister van Volksgezondheid, Welzijn en Sport over vervuiling van het drinkwater door medicijnen. (Ingezonden 2 maart 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19886
</item>
         <item attribuut="Rubriek">Energie, water en grondstoffen (Watervoorziening) Gezondheidszorg (Geneesmiddelen) Milieu (Waterverontreiniging) Verkeer, vervoer en waterstaat (Overig)</item>
         <item attribuut="Trefwoorden">Drinkwater Geneesmiddelen Oppervlaktewater Waterverontreiniging</item>
         <item attribuut="Vindplaats">Kamervragen met antwoord 2003-2004, nr. 1187, Tweede Kamer</item>
         <item attribuut="Vraagnr_bij_indiening">2030409570</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2004-03-30</item>
         <item attribuut="Datum_indiening">2004-03-02</item>
         <item attribuut="Document-id">KVR19886</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2517" allpagenumbers="2517 2518" vetnummer="2030409570" code="0304tkkvr1187" lopendefooter="Tweede Kamer, vergaderjaar 2003–2004, Aanhangsel" filenaam="KVR19886" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1187" onderwerp="" indiendatum="2004-03-2">
         <vrager partij="D66" oorsprong="parlement">Van der Ham</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieu en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-03-30">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hoe beoordeelt u de uitspraken van het Rijksinstituut voor Integraal Zoetwaterbeheer en Afvalwaterbehandeling (RIZA) over de effecten van medicijnen op het oppervlaktewater? <voetnoot nummer="1"/>
      </vraag>
      <vraag nummer="2" voetnoot="2">Heeft u kennisgenomen van het artikel getiteld «De kostprijs van de waarheid in strijd met burgerrecht»? <voetnoot nummer="2"/>Ziet de regering de uitspraken in dit artikel over de drinkwaterkwaliteit in relatie tot de uitspraken die het RIZA heeft gedaan? </vraag>
      <vraag nummer="3" voetnoot="3">Kunt u bevestigen dat (a) ondanks uweerdere antwoorden drinkwaterbedrijven geen volledige openheid geven aan burgers over de samenstelling van het afgeleverde leidingwater (b) DZH, door de gevraagde garantie te weigeren, bevestigt dat het niet zeker is dat het afgeleverde leidingwater «veilig» is? Welke instantie dient de wettelijke waarborg verplichting na te komen? <voetnoot nummer="3"/>
      </vraag>
      <vraag nummer="4">Is het waar dat de wettelijke waarborgverplichting door de bewoording «nadelig kunnen zijn» voor de gezondheid aanzienlijk verder gaat dan het onomstotelijk wetenschappelijk bewijs van «nadelig zijn»? Kunt u bevestigen dat u vraag 3, door mij ingezonden op 1 mei 2003, onjuist heeft beantwoord? </vraag>
      <noten afkomstig="vraag">
         <noot nummer="1" datum="2004-02-26" bron="ANP">ANP, 26 februari 2004</noot>
         <noot nummer="2" datum="2004-01-13" bron="Financieel Dagblad">Financieel Dagblad, 13 januari 2004</noot>
         <noot nummer="3">Ondanks uwantwoord op vraag 12 (Aanhangsel-Handelingen nr. 135, vergaderjaar 2003–2004), heeft genoemde burger het gevraagde REWAB rapport – nu bijna 7 maanden na zijn verzoek – nog niet ontvangen. Ook heeft DZH hem de gevraagde wettelijke garantie geweigerd dat de stoffen in het door DZH afgeleverde leidingwater geen schade aan de gezondheid toebrengen of in de toekomst kunnen toebrengen</noot>
      </noten>
   </vragen>
   <antwoorden aantal="4">
      <antwoord nummer="1">De uitspraken van het RIZA hebben betrekking op het in oppervlaktewater terecht komen van resten van geneesmiddelen. Het voorkomen van geneesmiddelen in het milieu is niet nieuw. Kiwa heeft in 1999 oriënterende metingen uitgevoerd in oppervlaktewater en drinkwater. Met name in oppervlaktewater werden stoffen aangetroffen die aanleiding gaven tot nader onderzoek. Het RIVM heeft in opdracht van de VROM inspectie in 2002 een meetprogramma uitgevoerd in het kader van het project Monitoring en handhaving drinkwater. Daarbij heeft het RIVM een toxicologische limietwaarde afgeleid voor de geneesmiddelen die deel uitmaken van het meetprogramma. Tevens is een toxicologische limietwaarde bepaald voor vijf stoffen die door Kiwa zijn aangetroffen in drinkwater. De resultaten van het RIVM-onderzoek geven aan dat geneesmiddelen incidenteel in drinkwater worden aangetroffen in concentraties tot enkele tientallen nanogrammen per liter. Deze hoeveelheden liggen een factor 1000 lager dan de afgeleide (voorlopige) toxicologische limietwaarden voor drinkwater. Hieruit concludeert het RIVM op basis van de beschikbare informatie dat het risico voor de consument verwaarloosbaar is. </antwoord>
      <antwoord nummer="2">Ik heb kennis genomen van het artikel. Ik zie geen directe relatie tussen de uitspraken van het RIZA, die uitsluitend betrekking hebben op het voorkomen van geneesmiddelen in het oppervlaktewater, en het artikel. De strekking van het artikel en daarin gedane uitspraken met betrekking tot het informeren van de Tweede Kamer en de genoemde wettelijke garantieplicht onderschrijf ik niet. Zie hiervoor ook mijn antwoord op vraag 3. </antwoord>
      <antwoord nummer="3">Voor beide onderdelen geldt dat ik dit niet kan bevestigen. Zoals ik reeds in antwoord op eerdere vragen heb aangegeven wordt drinkwater op basis van meetprogramma’s intensief op vele stoffen en micro-organismen gecontroleerd (Aanhangsel Handelingen nr. 1350, vergaderjaar 2002–2003). De resultaten hiervan zijn openbaar: artikel 25 van het Waterleidingbesluit bepaalt dat de gegevens van de meetprogramma’s binnen vier weken nadat deze bekend zijn geworden voor een ieder toegankelijk zijn. Voor zover mij bekend heeft de betreffende burger de gegevens van de meetprogramma’s ontvangen dan wel in kunnen zien. Naast bovengenoemde metingen worden voorts uitgebreide meetprogramma’s uitgevoerd met betrekking tot de kwaliteit van het grond- en oppervlaktewater dat voor de drinkwaterbereiding wordt gebruikt. Met betrekking tot de aan DZH gevraagde garantie dat de stoffen in het geleverde water nu en in de toekomst geen schade voor de volksgezondheid opleveren en de in uwvraag genoemde wettelijke waarborgverplichting het volgende. Op grond van artikel 4 van de Waterleidingwet is de eigenaar van een waterleidingbedrijf gehouden zorg te dragen, dat de levering van deugdelijk leidingwater aan de verbruikers in zijn distributiegebied gewaarborgd is in zodanige hoeveelheden en onder zodanige druk als het belang der volksgezondheid vereist. Nadere uitwerking hiervan is gegeven in het Waterleidingbesluit. Op grond van artikel 4 van het Waterleidingbesluit mag leidingwater geen stoffen bevatten in concentraties die schadelijk kunnen zijn voor de volksgezondheid. Of sprake kan zijn van schade voor de volksgezondheid is dus afhankelijk van de concentratie waarin stoffen in leidingwater voorkomen, en niet van de aanwezigheid van stoffen op zich. Het geven van de garantie dat leidingwater nooit stoffen zal bevatten die schadelijk kunnen zijn voor de volksgezondheid is dus niet aan de orde. Een dergelijke garantie is ook niet reëel en geldt evenmin voor voedingsmiddelen. Uit de rapportage van de VROM Inspectie over de kwaliteit van het drinkwater in Nederland over 2001 en 2002 blijkt dat de kwaliteit van het drinkwater evenals in voorgaande jaren goed is. Incidenteel komen normoverschrijdingen voor. Deze brengen echter gelet op de concentratie, de aard van de stof en/of de duur van overschrijding geen gevaar voor de volksgezondheid met zich mee. Niettemin worden door de waterleidingbedrijven in overleg met de VROM Inspectie maatregelen genomen om dergelijke incidentele normoverschrijdingen te voorkomen. </antwoord>
      <antwoord nummer="4">Zoals aangegeven in het antwoord op vraag 3 is het schadelijk kunnen zijn voor de volksgezondheid afhankelijk van de aard en concentratie van stoffen in het leidingwater en niet van de aanwezigheid van stoffen als zodanig. Met betrekking tot de bewoording «nadelig kunnen zijn» het volgende. Uitgangspunt is dat eventuele schade aan de volksgezondheid wordt voorkomen. Indien op voorhand aannemelijk is dat sprake is van nadelige gevolgen worden direct maatregelen genomen gericht op de bescherming van de volksgezondheid. Indien naar het oordeel van de ter plaatse bevoegde inspecteur van het staatstoezicht op de volksgezondheid nadelige gevolgen kan opleveren voor de volksgezondheid kan de inspecteur de levering verbieden of slechts toestaan voor gebruik in door hem aangegeven gevallen. Waarborging van de kwaliteit van drinkwater vindt plaats door controle op de grondstof die als bron voor de productie van leidingwater wordt gebruikt, de zuivering en de controle op het te leveren water door middel van de eerder genoemde meetprogramma’s. De wijze waarop dit plaatsvindt en de resultaten van de meetprogramma’s, weergegeven in de jaarlijkse rapportages over de kwaliteit van drinkwater in Nederland, geven mij voldoende vertrouwen dat de kwaliteit van leidingwater goed geborgd is. Op het tweede deel van deze vraag is het antwoord: nee. </antwoord>
      <noten afkomstig="antwoord"/>
   </antwoorden>
</kvr>
