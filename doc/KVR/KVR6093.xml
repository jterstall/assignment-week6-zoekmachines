<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leers (CDA) en Blaauw (VVD) over schadeclaims met betrekking tot de Golfoorlog. (Ingezonden 13 november 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6093
</item>
         <item attribuut="Rubriek">Burgerlijk recht en burgerlijk procesrecht (Internationaal privaatrecht) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Irak Oorlogen Schadevergoeding</item>
         <item attribuut="Vindplaats">Kamervragen met antwoord 1997-1998, nr. 364, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">Leers</persoon>
            <persoon partij="VVD">Blaauw</persoon>
         </item>
         <item attribuut="Datum_reaktie">1997-12-01</item>
         <item attribuut="Datum_indiening">1997-11-13</item>
         <item attribuut="Document-id">KVR6093</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="743" allpagenumbers="743 744" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6093" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="364" onderwerp="" indiendatum="1997-11-13">
         <vrager partij="CDA" oorsprong="parlement">Leers</vrager>
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1997-12-1">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is u bekend dat de afhandeling van de schadeclaims betrekking hebbende op de Golfoorlog moeizaam verloopt? </vraag>
      <vraag nummer="2">Kunt u inzicht geven in de grootte van het VN-compensatiefonds voor zogenaamde Irak-claims en de toereikendheid van dit fonds? </vraag>
      <vraag nummer="3">Hoe staat het met de afhandeling van deze claims van particulieren en bedrijven in het algemeen en Nederlandse in het bijzonder? </vraag>
      <vraag nummer="4">Worden diegenen die rechtstreeks bij de United Nations Compensation Commission (UNCC) informeren naar de stand van zaken van hun eigen claim verwezen naar de verantwoordelijke instantie in hun eigen land? </vraag>
      <vraag nummer="5">Krijgt een Nederlands bedrijf wanneer dat zich wendt tot die verantwoordelijke instantie, in casu de Dienst Juridische Zaken afdeling Civiel Recht van het ministerie van Buitenlandse Zaken, het standaardantwoord dat deze niet informeert bij de UNCC, omdat dit vertraging zou geven bij de afhandeling van de claims? </vraag>
      <vraag nummer="6">In hoeverre heeft het ministerie van Buitenlandse Zaken direct ingang bij activiteiten van de UNCC, of heeft men slechts contact via zogenaamde standaardbrieven? In hoeverre voelt het ministerie van Buitenlandse Zaken zich direct betrokken bij het afhandelen van claims van het bedrijfsleven, of kiest men hier voor een neutrale houding? </vraag>
      <vraag nummer="7">Wat zijn de mogelijkheden tot het verstrekken van voorschotten aan claim-gerechtigde bedrijven die in ernstige problemen komen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Nee. De afhandeling van de schadeclaims betrekking hebbende op de Golfoorlog vordert gestaag. De A-, B- en C-claims (claims van particulieren) zijn als eerste behandeld. Inmiddels is de United Nations Compensation Commission (UNCC) begonnen met het behandelen van de claims in de categorieën D, E en F (bedrijven en overheden). Terzake van de afhandeling van de onderhavige claims moge worden verwezen naar het artikel «The United Nations Compensation Commission – Developments since October 1992» in The American Journal of International Law, vol. 89, nr. 2, 1995. </antwoord>
      <antwoord nummer="2">Inkomsten in het compensatiefonds voor Irak-claims zijn het gevolg van de implementatie van een drietal resoluties van de Veiligheidsraad. Per 15 november 1997 waren de volgende bedragen ontvangen: Op basis van resolutie 778: USD 82 605 000 Op basis van resolutie 986: USD 644 941 900 Op basis van resolutie 1111: USD 362 994 000 Met resolutie 986 (1995) kwam het «food-for-oil»-programma voor Irak tot stand, waaronder gedurende 180 dagen olie mag worden verkocht voor een maximum bedrag van USD 2 mrd. Van de jaarlijkse olieopbrengsten onder dit programma komt maximaal 30% beschikbaar voor het Compensation Fund. Onder de 2e fase van dit programma, dat met resolutie 1111 (1997) werd verlengd, komen nog steeds olie-opbrengsten binnen. De UNCC verwacht dat de totale inkomsten op basis van de resolutie 1111 vergelijkbaar zullen zijn met de inkomsten op basis van resolutie 986. Resolutie 1111 loopt per 5 december 1997 af, en komt dan (wederom) voor verlenging in aanmerking. De vraag naar de toereikendheid van het fonds is slechts te beantwoorden in de functie van deze verlenging. Tot op heden zijn in principe claims ter waarde van meer dan 8 miljard USD goedgekeurd; verlenging is derhalve noodzakelijk om de daadwerkelijke uitbetaling van goedgekeurde claims veilig te stellen. </antwoord>
      <antwoord nummer="3">Op 8 oktober j.l. maakte de VN bekend dat de UNCC een bedrag van bijna USD 569 mln. beschikbaar heeft gesteld aan 75 regeringen en drie internationale organisaties t.b.v. een eerste betaling van USD 2 500 aan 228 575 indieners van A- en C-claims. Op 12 maart j.l. stelde de UNCC reeds een bedrag van USD 144 mln. aan 63 regeringen en één internationale organisatie beschikbaar voor de uitbetaling van een eerste termijn aan 57 636 indieners van A- en C-claims. Eind 1995 kwam reeds een bedrag van USD 13,5 mln. beschikbaar voor uitbetaling aan indieners van B-claims. In totaal werden van Nederlandse kant 149 A-claims en 107 C-claims ingediend. In juni van dit jaar ontving een eerste groep van 125 claimanten uit de A-categorie een (eerste) bedrag van USD 2 500,–. Op dit moment wordt aan een tweede groep van 12 claimanten uit de A-categorie en 5 claimanten uit de C-categorie een zelfde bedrag uitbetaald. Met de behandeling van claims van 117 Nederlandse bedrijven heeft de Commissie recent een begin gemaakt. </antwoord>
      <antwoord nummer="4">Ja. </antwoord>
      <antwoord nummer="5">Nee. Aan indieners van claims wordt zoveel mogelijk informatie verschaft. Aan verzoeken om bij de UNCC aan te dringen op een spoedige behandeling van een bepaalde claim kan evenwel geen gevolg worden gegeven, omdat alle ingediende claims binnen de in behandeling zijnde categorieën claims door de UNCC principieel als gelijkwaardig worden beschouwd. Verzoeken om een prioritaire behandeling zijn tegen deze achtergrond niet effectief. </antwoord>
      <antwoord nummer="6">Via de Nederlandse Permanente Vertegenwoordiger bij de VN te Genève heeft het ministerie een directe ingang tot de activiteiten van de UNCC. Het ministerie voelt zich zeer direct betrokken bij de afhandeling van claims van zowel particulieren als bedrijven. Het zet zich in voor een eerlijke en spoedige afhandeling van alle claims. Het ministerie heeft veel vertrouwen in het functioneren van de UNCC en tracht deze Commissie niet met deze – overigens begrijpelijke zorgen – van de indieners van claims over een spoedige afwikkeling te belasten waar dit een averechts effect op de afwikkeling van de Nederlandse claims zou bewerkstelligen. </antwoord>
      <antwoord nummer="7">Voor schade die bij bedrijven kan ontstaan als gevolg van sanctiemaatregelen die door de Veiligheidsraad van de VN zijn getroffen zijn in beginsel noch de VN-organisatie, noch de VN-lidstaten aansprakelijk. Lidstaten van de Verenigde Naties bieden in het algemeen geen compensatie voor dergelijke verliezen omdat sanctiemaatregelen, die immers doorgaans zullen volgen op een aanhoudend gespannen politieke situatie, als een redelijkerwijs voorzienbaar ondernemingsrisico worden beschouwd. Het VN Compensation Fund voor Irak vormt in dezen geen uitzondering. Door de herstelbetalingen die door de Iraakse overheid in het fonds worden gestort, worden bedrijven in staat gesteld om toch compensatie te verkrijgen voor schade die direkt het gevolg is van de inval van Irak in Koeweit. Indien een bedrijf in ernstige moeilijkheden verkeert in verband met een vordering op een Iraakse afnemer die onbetaald is gebleven, is de oorzaak hiervoor gelegen in de risico’s die het bedrijf destijds in een gespannen politieke situatie heeft aanvaard en niet in de wijze van behandeling van claims onder het VN Compensation Fund. De Nederlandse Staat verstrekt op grond van deze overwegingen geen voorschotten. Er worden slechts vergoedingen uitbetaald indien en nadat de UNCC een claim heeft gehonoreerd. </antwoord>
      <noten afkomstig="antwoord"/>
   </antwoorden>
</kvr>
