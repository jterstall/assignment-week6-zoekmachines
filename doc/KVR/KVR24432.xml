<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Jan de Vries en Van Hijum (beiden CDA) aan de ministers van Verkeer en Waterstaat en van Binnenlandse Zaken en Koninkrijksrelaties over de beloning van een adviseur van het ministerie van Verkeer en Waterstaat. (Ingezonden 3 november 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24432
</item>
         <item attribuut="Inhoud">Vragen over de hoge vergoeding voor de adviseur bij het ministerie van Verkeer en Waterstaat, de heer Smits, in relatie tot de taakstelling van het kabinet tot het verlagen van de kosten die samenhangen met de inhuur van externen.</item>
         <item attribuut="Rubriek">Inkomen en rechtspositie (Loontoeslagen) Staats- en bestuursrecht (Ministeries)</item>
         <item attribuut="Trefwoorden">Organisatie- en adviesbureaus Vacatiegelden Verkeer en Waterstaat (ministerie)</item>
         <item attribuut="Vindplaats">Kamervragen met antwoord 2005-2006, nr. 466, Tweede Kamer</item>
         <item attribuut="Vraagnr_bij_indiening">2050602500</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Jan de Vries</persoon>
            <persoon partij="CDA">Van Hijum</persoon>
         </item>
         <item attribuut="Datum_reaktie">2005-12-01</item>
         <item attribuut="Datum_indiening">2005-11-03</item>
         <item attribuut="Document-id">KVR24432</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="995" allpagenumbers="995 996" vetnummer="2050602500" code="0506tkkvr466" lopendefooter="Tweede Kamer, vergaderjaar 2005–2006, Aanhangsel" filenaam="KVR24432" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="466" onderwerp="" indiendatum="3november 2005">
         <vrager partij="CDA" oorsprong="parlement">Jan de Vries</vrager>
         <vrager partij="CDA" oorsprong="parlement">Van Hijum</vrager>
         <vraagt-aan>de ministers van Verkeer en Waterstaat en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-12-1">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Heeft het ministerie van Verkeer en Waterstaat via het adviesbureau Arthur D. Little de heer Smits ingehuurd als adviseur? </vraag>
      <vraag nummer="2">Bedroeg de overeengekomen vergoeding 300.000 Euro? Hoeveel manuren stonden hier tegenover? Werden deze uren alleen uitgevoerd door de heer Smits en acht u in dat licht de beloning voor zijn werkzaamheden proportioneel? </vraag>
      <vraag nummer="3">Hoe verhoudt een dergelijke vergoeding zich tot de taakstelling van het kabinet tot het verlagen van de kosten die samenhangen met de inhuur van externen? Hoe bewaakt het kabinet dat bij de inhuur van externen er sprake is van een redelijke verhouding tussen prijs, kwaliteit en omvang van de werkzaamheden die passen in de aanwending van publieke middelen? </vraag>
      <vraag nummer="4">Ziet u een principieel verschil in het beleid voor de beloning van leden van adviesorganen en commissies en de inhuur van externe adviseurs? Hoe voorkomt het kabinet dat door de inhuur van externe adviseurs de regels voor de beloning van leden van adviesorganen en commissies worden omzeild? </vraag>
      <vraag nummer="5" voetnoot="1">Acht u het wenselijk dat een oud-topambtenaar door het ministerie waar hij indertijd werkzaam was <voetnoot nummer="1"/>wordt ingehuurd als adviseur? Zijn er hiervan meer voorbeelden? Zo ja, welke? </vraag>
      <vraag nummer="6">Heeft de heer Smits een deel van zijn advieswerkzaamheden gecombineerd met zijn functie als president-directeur bij het Havenbedrijf Rotterdam NV? Heeft u als opdrachtgever van de heer Smits daarmee ingestemd? Hoe beoordeelt u deze combinatie in het licht van de noodzakelijke onafhankelijke relatie tussen het ministerie van Verkeer en Waterstaat en het Havenbedrijf Rotterdam NV? Hoe beoordeelt u deze combinatie in het licht van de voorgenomen deelneming van het Rijk in het Havenbedrijf Rotterdam NV? </vraag>
      <noten afkomstig="vraag">
         <noot nummer="1">De heer Smits was eerder secretaris-generaal van het ministerie van Verkeer en Waterstaat</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. Voor de opdracht aan adviesbureau Arthur D. Little voor de specifieke inzet van de heer Smits bedroeg de aanneemsom € 300.000. Hierbij is uitgegaan van een raming van het aantal te besteden uren van circa 570 uren in een periode van circa een half jaar. Het samenvoegen van delen van 7 instellingen – publiek en privaat – tot één Delta-instituut is een zeer complexe opdracht. De inschakeling van een zeer zware consultant die beschikt over de benodigde kennis, kunde en ervaring is daarbij onmisbaar. De heer Smits beschikt in hoge mate over de vereiste procesmatige, bestuurlijke en inhoudelijke deskundigheid; bovendien, en dat was uitermate belangrijk, genoot hij het vertrouwen van alle betrokken partijen. Het door adviesbureau Arthur D. Little gehanteerde tarief van de directeur van € 5000 per dag is zeer fors, maar is gezien de complexiteit van de opdracht te billijken. </antwoord>
      <antwoord nummer="3">Ministeries hebben inmiddels in het kader van het project «Meer Focus op Externe inhuur» (een actielijn uit het Programma Andere Overheid) maatregelen genomen om de kosten van de inhuur van externen te beheersen. Zo zijn onder meer eenduidige definities afgesproken wat onder externe inhuur wordt verstaan en hebben de ministeries hun administraties in lijn met deze definities gebracht. Op deze wijze kan het kabinet in het Sociaal Jaarverslag 2005 eenduidig rapporteren over de omvang van de uitgaven van externe inhuur. Voor wat betreft de vraag naar de overwegingen die een rol hebben gespeeld bij de vergoeding van dhr. Smits, verwijs ik u naar het antwoord op vraag 2. </antwoord>
      <antwoord nummer="4">Als het gaat om commissies zijn er twee regelingen waarin algemene regels worden gesteld over de beloning van commissies. Voor adviescolleges in de zin van de Kaderwet adviescolleges geldt het Vergoedingenbesluit adviescolleges. Voor leden van commissies die bij of krachtens wet, bij koninklijk besluit of bij ministerieel besluit zijn ingesteld, geldt het Vacatiegeldenbesluit 1988. Beide algemene maatregelen van bestuur voorzien in de mogelijkheid de leden hetzij een vergadervergoeding, hetzij een vaste vergoeding toe te kennen. De meeste personen die lid zijn van commissies ontvangen een vergoeding op basis van deze twee regelingen. Het betreft hier over het algemeen personen die op persoonlijke titel zitting nemen in een commissie op basis van een specifieke deskundigheid. In een aantal gevallen komt het voor dat een lid of voorzitter van een commissie extern worden ingehuurd via een adviesbureau en/of tegen marktconforme tarieven (gezien de specifieke deskundigheid die benodigd is voor het uit te brengen advies). Hierover is in de Ministerraad naar aanleiding van de onlangs gehouden inventarisatie van commissies afgesproken dat commissieleden in principe een vergoeding ontvangen volgens het vacatiegeldenbesluit of vergoedingenbesluit en dat er een algemene bepaling komt voor afwijkingen van het vergoedingen-/-vacatiegeldenbesluit, waarin departementen alleen gemotiveerd mogen afwijken van het vergoedingenbesluit/vacatiegelden- besluit en zij daarin transparant zijn (onder andere een geldige motivering; instemming van de vakminister, melden in de ministerraad). </antwoord>
      <antwoord nummer="5">Het is niet uitgesloten dat een oud-topambtenaar later wordt ingehuurd als adviseur. Hiervoor zijn duidelijke regels gesteld. Deze zijn te vinden in een circulaire van het ministerie van BZK met spelregels voor het inhuren van externen die ambtenaar zijn geweest. Een oud-ambtenaar moet minimaal 2 jaar uit dienst zijn voordat hij ingehuurd mag worden door zijn voormalige werkgever. Inhuur binnen een periode van 2 jaar wordt een zogenaamde draaideurconstructie genoemd. Een uitzondering op deze regel is dat een oud-ambtenaar wel binnen 2 jaar mag worden ingehuurd als dat onderdeel uitmaakt van een afspraak om de overstap naar een nieuwe functie c.q. het starten van een eigen bedrijf te vergemakkelijken. Deze maatregel is genomen om tegen te gaan dat een medewerker aan wie ontslag is verleend binnen korte termijn wordt ingehuurd tegen een hoge vergoeding en om de schijn van elke vorm van belangenverstrengeling te vermijden. Het kabinet acht de zogenaamde draaideurconstructie een gevaar voor het integer functioneren van de rijksoverheid. Deze regels beperken zich niet tot het ministerie van Verkeer en Waterstaat en gelden voor alle ambtenaren, dus ook voor de ambtelijk top. De heer Smits was van 1988 tot 1992 Secretaris-Generaal van het ministerie van Verkeer en Waterstaat. Tijdens zijn werkzaamheden voor de vorming van het Delta-instituut was hij langer dan 2 jaar uit dienst bij Verkeer en Waterstaat. Dat betekent dat er in dit geval geen sprake is geweest van een draaideurconstructie. Rijksdienstbreed bestaan sinds enige tijd strakkere regels voor inhuur (onderdeel van het project Andere Overheid). Deze regels houden voor het ministerie van Verkeer en Waterstaat onder meer in dat inhuur (betreffende interimmanagement, organisatie- en formatieadvies, beleidsadvies en communicatieadvies) alleen nog plaatsvindt na goedkeuring van de Directeur-Generaal van het betreffende onderdeel. Daar vindt een toets plaats waarbij ook gelet wordt op de regels rondom inhuur van oud-ambtenaren. Binnen V&amp;W wordt momenteel nog een oud-topambtenaar ingehuurd. Het betreft de oud plv. Directeur-Generaal van het Directoraat-Generaal Personenvervoer die wordt ingehuurd via Boer en Croon. Betrokkene is weliswaar binnen 2 jaar na zijn ontslag ingehuurd, maar in dit geval is gebruik gemaakt van de uitzonderingsclausule in de regels rond draaideurconstructies. Met betrokkene zijn afspraken over inhuur gemaakt om voor hem het opstarten van een eigen bedrijf te vergemakkelijken. Ik wil nog nadrukkelijk opmerken dat betrokkene in de inhuursituatie andere werkzaamheden dan voorheen verricht, in een andere organisatieonderdeel. Het betreft werkzaamheden waarvoor al was beslist dat zij op inhuurbasis zouden worden verricht. Er is derhalve gehandeld binnen de geldende regels. </antwoord>
      <antwoord nummer="6">Ja, een deel van het advieswerk heeft de heer Smits uitgevoerd naast zijn werkzaamheden als president-directeur van het Havenbedrijf Rotterdam. In een gesprek met mijn ministerie heeft de heer Smits de verzekering gegeven dat de opdracht waar hij reeds mee bezig was niet in het gedrang zou komen. Mijns inziens is er geen verband tussen (de oprichting van) het Delta-instituut en de voorgenomen deelneming van het Rijk in het Havenbedrijf Rotterdam NV. De onafhankelijke relatie tussen het ministerie van Verkeer en Waterstaat en het Havenbedrijf Rotterdam komt hiermee dan ook niet onder druk te staan. </antwoord>
      <noten afkomstig="antwoord"/>
   </antwoorden>
</kvr>
