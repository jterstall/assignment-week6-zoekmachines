<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="16">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Aanvullende vragen van de leden Van Heemst (PvdA) en Van Middelkoop (GPV) over de sekte-achtige beweging Tvind (Ingezonden 23 februari 1995); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1191
</item>
         <item attribuut="Rubriek">Criminaliteit en openbare orde (Fraude)</item>
         <item attribuut="Trefwoorden">Fraude Godsdienstige sekten</item>
         <item attribuut="Vindplaats">Kamervragen met antwoord 1994-1995, nr. 556, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1995-03-21</item>
         <item attribuut="Datum_indiening">1995-02-23</item>
         <item attribuut="Document-id">KVR1191</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1133" allpagenumbers="1133 1134 1135" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="556" onderwerp="" indiendatum="1995-02-23">
         <vrager partij="PvdA" oorsprong="parlement">Van Heemst</vrager>
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="1995-03-21">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister voor Ontwikkelingssamenwerking en de staatssecretarissen van Financie¨n, Sociale Zaken en Werkgelegenheid en Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="16">
      <vraag nummer="1" voetnoot="1">Kent u de berichten <voetnoot nummer="1"/>over de vereniging Humana, die als onderdeel van de sekte-achtige beweging Tvind zich in meer dan honderd Nederlandse gemeenten bezighoudt met het inzamelen van tweedehands kleding ten behoeve van projecten in Derde Wereldlanden? </vraag>
      <vraag nummer="2">Is of wordt in Denemarken een onderzoek gestart naar de financie¨le handel en wandel van Tvind? Wat is de aard van dat onderzoek? </vraag>
      <vraag nummer="3" voetnoot="2">Is het een bestaande praktijk, dat voor de financiering van de «opleiding» aan een van de Tvind-scholen (waarvoor «studenten» een bedrag van 5.000 tot 10.000 gulden op tafel moeten leggen) ook kinderbijslag wordt aangewend? Zo ja, wat is uw oordeel over deze constructie? <voetnoot nummer="2"/>
      </vraag>
      <vraag nummer="4" voetnoot="3">Kunt u een reactie geven op elk van de volgende uitlatingen van de woordvoerder van het Centraal Bureau Fondsenwerving (CBF) over Humana: «we kunnen wel gaan publiceren dat er met die acties wordt gerotzooid, maar nu verdwijnt de kleding tenminste uit ons afval» en dat het ministerie van Volksgezondheid, Welzijn en Sport is gewaarschuwd voor de «wel heel grote economische machtsblokken»? <voetnoot nummer="3"/>Waartoe heeft deze waarschuwing geleid? </vraag>
      <vraag nummer="5">Krijgen Nederlandse scholen met een zekere regelmaat materiaal zoals folders van de Tvind-«scholen» toegestuurd? Zo ja, wordt dit materiaal ook daadwerkelijk aan leerlingen en studenten beschikbaar gesteld? Gelden hier richtlijnen ter beoordeling van de aard van de instelling van wie het materiaal afkomstig is? </vraag>
      <vraag nummer="6">Hoe en waar kan de schoolleiding informatie natrekken als zij zich een oordeel wil vormen over dergelijke brochures en folders? </vraag>
      <vraag nummer="7">Wat is uw oordeel over de zinsnede in een aantal folders dat de diploma’s nog niet erkend zijn («do not yet conform so far»), maar in de praktijk wel als zodanig gelden («recognised in practice»)? Wat houden deze kwalificaties in Nederland daadwerkelijk in? </vraag>
      <vraag nummer="8" voetnoot="4">Welk acties zijn ondernomen naar aanleiding van de volgende twee punten die de toenmalige minister van Welzijn, Volksgezondheid en Cultuur heeft genoemd in de antwoorden op eerdere vragen over de activiteiten van Humana: – het CBF zou de aanvullende eis kunnen stellen van publieke verantwoording van de in het buitenland gevestigde moederorganisatie bij de beoordeling van een in Nederland actieve liefdadigheidsorganisatie met een internationale achtergrond en – verder zou als aanvullende eis gesteld kunnen worden dat Nederlandse instellingen in Nederland woonachtige bestuurders moeten hebben? <voetnoot nummer="4"/>Waartoe hebben deze acties geleid? </vraag>
      <vraag nummer="9" voetnoot="5 6 7">Hoe verhoudt het nadere antwoord op de in vraag 6 genoemde vragen <voetnoot nummer="5"/>en met name de in de noot geciteerde bewering <voetnoot nummer="6"/>zich tot de conclusies uit het rapport van het CBF dd juni 1994 over «Humana International», dat een financieel inzicht per project en een specificatie van het totaalbedrag aan hulpverlening ontbreekt, dat enig inzicht in de financie¨le resultaten van de economische activiteiten van DAPP <voetnoot nummer="7"/>Afrika niet is verkregen en dat het CBF bedenkingen heeft tegen het vormen van economische machtsposities in ontwikkelings- landen? </vraag>
      <vraag nummer="10">Is er sprake van belangenver- strengeling tussen medewerkers van de Tvindgroep en een van de bedrijven die door Humana ingezamelde kleding inkoopt, te weten Textile Transformation Trading BV te Amsterdam? Heeft hiernaar onderzoek plaatsgevonden? Zo ja, met welke uitkomst? Zo neen, kan dat worden ingesteld? </vraag>
      <vraag nummer="11">Wat is de aard van de economische machtsposities van het Tvind-concern in Derde Wereldlanden? Zijn er projecten aan deze landen overgedragen of is er nog steeds sprake van vage voornemens? Hoe luidt het oordeel vanuit het beleid inzake ontwikkelingssamenwerking over deze machtsposities? </vraag>
      <vraag nummer="12">Is te achterhalen of de initiatiefnemers van Tvind zich bedienen van valse namen en wat daarvan de achtergrond is? Zo ja, welke conclusie is hieruit te trekken? </vraag>
      <vraag nummer="13">Kan vanuit Nederland worden bevorderd, dat (nader) internationaal onderzoek wordt gedaan naar de betrouwbaarheid van deze initiatiefnemers, de financie¨le bedrijfsmatige constructies waarvan zij en het Tvind-concern zich bedienen en de mate waarin met deze constructies fiscale regelgeving wordt ontdoken en/of ontweken en/of zwart geld wordt witgewassen? </vraag>
      <vraag nummer="14">Worden in Europees verband richtlijnen opgesteld om de activiteiten met betrekking tot fondsenwerving door internationale organisaties op uniforme wijze controleerbaar en toetsbaar te maken? Bent u bereid hiertoe zonodig aanvullende initiatieven te ondernemen? </vraag>
      <vraag nummer="15">Hoe wordt in Nederland beoordeeld of instellingen die jongeren werven voor werk in Derde Wereldlanden kwalitatief verantwoorde opleidingen en trainingen verzorgen? Zijn hiervoor aanvullende voorzieningen nodig? </vraag>
      <vraag nummer="16">Welk oordeel is te geven over de opleidingen die vanuit Tvind worden verzorgd, gegeven ondermeer het ontbreken van eisen ten aanzien van de vooropleiding van de «studenten» en de aard van de uit te voeren projecten, zoals bijvoorbeeld het geven van gezondheidsvoorlichting in de Derde Wereld? </vraag>
      <noten afkomstig="vraag">
         <noot nummer="1" datum="1995-02-18" bron="Zie het Rotterdams Dagblad">Zie het Rotterdams Dagblad, 18 februari 1995</noot>
         <noot nummer="2" titel="other solutions">Bij de berekening van de financiering van de opleidingskosten wordt op het desbetreffende formulier een rubriek opgevoerd voor «other solutions», waaronder de kinderbijslag kan worden ingevuld</noot>
         <noot nummer="3" datum="1995-01-30" bron="Zie het Rotterdams Dagblad">Zie het Rotterdams Dagblad, 30 januari 1995</noot>
         <noot nummer="4">Zie de antwoorden dd 27 januari 1993, Aanhangsel Handelingen nr. 316, Vergaderjaar 1992–1993</noot>
         <noot nummer="5" documenttype="Kamervragen" documentnummer="49" documentjaargang="1994-1995">Aanhangsel Handelingen, nr. 49, vergaderjaar 1994–1995.</noot>
         <noot nummer="6" titel="Negatieve berichten (over Humana) zullen evenwel blijven circuleren omdat het een vorm van bedrijfsmatige aanpak van ontwikkelingswerk betreft die blijkbaar niet iedereen aanspreekt en menigmaal botst met de idee¨le doelstelling van de betrokkenen en van buitenstaanders">«Negatieve berichten (over Humana) zullen evenwel blijven circuleren omdat het een vorm van bedrijfsmatige aanpak van ontwikkelingswerk betreft die blijkbaar niet iedereen aanspreekt en menigmaal botst met de idee¨le doelstelling van de betrokkenen en van buitenstaanders»</noot>
         <noot nummer="7">DAPP = Development Aid from People to People</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Van Heemst, ingezonden 2 februari 1995. </toelichting>
   <antwoorden aantal="16">
      <antwoord nummer="1">Ja. </antwoord>
      <antwoord nummer="2">Er is of wordt, voor zover bekend, geen onderzoek gestart naar de algehele financie¨le handel en wandel van Tvind. Wel voert de Deense rekenkamer (Rigsrevisionen), in opdracht van het Ministerie van Onderwijs in Denemarken, een onderzoek uit naar het gebruik van Deense rijksgelden door de zes Tvind volkshogescholen. </antwoord>
      <antwoord nummer="3">Om voor kinderbijslag in aanmerking te komen voor een kind van 16 jaar of ouder dient een schoolverklaring te worden overgelegd waaruit blijkt dat het kind ten minste 19 lesuren per week besteedt aan het volgen van onderwijs of een beroepsopleiding. Wanneer een districtskantoor van de Sociale Verzekeringsbank (SVB) een schoolverklaring voorgelegd krijgt, afgegeven door een onbekende school, wordt doorgaans het hoofdkantoor van de SVB om advies gevraagd. Er zijn aan het hoofdkantoor van de SVB geen adviezen gevraagd over schoolverklaringen van Tvind-scholen. De SVB kon mij hierover dan ook niet nader informeren. Hieruit kan worden afgeleid, dat het zeker niet veelvuldig voorkomt dat kinderbijslag wordt verstrekt ten behoeve van kinderen die een studie of opleiding aan e´e´n van deze scholen volgen. Het is echter niet uitgesloten dat in een incidenteel geval door een districtskantoor wel kinderbijslag is toegekend. </antwoord>
      <antwoord nummer="4">De door u bedoelde uitlatingen van een medewerker van het Centraal Bureau Fondsenwerving (CBF) over Humana zijn in het kranteartikel door de journaliste uit een bredere context gehaald. Ik verwijs u daarom naar het officie¨le standpunt van het CBF, zoals dat verwoord is in Mededelingen, november 1993, Kleding inzamelingen 1993 en Rapport Humana International, door het CBF, juni 1994. Het CBF komt onder meer tot de volgende beoordeling van Humana. Het CBF beoordeelt bestuur, beleid, activiteiten en verslaggeving positief. Op papier heeft het CBF geen onregelmatigheden kunnen ontdekken. Wel heeft het CBF bedenkingen tegen het vormen van economische machtsposities in ontwikkelingslanden. Deze bedenkingen van het CBF moeten gezien worden als een algemene waarschuwing die geen aanleiding heeft gegeven tot een specifieke actie. </antwoord>
      <antwoord nummer="5">Niet bekend is of Nederlandse scholen met een zekere regelmaat folders van andere scholen krijgen toegestuurd. Het is dus ook onbekend of er folders van Tvind-scholen zijn toegestuurd. Er zijn geen richtlijnen ter beoordeling van de aard van de instelling van wie het materiaal afkomstig is. </antwoord>
      <antwoord nummer="6">De schoolleiding kan, evenals burgers dat kunnen, informatie inwinnen bij het Nuffic in Den Haag (070 - 4260260) voor vragen over het Hoger Onderwijs in het buitenland. </antwoord>
      <antwoord nummer="7">Tot 1988 werd de lerarenopleiding DNS (deels) door de Deense overheid gefinancierd. Deze lerarenopleiding stond toen onder ministerieel toezicht en derhalve waren de diploma’s erkend. Na 1988 zijn de diploma’s niet meer erkend. Wel heeft Tvind-/DNS geprobeerd de erkenning opnieuw te verwerven. Dat is tot op heden nog niet gelukt. Voor prive´-scholen in Denemarken en voor de Tvind-scholen zijn geen erkende kwalificaties vereist. In de praktijk komt het er op neer dat DNS-abiturie¨nten (nog steeds) les kunnen geven op dergelijke niet-publieke scholen. Leraren die in Nederland onderwijs willen geven aan door de overheid bekostigde scholen dienen te voldoen aan bepaalde eisen. In de Wet op het Basisonderwijs en de Wet op het Voortgezet Onderwijs zijn deze eisen opgenomen. Met een niet in Nederland erkend diploma kan men in Nederland geen les geven aan een door de Nederlandse overheid bekostigde school. </antwoord>
      <antwoord nummer="8">Het CBF heeft het voornemen in mei 1995 de eerste keurmerken uit te reiken aan fondsenwervende instellingen die voldoen aan een aantal criteria van steunwaardigheid. De eerste door u genoemde eis is als voorwaarde voor het verkrijgen van het CBF-Keur opgenomen. Uitsluitend instellingen met een Nederlandse rechtspersoonlijkheid kunnen in aanmerking komen voor het CBF-Keur. Aan instellingen die deel uitmaken van een internationaal verband wordt gevraagd in welke relatie zij in dit verband staan (zuster-, moeder-, of dochterinstelling of afdeling); in welke rechtsverhouding (economische of juridische eenheid of samenwerkingsovereenkomst) zij tot elkaar staan en hoe toezicht wordt uitgeoefend op de bestedingen (periodieke verslagen, jaarrekening internationale instelling, deelname in bestuur, accountantsrapporten of anders). Het CBF heeft de eis dat Nederlandse instellingen in Nederland woonachtige bestuurders moeten hebben niet overgenomen. Deze eis wordt door het CBF discriminatoir geacht. </antwoord>
      <antwoord nummer="9">De opvatting van mijn ambtgenoot van VWS met betrekking tot de zelfregulering van de fondsenwerving zoals verwoord in de antwoorden op de kamervragen van E. van Middelkoop, 7 september 1994 is door de conclusies uit het rapport van de CBF, de in de noot 6 geciteerde bewering en de recente perspublikaties niet gewijzigd. De voorkeur blijft uitgaan naar zelfregulering. Het CBF heeft onderzoek verricht naar de activiteiten van Humana. Het CBF is van mening dat er voldoende waarborgen aanwezig zijn voor een verantwoorde besteding van de middelen van Humana. In het onderzoek van het CBF zijn de bestedingen van de overige Europese landen niet betrokken, omdat het CBF in die landen niet aan informatie kan komen. In die landen is veelal geen instituut aanwezig dat vergeleken kan worden met het CBF. Overigens is het CBF onvoldoende toegerust om een volledig en onafhankelijk onderzoek in te stellen naar internationale organisaties van die omvang en complexiteit. </antwoord>
      <antwoord nummer="10">Er heeft geen onderzoek plaatsgevonden naar belangenverstrengeling tussen medewerkers van de Tvind-groep en een van de bedrijven die door Humana ingezamelde kleding inkoopt, te weten Textile Transformation E.C. Trading B.V. te Amsterdam. Vooralsnog is er geen aanleiding om het door u bedoelde onderzoek in te stellen. Uit recente telefonische contacten tussen het CBF en de registeraccountant van de Vereniging Humana Nederland is namelijk gebleken dat de registeraccountant in december 1994 een aanvullend onderzoek heeft gedaan in Denemarken. Hieruit is gebleken dat de vereniging zeer gedisciplineerd te werk gaat. De registeraccountant heeft tijdens zijn onderzoek geen onregelmatigheden kunnen ontdekken. Humana Nederland verkoopt de ingezamelde kleding voornamelijk aan het bedrijf Textile Transformation E.C. Trading B.V. te Amsterdam. De bruto-opbrengst voor originele kleding (ongesorteerd) bij dit bedrijf ligt iets boven het gemiddelde van andere bedrijven. </antwoord>
      <antwoord nummer="11">Er bestaat geen inzicht in de aard van de economische machtspositie van het Tvind concern in Derde Wereld landen noch in de mate waarin projecten van Tvind aan deze landen zijn of worden overgedragen. </antwoord>
      <antwoord nummer="12">Zoals bij het antwoord op vraag 10 van de kamervragen, 2 februari 1995 reeds is aangegeven, bestaat er geen aanleiding om een dergelijk onderzoek vanuit Nederland te starten. </antwoord>
      <antwoord nummer="13">Zodra voldoende feiten en omstandigheden dit rechtvaardigen, worden op basis van verdragen en andere internationale regelingen nadere fiscale inlichtingen in het buitenland gevraagd of spontaan aan het buitenland verstrekt. Verder worden op basis van die verdragen ook op verzoek van het buitenland fiscale inlichtingen gegeven. Bij een dergelijk internationaal onderzoek kan naar voren komen dat er sprake is van zwart geld of het ontduiken van fiscale regelingen. Zoals bij vraag 12 reeds is aangegeven, is er vooralsnog geen aanleiding het door u bedoelde onderzoek te starten. </antwoord>
      <antwoord nummer="14" voetnoot="1">In tegenstelling tot wat uit eerdere berichten bleek worden er in Europees verband geen voorbereidingen getroffen om een richtlijn op te stellen om de activiteiten met betrekking tot fondsenwerving door internationale organisaties op uniforme wijze controleerbaar en toetsbaar te maken. Overigens verwijs ik u voor de beantwoording van deze vraag naar de antwoorden op de kamervragen van E. van Middelkoop, 7 september 1994. <voetnoot nummer="1"/>
      </antwoord>
      <antwoord nummer="15">Er bestaan in Nederland geen instellingen die jongeren werven voor werk in de Derde Wereldlanden en tegelijkertijd opleidingen of trainingen verzorgen voor dat werk. </antwoord>
      <antwoord nummer="16">De opleidingen die vanuit Tvind worden verzorgd, worden allemaal in het buitenland gegeven. Over buitenlandse opleidingen wordt in Nederland geen oordeel gegeven. Overigens verwijs ik voor de beantwoording van deze vraag naar vraag 7 en het antwoord op vraag 2 van de kamervragen, 2 februari 1995. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="48">Aanhangsel Handelingen, nr. 48, Vergaderjaar 1994–1995.</noot>
      </noten>
   </antwoorden>
</kvr>
