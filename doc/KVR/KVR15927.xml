<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de staatssecretaris van Onderwijs, Cultuur en Wetenschappen, mw. Adelmund, over de Haagse basisschool «Prinsehaghe» en de vierdaagse lesweek. (Ingezonden 7 juni 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15927
</item>
         <item attribuut="Inhoud">Vragen over de mogelijkheden voor onder andere de Inspectie voor het Onderwijs en voor de vliegende hulpbrigade om te voorkomen dat er een vierdaagse lesweek wordt ingevoerd op scholen.</item>
         <item attribuut="Rubriek">Basisonderwijs (Leerlingen) Basisonderwijs (Onderwijspersoneel)</item>
         <item attribuut="Trefwoorden">Leerplicht Onderwijsgevenden basisonderwijs</item>
         <item attribuut="Vindplaats">Kamervragen met antwoord 2001-2002, nr. 1373, Tweede Kamer</item>
         <item attribuut="Vraagnr_bij_indiening">2010211140</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2002-07-05</item>
         <item attribuut="Datum_indiening">2002-06-07</item>
         <item attribuut="Document-id">KVR15927</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2905" allpagenumbers="2905 2906 2907" vetnummer="2010211140" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15927" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1373" onderwerp="" indiendatum="2002-06-7">
         <vrager partij="D66" oorsprong="parlement">Lambrechts</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2002-07-5">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Heeft u kennisgenomen van het bericht <voetnoot nummer="1"/>dat de Haagse basisschool Prinsehaghe een vierdaagse lesweek heeft ingevoerd voor de groepen 7 en 8? Zijn deze berichten waar? </vraag>
      <vraag nummer="2">Gaat het hier om een tijdelijke regeling of om een structurele regeling? </vraag>
      <vraag nummer="3">Waarom is in dit geval gekozen voor de groepen 7 en 8 en niet voor groep 1 en 2? </vraag>
      <vraag nummer="4">Hoe beoordeelt u deze situatie? Is zij conform de wet? </vraag>
      <vraag nummer="5">Wat is in dit geval ondernomen door school, gemeente en de Inspectie van het Onderwijs om te voorkomen dat er semi-structureel een vierdaagse schoolweek moet worden ingevoerd? </vraag>
      <vraag nummer="6">Hoe vaak is het in het afgelopen schooljaar voorgekomen dat scholen voor langere tijd een vierdaagse schoolweek hebben ingevoerd? </vraag>
      <vraag nummer="7">Wordt dit in alle gevallen op voorhand aan de Inspectie voor het Onderwijs gemeld? Is ergens bepaald dat dit op voorhand aan de Inspectie voor het Onderwijs gemeld dient te worden? </vraag>
      <vraag nummer="8">Welke mogelijkheden heeft de Inspectie voor het Onderwijs om in dergelijke gevallen actie te ondernemen? Heeft de Inspectie de mogelijkheid om net zoals vorig jaar in Almere gebeurd is, met een vliegende hulpbrigade de school te bezoeken en samen met de school en gemeente alle oplossingsmogelijkheden te verkennen? </vraag>
      <vraag nummer="9" voetnoot="2">Is het waar dat nog steeds een behoorlijk aantal gekwalificeerde mensen met een passende hbo-opleiding zich meldt voor de zij-instroom maar door schoolbesturen wordt afgewezen? <voetnoot nummer="2"/>Welke verklaring valt hiervoor te geven? </vraag>
      <vraag nummer="10">Bent u bereid om voor deze noodsituaties waarin sprake is van een vrij acuut en ernstig lerarentekort, een handelingsprotocol te ontwikkelen dat houvast kan bieden aan schoolleider, schoolbestuur en ouders? </vraag>
      <vraag nummer="11">Deelt u het inzicht dat in een dergelijk handelingsprotocol in elk geval zou moeten worden opgenomen dat het voornemen om over te gaan tot een vierdaagse schoolweek door het schoolbestuur wordt gemeld bij de Inspectie van het Onderwijs en dat daarin ook moet worden opgenomen dat voordat de vierdaagse schoolweek wordt ingevoerd een vliegende hulpbrigade ter plekke, samen met de school en de gemeente, alle andere mogelijkheden, inclusief die van de zij-instroom, verkent? </vraag>
      <noten afkomstig="vraag">
         <noot nummer="1" datum="2002-06-4" bron="Volkskrant">Volkskrant, 4 juni 2002</noot>
         <noot nummer="2" datum="2002-05-31" bron="Volkskrant">Volkskrant, 31 mei 2002</noot>
      </noten>
   </vragen>
   <antwoorden aantal="11">
      <antwoord nummer="1">Ik heb kennisgenomen van de berichten in de pers dat de Haagse basisschool «Prinsehaghe» een vierdaagse lesweek heeft ingevoerd voor de groepen 7 en 8. Deze berichten zijn juist. </antwoord>
      <antwoord nummer="2">Het wekelijkse aantal van 26 uren onderwijs voor de groepen 7 en 8 wordt sinds de voorjaarsvakantie (3 maart 2002) verdeeld over de maandag, dinsdag, donderdag en vrijdag. Deze situatie is tijdelijk en het gevolg van een acuut vacatureprobleem. </antwoord>
      <antwoord nummer="3">De Inspectie van het Onderwijs heeft naar aanleiding van de berichtgeving een onderhoud met de directeur van de school gehad. De Inspectie heeft mij op basis van dat onderhoud gemeld dat de school een verantwoord beleid voert met betrekking tot het opvangen van de vacatureproblemen. De school geeft daarbij prioriteit aan: a) de continuïteit van het zorgsysteem op de school, b) de voortzetting van de «voorschool» en c) dagelijks schoolbezoek van de groepen 1 en 2. Volgens de school is de vierdaagse lesweek voor de groepen 7 en 8 voor een goede voortgang van het onderwijs de minst schadelijke oplossing. </antwoord>
      <antwoord nummer="4">Ik deel de opvatting van de Inspectie dat de school een verantwoord beleid voert. Daarbij worden de wettelijke voorschriften in acht genomen. De wettelijk verplichte minimale onderwijstijd (1000 uren per leerjaar in de bovenbouw) wordt gehandhaafd. De verlenging van de 4 schooldagen voor de groepen 7 en 8 met één uur is mogelijk op grond van de bepaling dat, in het kader van het voorkomen en bestrijden van onderwijsachterstanden, een schooldag langer dan de normaliter toegestane 5,5 uren mag duren (WPO, artikel 8, lid 7c). </antwoord>
      <antwoord nummer="5">In Den Haag is sprake van een denominatie-overstijgende aanpak van het lerarentekort via het projectbureau SALTO. «Prinsehaghe» is via haar bestuur betrokken bij het bureau. De aanpak in Den Haag heeft geleid tot de aanstelling van een behoorlijk aantal zij-instromers. Deze positieve ontwikkeling laat onverlet dat er acute vacatureproblematiek kan optreden, zoals in het geval van «Prinsehaghe». De school heeft andere opties onderzocht, zoals het als groepsleerkracht laten functioneren van onbevoegden en het aanbieden van de vierdaagse lesweek aan andere groepen. Toen deze niet realiseerbaar of wenselijk bleken heeft zij, na overleg met én toestemming van de ouders, de vierdaagse lesweek voor de groepen 7 en 8 ingesteld. De Inspectie heeft ingestemd met de huidige situatie, op basis van een rechterlijke uitspraak dat een vierdaagse schoolweek voor de bovenbouw als uiterste, tijdelijke maatregel onder een aantal omstandigheden geoorloofd is. </antwoord>
      <antwoord nummer="6">Hierover ontbreken precieze gegevens. Uit het onderzoek «Schooltijden in het basisonderwijs: feiten en fictie» (ITS, 2001) blijkt dat ruim eenderde van de scholen in het schooljaar 2000–2001 tijdelijk een vierdaagse schoolweek moest instellen (peiling na 26-28 schoolweken). Gemiddeld duurde een dergelijke maatregel twee weken. </antwoord>
      <antwoord nummer="7">Scholen die een vierdaagse lesweek, als tijdelijke maatregel, instellen in de bovenbouw melden dit in het algemeen bij de Inspectie. Er is op dit moment geen formele meldplicht. </antwoord>
      <antwoord nummer="8">De Inspectie toetst de naleving van de wettelijke voorschriften omtrent de schooltijden. Door de huidige urenverdeling tussen onder- en bouwbouw (3520 resp. 4000 uren) behoort momenteel een structurele vierdaagse in de gehele onderbouw tot de mogelijkheden. In de bovenbouw is dit door het hoger aantal uren in combinatie met de maximale duur van de schooldag (5,5 uur) in beginsel niet mogelijk, behalve als gebruik wordt gemaakt van een verlengde schooldag in het kader van het voorkomen en bestrijden van onderwijsachterstanden. De Inspectie zal in alle gevallen waarin het voornemen tot het instellen van een vierdaagse lesweek wordt gemeld, het beleid van de school toetsen. Bij die toetsing worden alternatieven besproken (combinatieklassen, inzet ander personeel, et cetera). De Inspectie heeft vanuit haar toezichthoudende rol slechts beperkte mogelijkheden scholen te adviseren bij vacatureproblematiek. Het initiatief ligt bij de schoolbesturen en gemeenten. Almere is vorig schooljaar toegetreden tot het G4-overleg en heeft, evenals de andere grote steden, extra activiteiten uitgevoerd ter bestrijding van het lerarentekort. In Almere heeft dit onder meer vorm gekregen door een bestuursoverstijgende aanpak van het arbeidsmarkt- en personeelsbeleid. In Almere is een «vliegende hulpbrigade» ingesteld van niet-bevoegd personeel om in noodsituaties leerlingen op te kunnen vangen. De ervaringen daarmee zijn positief en er wordt momenteel bekeken hoe dit initiatief in te zetten in andere plaatsen. Dit schooljaar zijn de werkgevers- en schoolleiderorganisaties (VWSO en AVS/VVO) in opdracht van het ministerie van OCenW gestart met de uitvoering van een voorlichtingscampagne SPS in primair onderwijs en voortgezet onderwijs. SPS staat voor Schoolbudgetten, Personeelsbeleid en Schoolontwikkeling. Naast regionale informatiebijeenkomsten en spreekuren in de regio wordt ook maatwerkbegeleiding op bestuurs- en schoolniveau geboden. Scholen kunnen zelf het initiatief nemen voor zo’n consultatiegesprek, waarin ook het omgaan met vacatureproblematiek aan de orde kan komen. </antwoord>
      <antwoord nummer="9">Op basis van de door het Sectorbestuur Onderwijsarbeidsmarkt opgestelde «rapportages zij-instroom primair onderwijs» kan gesteld worden dat van het aantal voorgedragen kandidaten de meerderheid ook daadwerkelijk wordt geplaatst (in het 1e kwartaal 2002 zijn 172 kandidaten voorgedragen aan schoolbesturen en zijn 111 plaatsingen gerealiseerd). De bemiddelingsorganisaties geven aan in de regel meerdere kandidaten voor te dragen aan een bevoegd gezag. Bij de bemiddelingsorganisaties melden zich echter meer geschikte kandidaten aan. Dat deze niet allemaal voorgedragen kunnen worden, heeft te maken met het feit dat de meeste vacatures zich bevinden in de grote steden en de Randstad en dat een deel van de kandidaten woont in gebieden waar nauwelijks vacatures gemeld worden. Ook blijkt dat veel scholen pas overgaan tot het aanstellen van zij-instromers als het hen niet lukt de vacature op reguliere wijze te vervullen. Daarnaast beschikt niet elke school over de mogelijkhied om een zij-instromer voldoende kwaliteit in de begeleiding te bieden. </antwoord>
      <antwoord nummer="10">Uit de voorlopige resultaten van onderzoek van de Katholieke Universiteit Brabant blijkt dat meer dan 80% van de basisscholen een draaiboek hanteert bij het optreden van een acuut lerarentekort. De Algemene Vereniging Schoolleiders (AVS) heeft voor de ontwikkeling hiervan een voorbeeldprotocol verspreid dat voorziet in een stappenplan hoe gehandeld moet worden in geval een school zich gesteld ziet voor een acuut vervangingsprobleem. In lijn met de richtlijnen van de onderwijsinspectie is het stappenplan zo opgebouwd dat alleen in het uiterste geval als laatste redmiddel de verkorting van de lesweek kan worden ingezet. Genoemd protocol biedt het gevraagde houvast voor schoolleider, schoolbestuur en ouders. Er is dan ook geen reden om in aanvulling op dit voorbeeldprotocol zelf het initiatief te nemen voor een handelingsprotocol. </antwoord>
      <antwoord nummer="11">Uit het antwoord op de vorige vraag blijkt dat scholen terzake hun verantwoordelijkheid nemen. Het beleid van de Haagse basisschool «Prinsehaghe» is daarvoor een voorbeeld. Scholen worden hierbij geholpen door een vanuit de sector zelf ontwikkeld instrumentarium. Ik vind dat een goede ontwikkeling. Temeer omdat zowel uit het voorbeeldprotocol van de AVS als uit voornoemd onderzoek blijkt dat het instellen van een vierdaagse schoolweek pas in de laatste plaats voor scholen een optie is. In dit licht is het dan ook niet gewenst en nodig om van overheidswege voor te schrijven wat er in elk geval in een protocol moet worden opgenomen. </antwoord>
      <noten afkomstig="antwoord"/>
   </antwoorden>
</kvr>
