<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Visser (VVD) aan de minister voor Vreemdelingenzaken en Integratie en de staatssecretaris van Sociale Zaken en Werkgelegenheid over mogelijke verblijfsaantekeningen voor burgers uit de nieuwe toetredingslanden. (Ingezonden 24 mei 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20620
</item>
         <item attribuut="Inhoud">Voor werknemers uit de nieuwe lidstaten van de EU gelden nog steeds de regels van de Wet arbeid vreemdelingen. Toch is door de gemeente Den Haag aan hen een verblijfsaantekening voor gemeenschapsonderdanen afgegeven, waardoor arbeid vrij is toegestaan.</item>
         <item attribuut="Rubriek">Arbeid (Werknemers) Internationale betrekkingen (Europese Unie)</item>
         <item attribuut="Trefwoorden">Buitenlandse werknemers EU</item>
         <item attribuut="Vindplaats">Kamervragen met antwoord 2003-2004, nr. 1841, Tweede Kamer</item>
         <item attribuut="Vraagnr_bij_indiening">2030414700</item>
         <item attribuut="Afkomstig_van">Vreemdelingenzaken en Integratie (VI) Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Visser</persoon>
         </item>
         <item attribuut="Datum_reaktie">2004-07-01</item>
         <item attribuut="Datum_indiening">2004-05-24</item>
         <item attribuut="Document-id">KVR20620</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3899" allpagenumbers="3899 3900" vetnummer="2030414700" code="0304tkkvr1841" lopendefooter="Tweede Kamer, vergaderjaar 2003–2004, Aanhangsel" filenaam="KVR20620" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1841" onderwerp="" indiendatum="2004-05-24">
         <vrager partij="VVD" oorsprong="parlement">Visser</vrager>
         <vraagt-aan>de minister voor Vreemdelingenzaken en Integratie en de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-07-1">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het feit, dat ondanks een lange politieke discussie en maatregelen door het Rijk door de gemeente Den Haag abusievelijk «verblijfsaantekeningen voor gemeenschapsonderdanen» waarmee «arbeid vrij is toegestaan» worden afgegeven aan burgers uit de nieuwe toetredingslanden? Is het u bekend of dit in andere gemeenten is gebeurd? Zo ja, welke zijn dat? <voetnoot nummer="1"/>
      </vraag>
      <vraag nummer="2">Druist het afgeven van een dergelijke verblijfsaantekening niet in tegen de Wet arbeid vreemdelingen (WAV), die na de uitbreiding van 1 mei jl. nog steeds van toepassing is op onderdanen uit de nieuwe lidstaten? Welke vormen van instructies en communicatie zijn door het kabinet aan de Immigratie- en Naturalisatiedienst (IND), de Vreemdelingenpolitie en de gemeenten in dit kader doorgegeven? </vraag>
      <vraag nummer="3">Worden dergelijke verblijfsaantekeningen afgegeven onder de formele verantwoordelijkheid van de gemeente Den Haag of de IND en daarmee de minister voor Vreemdelingenzaken &amp; Integratie? </vraag>
      <vraag nummer="4">Is de afgifte van dergelijke ten onterecht verstrekte «verblijfsaantekeningen voor gemeenschapsonderdanen» terug te draaien? </vraag>
      <vraag nummer="5" voetnoot="2">Welke risico’s lopen werkgevers die werknemers met zo’n onterecht verstrekte verblijfsaantekening en zonder tewerkstellingsvergunning in dienst nemen? Kan de werkgever zonder financiële consequenties een arbeidscontract ontbinden indien blijkt dat de werknemer ten onrechte een «verblijfsaantekening voor gemeenschapsonderdaan» in zijn paspoort heeft? Is het niet immers de overheid die een fout heeft gemaakt, waarvoor een werkgever niet de financiële consequenties zou moeten dragen? <voetnoot nummer="2"/>
      </vraag>
      <vraag nummer="6">Hoe beoordeelt u dergelijke fouten in het kader van de overdracht van taken van de Vreemdelingenpolitie aan de IND/gemeente? </vraag>
      <vraag nummer="7">Welke stappen gaat u ondernemen om boven beschreven praktijken zo snel mogelijk een halt toe te roepen? </vraag>
      <noten afkomstig="vraag">
         <noot nummer="1" datum="2004-05-19" bron="De Telegraaf">De Telegraaf, 19 mei 2004, Kopieën van de betreffende paspoorten met de in Den Haag afgegeven verklaringen zijn bekend bij de VVD-fracties in de Haagse Gemeenteraad en de Tweede Kamer. Omwille van privacy-bescherming worden deze niet bij de vragen gevoegd</noot>
         <noot nummer="2" documenttype="Kamervragen" documentnummer="1415">Aanhangsel Handelingen, nr. 1415, vergaderjaar 2003–2004. Hieruit bleek dat een werkgever die een arbeidscontract heeft met een werknemer wiens tewerkstellingsvergunning is geweigerd, toch voor de financiële consequenties verantwoordelijk is bij het ontbinden van dat arbeidscontract.</noot>
      </noten>
   </vragen>
   <antwoorden aantal="6">
      <antwoord nummer="1">Ja. Het is mij bekend dat de gemeente Den Haag abusievelijk verblijfsstickers met een onjuiste arbeidsmarktaantekening aan burgers uit de nieuwe Lidstaten heeft afgegeven. Verder is mij bekend dat de gemeente Den Haag en andere gemeenten vragen aan de Immigratie- en Naturalisatiedienst (ketenservicelijn) hebben gesteld over de te volgen handelwijze met betrekking tot verblijf van deze werknemers. Ik sluit niet uit dat naast Den Haag ook andere gemeenten verblijfsstickers met een onjuiste arbeidsmarktaantekening hebben afgegeven. Registratie hiervan heeft evenwel niet plaatsgevonden. </antwoord>
      <antwoord nummer="2">Ja. Werkgevers zijn voor vreemdelingen uit de nieuwe Lidstaten, met uitzondering van Malta en Cyprus, die zij te werk stellen nog steeds verplicht over een tewerkstellingsvergunning te beschikken. De handelwijze voor de uitvoerende diensten belast met de frontoffice-taken met betrekking tot de toelating van vreemdelingen uit de nieuwe lidstaten is neergelegd in een Wijzigingsbesluit Vreemdelingencirculaire (2004/25), dat op 1 mei jl. in werking is getreden. Verder is een handleiding met betrekking tot de afgifte van verblijfsstickers met de bijbehorende arbeidsmarktaantekening gepubliceerd op de website van de ketenservice. </antwoord>
      <antwoord nummer="3">De gemeente is gemandateerd tot het afgeven van verblijfsstickers. De minister voor Vreemdelingenzaken en Integratie blijft uit hoofde van het verleende mandaat verantwoordelijk. </antwoord>
      <antwoord nummer="4">Ja. Het is in theorie mogelijk een dergelijke operatie uit te voeren. Dit wordt om redenen van doelmatigheid en efficiency evenwel niet wenselijk geacht. De verblijfssticker is slechts geldig voor een periode van maximaal zes maanden. Na afloop van deze periode kan betrokkene om afgifte van een nieuwe verblijfssticker (of verblijfsdocument) vragen. Bij afgifte van een nieuwe verblijfssticker zal uiteraard de juiste arbeidsmarktaantekening worden vermeld. Gegeven het bovenstaande wordt een dergelijk arbeidsintensieve operatie niet uitgevoerd. </antwoord>
      <antwoord nummer="5">De werkgever loopt geen risico met betrekking tot illegale tewerkstelling indien hij gedurende de geldigheidsduur van de sticker een werknemer met een dergelijke arbeidsmarktaantekening arbeid laat verrichten. Voor zover de overheid aldus een fout heeft gemaakt, hoeft de werkgever niet over te gaan tot ontbinding van het arbeidscontract omdat niet is besloten tot intrekking van de reeds verleende verblijfsstickers met een onjuiste arbeidsmarktaantekening. Indien hier wel toe zou zijn besloten zou de werkgever zich wel kunnen beroepen op een beslissing van de overheid, waarbij bij de werkgever opgewekt vertrouwen mogelijkerwijs zou kunnen zijn geschaad. Ook overigens ligt de situatie als bedoeld in de vraag ook niet voor de hand. Het ligt namelijk niet voor de hand dat de werkgever de vreemdeling met de verblijfssticker arbeid wil laten verrichten voor de duur langer dan 6 maanden, aangezien hij in die situatie van de vreemdeling kan verlangen dat deze een verblijfsdocument voor ten minste de duur van de werkzaamheden toont. Anders gezegd, het ligt niet voor de hand dat de werkgever een arbeidscontract aanbiedt met een langere duur dan verblijfsrechtelijk is toegestaan. Dit laat onverlet dat, indien de werkgever toch een arbeidscontract heeft aangeboden voor een periode langer dan de geldigheidsduur van de sticker, hij daarmee het risico neemt dat hij de vreemdeling na ommekomst van de geldigheidsduur van de sticker alleen nog te werk mag stellen met een tewerkstellingsvergunning. Immers de werkgever mag na afloop van de geldigheidsduur van een verblijfssticker of verblijfsdocument er niet zonder meer van uitgaan dat de verblijfspositie c.q. de arbeidsmarktpositie van de vreemdeling gelijk blijft. Indien in deze situatie de CWI de tewerkstellingsvergunning niet afgeeft, zal de werkgever het arbeidscontract met de vreemdeling moeten beëindigen, of via de ontslagprocedure bij de CWI of via de kantonrechter. De financiële consequenties daarvan – die in dit geval gering zullen zijn vanwege de korte duur van het arbeidscontract – zijn uitgebreid toegelicht in de beantwoording van de vragen terzake van het lid Visser (Kamerstukken II 2003/04, Aanhangsel Handelingen nr. 1415). Het ligt dan ook niet in de rede dat de overheid deze financiële consequenties zou dragen, omdat – als gezegd – niet is besloten tot intrekking van de reeds verleende verblijfsstickers met een onjuiste arbeidsmarktaantekening. </antwoord>
      <antwoord nummer="6 en 7">Ik betreur deze aanloopproblemen en heb de gemeenten inmiddels (opnieuw) geïnformeerd over de in acht te nemen handelwijze met betrekking tot verblijf van werknemers uit de nieuwe Lidstaten. </antwoord>
      <noten afkomstig="antwoord"/>
   </antwoorden>
</kvr>
