<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wolfsen en Boelhouwer (beiden PvdA) aan de ministers van Justitie en van Binnenlandse Zaken en Koninkrijksrelaties over het leggen van (conservatoir) beslag op voertuigen bij verbaliserend optreden tegen niet-Nederlanders wegens overtreding van de Opiumwet. (Ingezonden 1 juli 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21122
</item>
         <item attribuut="Inhoud">Vragen over het 'A-Team' van de politie, dat in de strijd tegen drugstoerisme een voertuig van de drugskoerier 'conservatoir' in beslag hebben genomen tot het moment dat deze de boete had voldaan.</item>
         <item attribuut="Rubriek">Criminaliteit en openbare orde (Drugsbestrijding) Verkeer, vervoer en waterstaat (Motorrijtuigen) Welzijn (Vreemdelingen en asielzoekers)</item>
         <item attribuut="Trefwoorden">Drugsbestrijding Motorrijtuigen Vreemdelingen</item>
         <item attribuut="Vindplaats">Kamervragen met antwoord 2003-2004, nr. 2285, Tweede Kamer</item>
         <item attribuut="Vraagnr_bij_indiening">2030416970</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Wolfsen</persoon>
            <persoon partij="PvdA">Boelhouwer</persoon>
         </item>
         <item attribuut="Datum_reaktie">2004-09-15</item>
         <item attribuut="Datum_indiening">2004-07-01</item>
         <item attribuut="Document-id">KVR21122</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4839" allpagenumbers="4839 4840 4841" vetnummer="2030416970" code="0304tkkvr2285" lopendefooter="Tweede Kamer, vergaderjaar 2003–2004, Aanhangsel" filenaam="KVR21122" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2285" onderwerp="" indiendatum="2004-07-1">
         <vrager partij="PvdA" oorsprong="parlement">Wolfsen</vrager>
         <vrager partij="PvdA" oorsprong="parlement">Boelhouwer</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="15 september 2004), zie ook Aanhangsel Handelingen nr. 1948, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Klopt het dat leden van het zogenaamde A-team van de politie in de strijd tegen drugstoerisme een vorm van conservatoir beslag legden op het voertuig van de koerier tot het moment dat deze de boete had voldaan? </vraag>
      <vraag nummer="2">Was deze manier van werken effectief en efficiënt? </vraag>
      <vraag nummer="3">Klopt het dat op last van het Openbaar Ministerie te Breda deze werkwijze niet langer is toegestaan? </vraag>
      <vraag nummer="4">Zo ja, wat is hiervoor de reden? </vraag>
      <vraag nummer="5">Klopt het dat als gevolg van deze gewijzigde beleidslijn de bureautijd van de agenten substantieel is toegenomen ten koste van de surveillance op straat? </vraag>
      <vraag nummer="6">Op welke wijze kunnen thans boetes en transacties aan in het buitenland – en in het bijzonder in Frankrijk – wonende overtreders worden geïnd en welk percentage van deze boetes en transacties wordt daadwerkelijk geïnd? </vraag>
      <vraag nummer="7">Wat zijn in dit kader de mogelijkheden voor het leggen van (conservatoir) beslag op voertuigen? </vraag>
      <vraag nummer="8">Op welke wijze zou op een efficiënte en effectieve wijze een vorm van (conservatoir) beslag blijvend aangewend kunnen worden door het A-team in samenwerking met het Openbaar Ministerie? </vraag>
      <vraag nummer="9">Bent u bereid – al dan niet door middel van een aanwijzing – op de kortst mogelijke termijn te (helpen) bewerkstelligen dat de tijd op straat weer terug kan worden gebracht op het «oude» niveau? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja, hoewel de term «conservatoir beslag» voor de werkwijze die door het A-team werd toegepast, juridisch in zoverre niet klopt dat in de zin van de wet geen sprake was van het leggen van conservatoir beslag en derhalve van dwang richting overtreder nimmer sprake was. Het A-team bood verdachten van drugssmokkel – voor zover zij geen ingezetenen van Nederland waren – een contract aan, waarin deze laatste instemde zijn voertuig onder de hoede van de handhavingsautoriteiten te laten tot het moment dat de verdachte zijn boete had voldaan. </antwoord>
      <antwoord nummer="2">Ja, in die zin dat de niet in Nederland woonachtige verdachten altijd opteerden voor het aangaan van een contract met de handhavingsautoriteiten en het direct voldoen van de opgelegde sanctie, liever dan naar het politiebureau te worden vervoerd voor het opmaken van proces-verbaal en een verdere procedure, waaronder mogelijk de uitreiking van een dagvaarding. </antwoord>
      <antwoord nummer="3">Ja. </antwoord>
      <antwoord nummer="4">De Hoofdofficier van Justitie te Breda stelt zich op het standpunt dat de door het A-team gebruikte werkwijze niet meer gehanteerd kon worden omdat de juridische basis hiervoor ontbreekt. Het is mogelijk om op basis van de Wegenverkeerwet retentierecht uit te oefenen op een voertuig tot de aan de overtreder opgelegde boete voldaan is. In het geval van de door het A-team aangehouden verdachten betrof het echter steeds delicten die terug te voeren waren op de Opiumwet. De Opiumwet kent geen mogelijkheden tot het uitoefenen van een dergelijk retentierecht. Voorts heeft de Hoofdofficier van Justitie aangegeven dat de werkwijze van het A-team de verdachte (die in de meeste gevallen de Nederlandse taal niet machtig is omdat het niet een ingezetene van Nederland betreft) de indruk geeft dat hij gedwongen is zijn auto tot onderpand te geven, terwijl in juridische zin slechts sprake is van een vrijwillig civiel contract. </antwoord>
      <antwoord nummer="5">Sinds het A-team sedert 17 mei 2004 geen gebruik meer maakt van de in de antwoorden op de vragen 2 en 4 beschreven werkwijze, wordt een arbeidsintensiever en tijdrovender procedure gevolgd waarbij de Officier van Justitie (telefonisch) beslist over de op te leggen sanctie en – voor het geval er geen schikking plaats vindt – de verdachte voor het opmaken van een proces-verbaal (en het uitreiken van een eventuele dagvaarding) naar het bureau wordt meegenomen. </antwoord>
      <antwoord nummer="6">Over de wijze waarop thans boetes en transacties aan in het buitenland wonende overtreders kunnen worden geïnd, kan ik het volgende mededelen. Geldboetevonnissen worden door het OM voor ten tenuitvoerlegging aan het Centraal Justitieel Incassobureau (CJIB) aangeleverd. Indien daarbij blijkt dat de veroordeelde in het buitenland woont en er een adres bekend is, dan zendt het CJIB een eerste aanschrijving ter voldoening van het opgelegde boetebedrag naar dit adres. Indien geen betaling volgt, verzendt het CJIB een eerste aanmaning, waarbij een eerste verhoging wordt opgelegd. Volgt ook hierop geen betaling, dan wordt een tweede aanmaning, met wederom een verhoging, verzonden. Indien ook hierop evenmin betaling volgt dan wordt de zaak in het Opsporingsregister opgenomen. In zaken waarin de eerste aanschrijving als onbestelbaar retour wordt ontvangen, worden geen aanmaningen meer verzonden aan de veroordeelde. Deze zaken worden direct, zonder dat verhogingen op het boetebedrag zijn opgelegd, in het Opsporingsregister opgenomen. Bij buitenlandse veroordeelden met een bekend adres in Nederland wordt eveneens de procedure van eerste aanschrijving, eerste aanmaning en tweede aanmaning gevolgd. Indien geen betaling is ontvangen op de tweede aanmaning vindt een beoordeling plaats of verhaal door middel van een dwangbevel dient plaats te vinden. Is het uitvaardigen van een dwangbevel niet mogelijk of leidt dit niet tot betaling, dan wordt een arrestatiebevel uitgevaardigd teneinde vervangende hechtenis ten uitvoer te leggen. Bij het tenuitvoerleggen van het arrestatiebevel kan blijken dat de buitenlandse veroordeelde geen bekende woon- of verblijfplaats in Nederland (meer) heeft. In dit geval wordt de zaak opgenomen in het Opsporingsregister. Van de geldboetevonnissen voor alle in het buitenland wonende veroordeelden is op de peildatum 13 juli 2004 het inningspercentage in de jaren 2000 tot en met 2003 respectievelijk 36,2%, 36,4%, 35% en 28,1%. In deze jaren bedraagt het inningspercentage voor in Frankrijk wonende veroordeelden respectievelijk 14, 9%, 22,5%, 16,5% en 13,9%. Met name voor het inningspercentage van 2003 geldt dat bij een peildatum later dit jaar naar alle waarschijnlijkheid zal blijken dat er in meer zaken betaald zal zijn. Overigens is enige tijd geleden in EU-verband overeenstemming bereikt over een kaderbesluit inzake de toepassing van het beginsel van wederzijdse erkenning op geldelijke transacties. Dit kaderbesluit maakt het mogelijk dat geldboetes opgelegd in een lidstaat aan een onderdaan van een andere lidstaat direct in die andere lidstaat tenuitvoer gelegd worden. Dit kaderbesluit is nog niet formeel vastgesteld omdat sommige lidstaten nog een voorbehoud van parlementaire goedkeuring hebben. Indien er bij een door het OM aan het CJIB aangeleverd transactievoorstel aan een buitenlandse overtreder sprake is van een bekend adres in Nederland of in het buitenland wordt het transactievoorstel naar dat adres verzonden. Indien geen betaling volgt, wordt de zaak weer overgedragen aan het OM, dat vervolgens beslist of er wel of niet tot vervolging zal worden overgegaan. In zaken waarin het gaat om het aanbieden van een transactievoorstel voor een strafbaar feit dat op een buitenlands kenteken is geconstateerd, wisselt het CJIB in het geval het gaat om een Duits, Zwitsers of Belgisch kenteken de kentekengegevens uit. Dat betekent dat als er een kentekenconstatering plaatsvindt van een Duits voertuig, in Duitsland wordt opgevraagd op wiens naam dit kenteken staat. Het transactievoorstel kan dan aan die persoon worden aangeboden. Bij andere landen, waaronder dus ook Frankrijk, bestaat geen mogelijkheid tot het uitwisselen van kentekengegevens. Er kan dan geen transactievoorstel worden verzonden en deze zaken worden geseponeerd. Overigens is er op dit moment met Frankrijk wel overleg gaande over het mogelijk maken van de uitwisseling van kentekengegevens. In het geval in zaken met betrekking tot een strafbaar feit dat op een buitenlands kenteken is geconstateerd om een andere reden wel sprake is van een bekend adres in het buitenland of in Nederland, wordt het transactievoorstel aan dit adres toegezonden. Volgt er geen betaling dan wordt de zaak weer overgedragen aan het OM, dat tot seponering overgaat. Dit in verband met het ontbreken van de bevoegdheid voor Nederlandse opsporingsambtenaren om – in het geval er niet betaald wordt –, al dan niet telefonisch, in het buitenland te horen. Op dit moment wordt onderzocht of dit ondervangen kan worden in het kader van het EU-rechtshulpverdrag. Van de transactievoorstellen die zijn aangeboden aan in het buitenland wonende overtreders is op de peildatum 14 juli 2004 het inningspercentage in de jaren 2000 tot en met 2003 respectievelijk 66,1%, 64,1%, 60,6% en 60,3%. In deze jaren bedraagt het inningspercentage voor transactievoorstellen aangeboden aan in Frankrijk wonende overtreders respectievelijk 65,8%, 74%, 67,6% en 63,1%. Met name voor het inningspercentage van 2003 geldt dat bij een peildatum later dit jaar naar alle waarschijnlijkheid zal blijken dat er meer transactievoorstellen betaald zullen zijn. </antwoord>
      <antwoord nummer="7">De mogelijkheden zijn beperkt door het wettelijk kader van het Wetboek van Strafvordering, de Wegenverkeerswet 1994 en de Wet administratieve handhaving verkeersovertredingen (Wet Mulder). </antwoord>
      <antwoord nummer="8">Dit is niet mogelijk zolang daarvoor een voor dit doel juiste wettelijke grondslag ontbreekt of de werkwijze niet anderszins wordt geformaliseerd. De tot voor kort door het A-team aangeboden civielrechtelijke overeenkomst kent binnen het strafrecht geen juridische basis. Het OM te Breda heeft zelf te kennen gegeven eerst de gevolgen van het niet langer gebruik maken van de werkmethode van het A-team binnen een paar maanden (september/oktober) te willen evalueren. De korpsleiding van Midden- en West-Brabant heeft zich aan deze procedure gecommitteerd. </antwoord>
      <antwoord nummer="9">Ik zal de door het parket en het politiekorps afgesproken procedure van evaluatie afwachten. Wel wordt momenteel bekeken in hoeverre de discretionaire bevoegdheden van de politie, analoog aan die van de Wet Mulder, ook in het geval van de (gedeeltelijke) afhandeling van bepaalde strafbare feiten vergroot kan worden. Vooralsnog zie ik echter geen aanleiding om vooruitlopend op het advies dat ik van het Openbaar Ministerie verwacht op dit moment reeds nadere maatregelen vanuit het Rijk te nemen. </antwoord>
      <noten afkomstig="antwoord"/>
   </antwoorden>
</kvr>
