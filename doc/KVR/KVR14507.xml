<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pitstra (GL) aan de minister van Binnenlandse Zaken en Koninkrijksrelaties over het gebruik van een luchtdrukbom door de regiopolitie Haaglanden bij een inval in een woning. (Ingezonden 13 september 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14507
</item>
         <item attribuut="Inhoud">Vragen naar aanleiding van een bericht in de Haagsche Courant van 8 september 2001 over de ontploffing van een woning in Den Haag voorafgaande aan de inval door een arrestatieteam.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Dwangmiddelen)</item>
         <item attribuut="Trefwoorden">Aanhoudingen Politie</item>
         <item attribuut="Vindplaats">Kamervragen met antwoord 2001-2002, nr. 172, Tweede Kamer</item>
         <item attribuut="Vraagnr_bij_indiening">2000115490</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GL">Pitstra</persoon>
         </item>
         <item attribuut="Datum_reaktie">2001-10-29</item>
         <item attribuut="Datum_indiening">2001-09-13</item>
         <item attribuut="Document-id">KVR14507</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="357" allpagenumbers="357 358 359" vetnummer="2000115490" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14507" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="172" onderwerp="" indiendatum="2001-09-13">
         <vrager partij="GL" oorsprong="parlement">Pitstra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="29 oktober 2001), zie ook Aanhangsel Handelingen 87, Vergaderjaar 2001–2002">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen <voetnoot nummer="1"/>van de ontploffing van een woning in de Haagse Carpedostraat op 7 september jl. voorafgaande aan de inval door een arrestatieteam? </vraag>
      <vraag nummer="2">Klopt het bericht dat hier sprake was van het gebruik van een zogenaamd «springraam», bedoeld voor het ontzetten van een deur of raam en zo neen, welk ander wapen is er dan wel gebruikt? Hoe staat het middel vermeld in de landelijke uitvoeringsregeling voor arrestatieteams dan wel de landelijke geweldsinstructie? Hoeveel variatie is er precies mogelijk in de toegevoegde springlading? </vraag>
      <vraag nummer="3">Kunt u de Kamer informeren over de wettelijke regeling op basis waarvan de politie gebruik maakt van dit wapen, over de exacte omstandigheden waaronder dit wapen ingezet mag worden, en over de controle vooraf op het gebruik ervan? </vraag>
      <vraag nummer="4">Kunt u rapporteren welke arrestatieteams, hoe vaak en onder welke omstandigheden voornoemd wapen sedert invoering hebben toegepast? Zijn daarbij gewonden dan wel doden gevallen, en waaraan waren die te wijten? </vraag>
      <vraag nummer="5">Hoe is het mogelijk dat dit wapen in bedoelde situatie is ingezet, een woning ontzet raakte en de inboedel deels op straat belandde, terwijl na de inval blijkt dat zich in de woning slechts een hond bevond? Bent u bereid te bevorderen dat een buitenproportionele inzet van dit wapen in de toekomst voorkomen wordt? </vraag>
      <vraag nummer="6">Bent u ook bereid het gebruik en de effectiviteit van dit wapen bij invallen door arrestatieteams te laten evalueren, en daaruit nadere regels te destilleren voor het gebruik in de toekomst? </vraag>
      <noten afkomstig="vraag">
         <noot nummer="1" datum="2001-09-8" bron="Haagsche Courant">Haagsche Courant, 8 september 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Het begrip «springraam» is niet meer van deze tijd. Thans zijn er prefab systemen die voor dit doel ontwikkeld zijn. Door het Politie Instituut Openbare Orde en Gevaarsbeheersing (PIOG) worden deze systemen ter beschikking gesteld aan de Aanhoudings- en Ondersteuningseenheden (AOE’s), zoals de arrestatieteams in de wet worden genoemd. Bij de inzet in de Haagse Capadosestraat is gebruik gemaakt van het systeem Genius type I. Dit is een kartonnen doos van ongeveer 2 meter lang en een hoogte en breedte van 5 centimeter. Hierin bevindt zich een stuk slagsnoer van ongeveer 3 meter met in totaal een explosieve lading van ongeveer 120 gram springstof. Slagsnoer bestaat in allerlei lengten. De lading springstof kan variëren van 5 tot 40 gram per meter. Eén en ander is afhankelijk van de situatie, waaronder de dikte van deuren en ramen, de omgeving, de te verwachten schade voor de omgeving en het te bereiken doel. Toepassing van het in geding zijnde middel/van deze systemen moet worden aangemerkt als een vorm van geweld in de zin van artikel 8, eerste lid, van de Politiewet 1993 Dit brengt mee dat op grond van deze bepaling dergelijke systemen slechts kunnen worden gehanteerd indien voldaan wordt aan het proportionaliteits- en subsidiariteitsvereiste. Afhankelijk van de concrete omstandigheden van het geval zal beoordeeld moeten worden of, rekening bijvoorbeeld houdend met de veiligheid van de politieambtenaren en de noodzakelijke effectiviteit van het optreden van het arrestatieteam, toepassing van dergelijke systemen geïndiceerd is. Voor de inzet van een AOE is vooraf toestemming nodig van de Hoofdofficier van Justitie. Het gebruik van springstoffen door de AOE’s wordt geregeld in de Uitrustingsregeling Politie 1994 Landelijk gezien bestaat er – buiten de algemeen geldende bepalingen omtrent het geweldgebruik – geen algemeen geldende instructie voor het gebruik van explosieven. Het gebruikte explosief is een relatief nieuw middel en in dit licht zal op termijn worden bezien of aanvullende regelgeving noodzakelijk is. In tussentijd kan worden gehandeld conform een door de Landelijke Contactgroep Arrestatieteams opgesteld protocol waarin wordt aangegeven onder welke omstandigheden explosieven ingezet kunnen worden en volgens welke het PIOG de AOE’ers opleidt. Conform de landelijke uitvoeringsregels voor AOE’s worden leden van deze teams onder anderen opgeleid om tijdens acties waarbij sprake is van vuurwapengevaarlijke verdachten, gebruik te maken van explosieven. Het onderdeel, binnendringen met gebruikmaking van explosieve stoffen, maakt deel uit van de AOE-vervolgopleiding, welke wordt verzorgd door het PIOG. Uitgangspunt in deze opleiding is dat met zo min mogelijk springstof een zo groot mogelijk rendement wordt behaald tijdens het snel binnengaan van panden, waaronder woningen. </antwoord>
      <antwoord nummer="4">Op landelijk niveau wordt niet bijgehouden hoe vaak en onder welke omstandigheden explosieve stoffen door AOE’s worden ingezet. Het gebruik van explosieve stoffen wordt wel besproken in het landelijk overleg AOE’s. Tot op heden zijn – voor zover bekend – geen gewonden of doden gevallen bij gebruik van explosieve stoffen. </antwoord>
      <antwoord nummer="5">De aanleiding en de afwegingen die hebben geleid tot de inzet van het Genius type I is als volgt. In de nacht van 5 op 6 september 2001 is een persoon op de openbare weg te Den Haag met geweld een auto ingetrokken. Dit is door getuigen gezien. Vrij snel daarna bleek dat deze persoon ontvoerd was en tegen zijn wil werd vastgehouden. Na onderzoek werd gezien dat hij op 6 september 2001 om 21.10 uur de bewuste woning in de Capadosestraat te Den Haag verliet. Hij had een bivakmuts op en werd door twee personen naar een auto geleid. Het arrestatieteam heeft de auto gevolgd. De woning is daardoor korte tijd, tussen 21.10 en 21.25, niet onder observatie geweest. Kort na het vertrek bij de woning zijn drie verdachten door het arrestatieteam aangehouden en bij deze actie is het slachtoffer bevrijd. Bij de aanhouding is bij een van de verdachten een automatisch vuurwapen aangetroffen. Daarnaast is in de auto nog een tweede vuurwapen aangetroffen. Het slachtoffer zat geboeid aan handen en voeten en geblinddoekt in de auto. Het slachtoffer was fors mishandeld (o.a. een bloedende hoofdwond en een gebroken vinger) en verklaarde nagenoeg onmiddellijk dat hij al de tijd vastgebonden had gezeten in de woning, hij daar automatische vuurwapens en handgranaten had gezien en dat er nog een persoon vastgehouden werd, bewaakt door twee andere verdachten. Vervolgens is besloten de woning aan de Capadosestraat te betreden. Gelet op de bij de aanhouding van de drie verdachten aangetroffen vuurwapens, de verklaring van het slachtoffer over de wijze waarop hij vastgehouden was, de aanwezigheid volgens die verklaring van nog een slachtoffer in het pand, vastgehouden door meer verdachten voorzien van automatische vuurwapens is besloten de woning te laten betreden door het arrestatieteam, de aanwezige verdachten aan te houden en de gegijzelde te bevrijden. Gelet op bovengenoemde omstandigheden is ook besloten bij het betreden van de woning gebruik te maken van het systeem Genius type I, mede omdat gelet op de naar verwachting aanwezige professionele bewapening rekening moest worden gehouden met de mogelijkheid dat de voordeur voorzien was van een boobytrap. Voorts is nog van belang dat alle gordijnen van de woning gesloten waren, waardoor absoluut niet in de woning kon worden gekeken. Op 7 september 2001 om ongeveer 04.30 uur is het arrestatieteam vervolgens binnengetreden. Door het systeem Genius type I is slechts de voordeur van de woning geforceerd. De schade aan de ruiten is ontstaan doordat zij door leden van het arrestatieteam zijn ingeslagen op het moment dat de voordeur werd geforceerd. Op die manier kon tegelijkertijd met het openen van de deur, direct zicht gekregen worden in nagenoeg alle kamers van de woning waardoor het risico voor de gegijzelde en voor het arrestatieteam tot een minimum kon worden teruggebracht. In de woning is niemand aangetroffen. Wel is een grote hoeveelheid geld (ongeveer f 600 000,-) en een houder met scherpe patronen voor een automatisch vuurwapen aangetroffen. De woning is tijdens de actie niet ontzet en er is door het systeem Genius type I geen inboedel op straat gekomen. Bij het inslaan van de ruiten en het verwijderen van de dichtgeschoven gordijnen zijn de gordijnen op straat terechtgekomen. Direct omwonenden links en rechts naast de woning zijn vooraf in kennis gesteld en ten tijde van de uitvoering bevonden zich politiemensen bij deze mensen in de woning. Vooraf was toestemming verkregen voor het opgestelde interventieplan. De Hoofdofficier van Justitie heeft toestemming verleend voor de inzet van een AOE en ingestemd met het gebruik van Genius l. Voor wat betreft het gebruik van automatisch vuren werd – conform de bestaande regelgeving – toestemming verleend door de minister van Justitie via het College van procureurs-generaal. In het licht van het voorgaande kan mijns inziens niet worden geconcludeerd dat sprake is geweest van een lichtvaardige of buitenproportionele inzet van dit geweldmiddel. Ook de ervaringen bij de inzet bij de inzet van het systeem bij eerdere acties zoals deze bekend zijn bij het PIOG geven geen indicatie dat ten algemene sprake is van een buitenproportionele inzet van dergelijke systemen. </antwoord>
      <antwoord nummer="6">De casus Capadosestraat in Den Haag is getoetst door de docenten-specialisten van het Politie Onderwijs- en Kenniscentrum en het PIOG. Het gebruik van de springstof komt overeen met de in de opleidingen gebruikte voorbeelden en middelen. Ook de toegepaste hoeveel springstof is in overeenstemming met de hoeveelheid zoals die in de opleiding wordt gedoceerd. Op grond van het springjournaal – dat in dergelijke gevallen wordt bijgehouden – de foto’s en de informatie welke is verschaft, concluderen de docenten-specialisten dat er zorgvuldig is gehandeld en dat de benadering van het pand effectief en efficiënt te noemen is. Het bovenstaande geeft mij verder geen aanleiding het gebruik en de effectiviteit van het explosief bij invallen door arrestatieteams te laten evalueren. Wel kan deze informatie een rol spelen bij de totstandkoming van eventuele aanvullende regelgeving als bedoeld in het antwoord op vraag 2 en 3. </antwoord>
      <noten afkomstig="antwoord"/>
   </antwoorden>
</kvr>
