<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Pater-van der Meer (CDA) aan de minister en de staatssecretaris van Justitie over een groep onhandelbare kinderen zonder identiteitspapieren. (Ingezonden 19 maart 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27790
</item>
         <item attribuut="Inhoud">Welke mogelijkheden zijn er om de groep opgepakte kinderen te beschermen, als hun identiteit niet bekend wordt en er zich geen ouders of familieleden melden. Hoe is in het buitenland gehandeld ten aanzien van daar opgepakte kinderen.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdcriminaliteit Jeugdhulpverlening Vreemdelingen</item>
         <item attribuut="Vindplaats">Kamervragen met antwoord 2006-2007, nr. 1237, Tweede Kamer</item>
         <item attribuut="Vraagnr_bij_indiening">2060709890</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">De Pater-van der Meer</persoon>
         </item>
         <item attribuut="Datum_reaktie">2007-04-10</item>
         <item attribuut="Datum_indiening">2007-03-19</item>
         <item attribuut="Document-id">KVR27790</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2623" allpagenumbers="2623 2624" vetnummer="2060709890" code="0607tkkvr1237" lopendefooter="Tweede Kamer, vergaderjaar 2006–2007, Aanhangsel" filenaam="KVR27790" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1237" onderwerp="" indiendatum="2007-03-19">
         <vrager partij="CDA" oorsprong="parlement">De Pater-van der Meer</vrager>
         <vraagt-aan>de minister en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-04-10">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het bericht «Jeugdzorg zit in zijn maag met Slavische Kinderbende»? <voetnoot nummer="1"/>
      </vraag>
      <vraag nummer="2">Zijn de zes mannen die zich hebben uitgegeven als vader of familie van de kinderen onderzocht op hun identiteit, hun familierechtelijke betrekking tot de kinderen en hun eventuele betrokkenheid bij mensenhandel en is dit ook in internationaal verband gebeurd? </vraag>
      <vraag nummer="3">Welke procedure is in andere landen, waarvan bekend is dat de kinderen daar zijn opgepakt, met betrekking tot (de overdracht van) de kinderen gevolgd? </vraag>
      <vraag nummer="4">Wat hebben de contacten met deze landen opgeleverd met betrekking tot het vaststellen van de identiteit van de kinderen en die van hun (vermeende) familieleden? </vraag>
      <vraag nummer="5">Heeft de Raad voor de Kinderbescherming een dergelijke situatie met minderjarige vreemdelingen al eens eerder meegemaakt? Zo ja, hoe is toen gehandeld? </vraag>
      <vraag nummer="6">Is voor deze kinderen een voogd benoemd? </vraag>
      <vraag nummer="7">Welke mogelijkheden zijn er om de kinderen te beschermen als de rechter beslist dat de voogdijmaatregel niet wordt verlengd en/of dat de kinderen uit de gesloten jeugdinrichting moeten? </vraag>
      <vraag nummer="8">Wat zijn voor de Raad voor de Kinderbescherming op lange termijn de mogelijkheden om de kinderen te beschermen als hun ouders of familieleden zich niet melden? </vraag>
      <vraag nummer="9">Hoe kan worden voorkomen dat de kinderen zich elders wederom schuldig kunnen maken aan zakkenrollerij? </vraag>
      <vraag nummer="10">Bent u van plan een rechtsbasis te creëren om kinderen zo lang mogelijk in beschermende bewaring dan wel in een meer gesloten opvang op te nemen, ook om daarmee te voorkomen dat minderjarigen met onbekende bestemming kunnen vertrekken? </vraag>
      <noten afkomstig="vraag">
         <noot nummer="2"/>
         <noot nummer="1" datum="2007-03-13" bron="Trouw">Trouw, 13 maart 2007</noot>
         <noot nummer="2">Zie verslag AO, 28 juni 2006 over verdwijningen Indiase alleenstaande minderjarige vreemdelingen (27 062, nr. 54)</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">De zes mannen zijn, voor zover mogelijk, onderzocht op hun identiteit en hun familierechtelijke betrekking tot de kinderen. Met behulp van de Roemeense ambassade is de identiteit van de kinderen inmiddels vastgesteld. Zij zijn allen geboren in Roemenië en hebben de Roemeense nationaliteit. Uit de gegevens van de ambassade zou tevens kunnen worden afgeleid dat een aantal van de mannen die zich hebben gemeld inderdaad vader van een kind is. Op grond van de door de mannen overlegde identiteitspapieren kon dit vooralsnog van één man worden vastgesteld. Er is een opsporingsonderzoek ingesteld waarbij de informatie die rondom de aanhouding van de kinderen bekend is geworden, is nagetrokken. Uit de resultaten van dit onderzoek blijkt vooralsnog niet van betrokkenheid van de zes mannen bij mensenhandel. </antwoord>
      <antwoord nummer="3">Het is mij niet bekend of de kinderen eerder in andere landen zijn aangehouden. Daarvan is tijdens het onderzoek vooralsnog niet gebleken. </antwoord>
      <antwoord nummer="4">Zoals ik hiervoor heb aangegeven is tijdens het onderzoek niet gebleken dat de kinderen eerder in andere landen zijn aangehouden. Bovendien is de identiteit van de kinderen inmiddels vastgesteld met behulp van de Roemeense ambassade. </antwoord>
      <antwoord nummer="5">Voor zover is na te gaan heeft de Raad voor de Kinderbescherming (hierna: de Raad) nog niet eerder een vergelijkbare situatie meegemaakt. </antwoord>
      <antwoord nummer="6">Ja. Op grond van artikel 241 Boek 1 BW heeft de Raad voor al deze jongens een voorlopige voogdij gevraagd en verkregen. De voorlopige voogdij wordt uitgevoerd door Bureau Jeugdzorg en is voor een periode van drie maanden uitgesproken. Tegelijkertijd is een machtiging voor uithuisplaatsing in een gesloten setting gevraagd en deze is eveneens verkregen. De gesloten plaatsing dient ter bescherming van de jongens, ter vaststelling van de identiteit en ter bescherming van de samenleving. </antwoord>
      <antwoord nummer="7">De voorlopige voogdij vervalt na drie maanden en door de Raad zal vervolgens – afhankelijk van of er inmiddels een in Nederland verblijvende ouder met gezag is – een tijdelijke voogdij of een ondertoezichtstelling gevraagd worden. De tijdelijke voogdij of ondertoezichtstelling zal door Bureau Jeugdzorg worden uitgevoerd en in dat kader kan door hen om een plaatsing in een residentiële setting worden gevraagd. In casu is door de Roemeense ambassade vastgesteld dat het Roemeense onderdanen betreft en wie hun ouders zijn. Het streven is om deze kinderen op korte termijn te laten terugkeren naar Roemenië. Hiertoe vindt nauw overleg plaats tussen de betrokken Nederlandse instanties en de Roemeense ambassade en de kinderbescherming in Roemenië. Naar verwachting kan terugkeer plaatsvinden nog voordat de termijn van de voorlopige voogdij is verstreken. Is er onverhoopt meer tijd nodig, dan zal er op verzoek van de Raad een pro forma rekest worden ingediend voor een gezagsvoorziening waardoor de termijn van de voorlopige voogdij en eventueel de uithuisplaatsing in een gesloten setting voort kan duren. </antwoord>
      <antwoord nummer="8">Ik verwijs hiervoor naar mijn antwoord op vraag 7. </antwoord>
      <antwoord nummer="9">Gezien de vele aspecten die aan deze problematiek kleven vraagt dit om een goede samenwerking tussen de verschillende instanties, zowel nationaal (tussen onder andere de Raad, Bureau Jeugdzorg, Nidos, IND en politie) als internationaal. In casu wordt er door de Raad nauw samengewerkt met de Roemeense ambassade en worden er afspraken gemaakt met de Roemeense kinderbescherming over de opvang in Roemenië. </antwoord>
      <antwoord nummer="10">Zoals in het antwoord op vraag 7 reeds is aangegeven, is het streven gericht op terugkeer op korte termijn van de kinderen naar Roemenië. Voor de voorstellen met betrekking tot besloten opvang voor risicogroepen alleenstaande minderjarige vreemdelingen verwijs ik u naar de brief van de toenmalige Minister voor Vreemdelingenzaken en Integratie van 5 december 2006 aan uw Kamer (TK 2006–2007. 27 062, nr. 56). Deze voorstellen hebben betrekking op minderjarige vreemdelingen die een asielaanvraag hebben ingediend en die naar de inschatting van de overheid het risico lopen om slachtoffer van mensenhandel te worden en zijn derhalve niet van toepassing op de in deze Kamervragen genoemde kinderen. In genoemde brief wordt tevens gemotiveerd waarom (vooralsnog) niet gekozen is voor een vorm van gesloten opvang voor risicogroepen alleenstaande minderjarige vreemdelingen. Voor jonge vreemdelingen met ernstige opvoed- en opgroeiproblemen wordt bezien of opname in een justitiële jeugdinrichting geïndiceerd is. Indien sprake is van mensenhandel is het mogelijk met gebruikmaking van de zogenoemde B9-regeling verblijf te verlenen, indien (de vertegenwoordiger van) betrokkene hiervan aangifte doet. De B9-regeling maakt geen onderscheid tussen meerderjarige en minderjarige slachtoffers van mensenhandel. </antwoord>
      <noten afkomstig="antwoord"/>
   </antwoorden>
</kvr>
