<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fritsma (PVV) aan de minister-president, minister van Algemene Zaken en de minister van Sociale Zaken en Werkgelegenheid over de uitspraak dat Nederland Poolse werknemers nodig heeft. (Ingezonden 27 maart 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31550
</item>
         <item attribuut="Inhoud">Vragen naar aanleiding uitspraak premier Balkenende (SZW) dat Nederland 'gewoon Poolse werknemers nodig heeft' (De Telegraaf, 25 maart 2008). Indiener vindt dit een vreemde opvatting: hij wijst op tienduizenden gezonde Nederlanders met een uitkering, die best zouden kunnen worden ingezet om tomaten te plukken. Volgens indiener vindt dat Poolse werknemers veel problemen met zich meebrengen (zoals overlast en huisvestingsproblemen), dat de openstelling van de arbeidsmarkt een fout is geweest en dat Nederlandse werknemers hun baan verliezen door 'de massale instroom van Polen'.</item>
         <item attribuut="Rubriek">Arbeid (Werknemers)</item>
         <item attribuut="Trefwoorden">Buitenlandse werknemers Polen</item>
         <item attribuut="Vindplaats">Kamervragen met antwoord 2007-2008, nr. 1952, Tweede Kamer</item>
         <item attribuut="Vraagnr_bij_indiening">2070815760</item>
         <item attribuut="Afkomstig_van">Algemene Zaken (AZ)</item>
         <item attribuut="Indiener">
            <persoon partij="PVV">Fritsma</persoon>
         </item>
         <item attribuut="Datum_reaktie">2008-04-07</item>
         <item attribuut="Datum_indiening">2008-03-27</item>
         <item attribuut="Document-id">KVR31550</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3987" allpagenumbers="3987 3988" vetnummer="2070815760" code="0708tkkvr1952" lopendefooter="Tweede Kamer, vergaderjaar 2007–2008, Aanhangsel" filenaam="KVR31550" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1952" onderwerp="" indiendatum="2008-03-27">
         <vrager partij="PVV" oorsprong="parlement">Fritsma</vrager>
         <vraagt-aan>de minister-president, minister van Algemene Zaken en de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="7 april 2008) 1, 2 en 4 Zoals reeds hierboven is gesteld, is in Nederland sprake van een krappe arbeidsmarkt. Het aantal vacatures is hoog, de werkloosheid is laag en dat betekent dat we buitenlandse werknemers nodig hebben. De arbeidsmigranten uit de zogenoemde MOE-landen werken vooral in sectoren met tekorten, zoals de land- en tuinbouw, en uit een eerste onderzoek naar de invoering van vrij verkeer van werknemers met de MOE-landen">
         <antwoorder functie="minister-president" ministerie="Algemene Zaken">Balkenende</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat u heeft aangegeven dat Nederland «gewoon Poolse werknemers nodig heeft»? <voetnoot nummer="1"/>
      </vraag>
      <vraag nummer="2">Zo ja, hoe kunt u tot deze uitspraak komen nu er in Nederland tienduizenden gezonde mensen zijn die van een uitkering leven? Waarom kunnen deze mensen niet worden ingezet om bijvoorbeeld tomaten te plukken? </vraag>
      <vraag nummer="3">Realiseert u zich dat de Poolse werknemers bovendien zeer veel problemen met zich meebrengen (overlast, huisvestingsproblemen etc.) en dat de openstelling van de arbeidsmarkt voor hen daarom dus ook een grote fout is geweest? </vraag>
      <vraag nummer="4">Realiseert u zich dat Nederlandse werknemers hun baan verliezen door de massale instroom van Polen? Waarom behartigt u hun belangen niet? </vraag>
      <vraag nummer="5">Kunt u er zorg voor dragen dat de openstelling van de Nederlandse arbeidsmarkt voor Polen en andere Oost Europeanen onmiddellijk terug wordt gedraaid? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-03-25" bron="De Telegraaf">De Telegraaf, 25 maart 2008</noot>
      </noten>
   </vragen>
   <antwoorden aantal="3">
      <antwoord nummer="1, 2 en 4" voetnoot="1 2">Zoals reeds hierboven is gesteld, is in Nederland sprake van een krappe arbeidsmarkt. Het aantal vacatures is hoog, de werkloosheid is laag en dat betekent dat we buitenlandse werknemers nodig hebben. De arbeidsmigranten uit de zogenoemde MOE-landen werken vooral in sectoren met tekorten, zoals de land- en tuinbouw, en uit een eerste onderzoek naar de invoering van vrij verkeer van werknemers met de MOE-landen <voetnoot nummer="1"/>is gebleken dat er nauwelijks sprake is van verdringing. Ook anderszins beschik ik niet over signalen dat Nederlandse werknemers als gevolg van de komst van arbeidsmigranten hun baan verliezen. Dat neemt niet weg dat ook het kabinet, met de heer Fritsma, graag zou zien dat mensen die in Nederland nu nog langs de kant staan tekorten op de arbeidsmarkt zouden opvullen. In afwachting van de adviezen van de Commissie-Bakker werken UWV, CWI en gemeenten onverminderd hard aan het (beter) benutten van het nog aanwezige arbeidspotentieel in Nederland, zowel mensen met als zonder uitkering. Een aanzienlijk deel van de Polen werkt in de agrarische seizoenarbeid. De ervaringen met het inschakelen van uitkeringsontvangers in deze werkzaamheden zijn helaas teleurstellend. In 2005/2006 hebben SZW, RWI, CWI, UWV en gemeenten een landelijk project «agrarische seizoenarbeid» uitgevoerd, waarbij zeer actief uitkeringsontvangers naar de seizoenarbeid werden bemiddeld. De evaluatie van dit project is in juli 2006 aangeboden aan de Tweede Kamer. <voetnoot nummer="2"/>Uit deze evaluatie blijkt dat, ondanks de grote inspanning van alle betrokkenen, de resultaten zeer beperkt waren: slechts een klein aantal uitkeringsgerechtigden deed werkervaring op die bruikbaar was om werk te verkrijgen in de agrarische sector. Probleem was dat voor deze arbeid mensen nodig zijn die direct of op korte termijn inzetbaar zijn. Veel uitkeringsontvangers bleken echter niet direct plaatsbaar te zijn in deze arbeid. De hoogconjunctuur van de afgelopen twee jaren heeft ertoe geleid dat, vergeleken met 2005/2006, de directe inzetbaarheid van uitkeringsontvangers is afgenomen. Zowel de land- en tuinbouwbranche, betrokken gemeenten en CWI blijven echter uitkeringsontvangers naar de agrarische seizoenarbeid bemiddelen. </antwoord>
      <antwoord nummer="3">De problemen die sommige gemeenten ondervinden in het opvangen van migranten uit de MOE-landen zijn niet gerelateerd aan de arbeidsmarkt, maar doen zich met name voor op de terreinen huisvesting, onderwijs, volksgezondheid en de handhaving van arbeidsomstandigheden en arbeidsvoorwaarden. Een werkgroep, bestaande uit alle betrokken partijen (rijk, gemeenten, werkgevers, werknemers en de Poolse gemeenschap) werkt op dit moment in gezamenlijkheid hard aan concrete maatregelen om deze problemen op te lossen. U wordt hierover in mei a.s. geïnformeerd in de al eerder toezegde vervolgrapportage flankerend beleid MOE-landen. </antwoord>
      <antwoord nummer="5">Ik zie geen aanleiding om het vrij werknemersverkeer met de MOE-landen terug te draaien, nu arbeidsmigranten uit deze landen een noodzakelijke en dus ook welkome bijdrage leveren aan onze economie. </antwoord>
      <noten afkomstig="antwoord">
         <noot nummer="1">Kamerstukken II 2007–2008, 29 407, nr. 75</noot>
         <noot nummer="2" titel="Monitoring en evaluatie seizoenarbeid 2005">J. Besseling e.a. «Monitoring en evaluatie seizoenarbeid 2005», Den Haag, juli 2006</noot>
      </noten>
   </antwoorden>
</kvr>
