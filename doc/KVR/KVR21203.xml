<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de behandeling van ontoerekeningsvatbare criminelen. (Ingezonden 25 augustus 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21203
</item>
         <item attribuut="Inhoud">Vragen naar aanleiding een bericht in NRC Handelsblad van 19 augustus over de kritiek van de Nationale ombudsman op het onvermogen om ontoerekeningsvatbare criminelen te behandelen, waardoor zij in zeer slechte toestand de gevangenis zouden verlaten.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Geestelijke gezondheidszorg)</item>
         <item attribuut="Trefwoorden">Gedetineerden Psychiatrie</item>
         <item attribuut="Vindplaats">Kamervragen met antwoord 2004-2005, nr. 22, Tweede Kamer</item>
         <item attribuut="Vraagnr_bij_indiening">2030419970</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-09-27</item>
         <item attribuut="Datum_indiening">2004-08-25</item>
         <item attribuut="Document-id">KVR21203</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="47" allpagenumbers="47 48" vetnummer="2030419970" code="0405tkkvr22" lopendefooter="Tweede Kamer, vergaderjaar 2004–2005, Aanhangsel" filenaam="KVR21203" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="22" onderwerp="" indiendatum="2004-08-25">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-09-27">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op de kritiek van de Nationale ombudsman dat u niet in staat bent om ontoerekeningsvatbare criminelen te behandelen, waardoor ze in zeer slechte mentale toestand de gevangenis uitkomen? <voetnoot nummer="1"/>
      </vraag>
      <vraag nummer="2" voetnoot="1">Hoe antwoordt u op de kritiek van de Nationale ombudsman dat u onvoldoende maatregelen heeft getroffen om de problemen in kaart te brengen en op te lossen? <voetnoot nummer="1"/>
      </vraag>
      <vraag nummer="3" voetnoot="1 2">Klopt het dat er meer dan 100 psychiatrische criminelen onbehandeld vast hebben gezeten in 2003? <voetnoot nummer="1"/>Klopt het dat dit onderwerp al eerder aan de orde is geweest, namelijk bij de opsluiting van de heer L. M.? <voetnoot nummer="2"/>Welke oplossing heeft u inmiddels voor hem? </vraag>
      <vraag nummer="4">Wat zijn de redenen dat deze patiënten niet worden behandeld zoals dat eigenlijk voorgeschreven is, te weten in een psychiatrische inrichting? </vraag>
      <vraag nummer="5">Vindt u het aanvaardbaar dat deze patiënten door het gebrek aan behandeling in de gevangenis en bescherming na hun vrijlating kunnen afzakken tot de bedelstaf? Kunt u uw antwoord toelichten? </vraag>
      <vraag nummer="6">Wat gaat u doen om te voorkomen dat er meer van dergelijke incidenten plaatsvinden? Welke consequentie trekt u uit de uitspraak van het Europese Hof voor de Rechten van de Mens waarin dergelijke lange wachttijden op behandelingen als een schending van het Europees Verdrag voor de Rechten van de Mens worden veroordeeld? </vraag>
      <noten afkomstig="vraag">
         <noot nummer="3"/>
         <noot nummer="1" datum="2004-08-19" bron="NRC Handelsblad">NRC Handelsblad, 19 augustus 2004</noot>
         <noot nummer="2" datum="2004-07-29" bron="De Volkskrant">De Volkskrant, 29 juli 2004</noot>
         <noot nummer="3">Uitspraak van de zaak Morsink vs. de Nederlandse Staat nr. 48865/99</noot>
      </noten>
   </vragen>
   <antwoorden aantal="5">
      <antwoord nummer="1en 2">De uitspraak van de Nationale ombudsman van 17 augustus 2004 betrof een persoon aan wie de rechter de maatregel tot plaatsing in een psychiatrisch ziekenhuis voor de duur van een jaar had opgelegd (artikel 37, eerste lid, Wetboek van Strafrecht). Betrokkene heeft in afwachting van de tenuitvoerlegging van zijn vonnis een jaar als passant in een huis van bewaring verbleven omdat hij niet in een GGz-instelling kon worden geplaatst. Er bleek geen GGz-instelling bereid of in staat hem op te nemen vanwege capaciteitsproblemen, personeelstekorten of het feit dat de instelling onvoldoende geëquipeerd was. Art. 37 strekt er juist toe om deze patiënten te behandelen in een GGz-instelling. Het gevangeniswezen is niet bestemd en ook niet ingericht voor de behandeling van deze patiënten. Ex art. 37 veroordeelden kunnen tijdens hun verblijf als passant wel op een Bijzondere zorgafdeling (BZA) en op een Forensische observatie- en begeleidingsafdeling (FOBA) worden geplaatst. Dat is in deze zaak ook gebeurd. Hoewel niet gesteld kan worden dat de patiënt in een justitiële inrichting geheel onbehandeld blijft, is het echter wenselijk dat deze categorie van personen zo mogelijk direct in een GGz-instelling wordt opgenomen. Er is in het verleden een aantal maatregelen getroffen om ex art. 37 veroordeelden sneller te kunnen plaatsen. Zo is in 2001de aanwijzing van het openbaar ministerie «Plaatsing in een psychiatrisch ziekenhuis op grond van art. 37, lid 1 WvSr» in werking getreden. De Forensisch Psychiatrische Dienst heeft daarin een bemiddelende rol gekregen. Ten behoeve van de plaatsing houdt de FPD sinds eind 2001een landelijke registratie bij, waarmee een beter inzicht ontstaat in de knelpunten bij de plaatsing van ex art. 37 veroordeelden. Ook de inspectie en in het uiterste geval de minister van Volksgezondheid, Welzijn en Sport kunnen bemiddelen bij plaatsing van art. 37 veroordeelden. Sedert 1december 2000 kan het openbaar ministerie aan een psychiatrische inrichting het bevel geven tot opname. Dat is in de zaak die de ombudsman heeft onderzocht niet gebeurd, omdat dit waarschijnlijk zou leiden tot ontslag van een andere patiënt. Het blijkt dat ondanks deze maatregelen sommige patiënten niet geplaatst kunnen worden vanwege gebrek aan GGz-capaciteit. Voor de beschikbaarheid van GGz-capaciteit is mijn ambtgenoot van VWS verantwoordelijk. Ik streef ernaar om met de minister van VWS nadere maatregelen te nemen om ex art. 37 veroordeelden zo spoedig mogelijk in een GGz-instelling te kunnen plaatsen. </antwoord>
      <antwoord nummer="3">In 2003 verbleven 106 personen op basis van een art. 37 W Sr-maatregel in een penitentiaire inrichting bij gebrek aan plaats in een GGz-instelling. De gemiddelde passantentermijn bedroeg iets meer dan twee maanden (te weten 70 dagen). Na plaatsing in een GGz-instelling kon de behandeling een aanvang nemen. Het verschil met de zaak L.M. is dat in die casus de betrokkene een maatregel terbeschikkingstelling was opgelegd. De heer L.M. verblijft momenteel ter behandeling in een tbs-kliniek. </antwoord>
      <antwoord nummer="4">Plaatsing geschiedt in de regel in een Algemeen Psychiatrisch Ziekenhuis (APZ). Veel patiënten zijn echter ongeschikt voor behandeling in een APZ, bijvoorbeeld door de aard van hun stoornis, omdat ze niet meewerken aan behandeling of omdat ze meer beveiliging nodig hebben. Voor deze categorie patiënten zijn Forensisch psychiatrische afdelingen (FPA) van een APZ of Forensisch psychiatrische klinieken (FPK) beter toegerust. Deze kennen echter wachtlijsten. </antwoord>
      <antwoord nummer="5">Ik acht het onjuist, dat wanneer de rechter plaatsing in een psychiatrisch ziekenhuis heeft gelast, deze achterwege blijft. In het kader van het overlastbeleid worden maatregelen voorbereid om de opvang en zorg voor deze patiënten te verbeteren. </antwoord>
      <antwoord nummer="6">In samenwerking met de minister van VWS wordt gezocht naar een oplossing voor de opvang van deze categorie patiënten. Inzake de uitspraak van het Europese Hof voor de Rechten van de Mens waarnaar vragensteller verwijst en die betrekking had op tot tbs-veroordeelden, heeft de Nederlandse regering verzocht toegelaten te worden tot de Grote Kamer om de uitspraak te heroverwegen. Tot dan is de uitspraak van het Europese Hof niet onherroepelijk. Het langdurig ingesloten zijn als passant is niet gewenst, maar is niet altijd te vermijden. Het alternatief van voortijdige invrijheidstelling is geen aanvaardbaar alternatief. </antwoord>
      <noten afkomstig="antwoord"/>
   </antwoorden>
</kvr>
