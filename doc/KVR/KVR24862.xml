<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de minister van Justitie over onmiddellijke invrijheidstelling. (Ingezonden 14 december 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24862
</item>
         <item attribuut="Inhoud">Vragen naar aanleiding van artikel in Nederlands Juristenblad (9 december 2005, nr. 44): hoe vaak weigert een officier van justitie gehoor te geven aan de last tot onmiddellijke invrijheidsstelling, wat zijn daarvan de oorzaken en welke gevolgen heeft dit opschorten? Indiener wil weten of de minister overweegt om de officier een wettelijke bevoegdheid te geven om uitvoering van de last tot onmiddellijke invrijheidsstelling op te schorten?</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Voorlopige hechtenis)</item>
         <item attribuut="Trefwoorden">Gevangeniswezen Voorlopige hechtenis</item>
         <item attribuut="Vindplaats">Kamervragen met antwoord 2005-2006, nr. 839, Tweede Kamer</item>
         <item attribuut="Vraagnr_bij_indiening">2050604920</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">2006-02-02</item>
         <item attribuut="Datum_indiening">2005-12-14</item>
         <item attribuut="Document-id">KVR24862</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1783" allpagenumbers="1783 1784" vetnummer="2050604920" code="0506tkkvr839" lopendefooter="Tweede Kamer, vergaderjaar 2005–2006, Aanhangsel" filenaam="KVR24862" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="839" onderwerp="" indiendatum="2005-12-14">
         <vrager partij="VVD" oorsprong="parlement">Weekers</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2 februari 2006), zie ook Aanhangsel Handelingen nr. 629, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe vaak weigert een officier van justitie gehoor te geven aan een last tot onmiddellijke invrijheidstelling? <voetnoot nummer="1"/>
      </vraag>
      <vraag nummer="2">Wat is de oorzaak van het niet onmiddellijk gehoor geven aan de last tot onmiddellijke invrijheidstelling? </vraag>
      <vraag nummer="3">Is het de officier van justitie toegestaan om niet onmiddellijk gehoor te geven aan de last tot invrijheidstelling? Zo ja, op grond van welke bepaling is dat toegestaan? Zo neen, welke gevolgen worden verbonden aan het negeren van deze last door de officier van justitie? </vraag>
      <vraag nummer="4">Wat zijn de mogelijke gevolgen als wel altijd onmiddellijk gehoor wordt gegeven aan de last tot invrijheidstelling? </vraag>
      <vraag nummer="5">Overweegt u een uitdrukkelijke wettelijke bevoegdheid te creëren voor de officier van justitie om uitvoering van de last tot invrijheidstelling op te schorten? </vraag>
      <noten afkomstig="vraag">
         <noot nummer="1" datum="2005-12-9" bron="Nederlands Juristenblad">Nederlands Juristenblad, 9 december 2005, nr. 44, pp. 2315–2316</noot>
      </noten>
   </vragen>
   <antwoorden aantal="2">
      <antwoord nummer="1 en 2">Van oudsher impliceert de tenuitvoerlegging van de rechterlijke beslissing tot onmiddellijke invrijheidstelling meer dan de enkele mededeling dat de verdachte in vrijheid wordt gesteld. Het openbaar ministerie en de inrichting waar de verdachte verbleef, hebben nadat de rechter de onmiddellijke invrijheidstelling van een verdachte heeft bevolen, tijd nodig om de normale administratieve formaliteiten af te handelen die met een invrijheidstelling gepaard gaan. Zo dient de verdachte zijn persoonlijke bezittingen, die zich nog in het Huis van Bewaring bevinden, terug te krijgen en controleert men of er nog een andere grond is waarop de verdachte ingesloten moet blijven. Duidelijk moge zijn dat daarbij van een weigering gehoor te geven aan een last van de rechter geen sprake is. Over de modaliteiten van de praktijk van in vrijheid stelling wordt geen registratie bijgehouden. </antwoord>
      <antwoord nummer="3, 4 en 5">Op grond van artikel 553 Sv is het openbaar ministerie belast met de tenuitvoerlegging van rechterlijke beslissingen, waaronder de schorsing of de opheffing van het bevel voorlopige hechtenis dat op de terechtzitting wordt gegeven. Een redelijke wetsuitleg brengt mee dat van de verdachte in het algemeen kan worden gevergd dat hij mee teruggaat naar de inrichting voor de afwikkeling van het bevel. Ik stel voorop dat regel is dat het bevel in ieder geval dezelfde dag ten uitvoer wordt gelegd. Voor vrijheidsbeneming na ommekomst van de dag waarop de invrijheidstelling is bevolen is geen grondslag aanwezig. In het algemeen geldt dus niet dat aan een bevel tot opheffing of schorsing van voorlopige hechtenis à la minute dient te worden voldaan en dat het voortduren van vrijheidsbeneming meteen daarop onrechtmatig wordt. (Vgl. ook de uitspraak van het EHRM van 1 juli 1997 (Manzoni tegen Italië, nr. 70/1996/689/881), waarin een oponthoud van 3,5uur voor daadwerkelijke invrijheidstelling geen schending van artikel 5EVRM werd geoordeeld.) De mogelijkheid bestaat dat de rechter in het concrete geval weliswaar heeft beslist dat er geen titel meer aanwezig is voor het voortduren van de voorlopige hechtenis, maar dat vrijheidsbeneming op een andere titel moet worden ten uitvoer gelegd. Ook voor de verdachte geldt dat het onaangenaam is dat de vrijheidsbeneming feitelijk slechts voor een zeer korte tijd wordt onderbroken en dezelfde dag wordt hervat op een andere titel. Het alternatief van nieuwe vrijheidsbeneming op een andere titel na één of twee dagen op vrije voeten te hebben verkeerd zal de betrokkene veelal extra zwaar vallen. In het door vragensteller bedoelde artikel wordt de suggestie gedaan dat het openbaar ministerie zich in alle gevallen waarin de verdachte in voorlopige hechtenis verblijft tevoren vergewist van andere titels die voortzetting van de vrijheidsbeneming rechtvaardigen. Het opnemen van een dergelijke verplichting in het werkproces voor alle preventief gedetineerden brengt evenwel een administratieve belasting mee die niet in redelijke verhouding staat tot het betrekkelijk geringe aantal gevallen waarin de invrijheidstelling van de verdachte wordt bevolen of zelfs voorzienbaar is. Ik meen dat geen aanvullende wettelijke regeling nodig en wenselijk is voor het kort ophouden van een verdachte voor het vervoer naar de inrichting, met dien verstande dat dit vervoer zo spoedig mogelijk plaatsvindt en de penitentiaire inrichting de benodigde procedures kan afhandelen. De invrijheidstelling kan dan zo spoedig mogelijk plaats vinden. Ik heb de hoofddirecteur van de Dienst Justitiële Inrichtingen gevraagd rekening houdend met het voorgaande om in overleg met het College van procureurs-generaal maatregelen te nemen die er toe leiden dat de invrijheidstelling zo spoedig mogelijk kan plaats vinden en de penitentiaire inrichtingen de benodigde procedures kunnen afhandelen. </antwoord>
      <noten afkomstig="antwoord"/>
   </antwoorden>
</kvr>
