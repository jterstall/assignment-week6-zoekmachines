<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over besmette erfenissen. (Ingezonden 16 augustus 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26435
</item>
         <item attribuut="Inhoud">Vragen naar aanleiding van een artikel in Vrij Nederland van 12 augustus 2006 over erfenissen die in de ogen van het Openbaar Ministerie 'besmet' zijn als gevolg van criminele activiteiten van de erflater. Vragensteller verzoekt om een wetswijziging die het mogelijk maakt beslag te leggen op zulke erfenissen.</item>
         <item attribuut="Rubriek">Burgerlijk recht en burgerlijk procesrecht (Erfrecht) Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Criminaliteitsbestrijding Erfrecht</item>
         <item attribuut="Vindplaats">Kamervragen met antwoord 2006-2007, nr. 36, Tweede Kamer</item>
         <item attribuut="Vraagnr_bij_indiening">2050617710</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2006-09-27</item>
         <item attribuut="Datum_indiening">2006-08-16</item>
         <item attribuut="Document-id">KVR26435</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="73" allpagenumbers="73 74" vetnummer="2050617710" code="0607tkkvr36" lopendefooter="Tweede Kamer, vergaderjaar 2006–2007, Aanhangsel" filenaam="KVR26435" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="36" onderwerp="" indiendatum="2006-08-16">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="27 september 2006), zie ook Aanhangsel Handelingen nr. 2119, vergaderjaar 2005–2006">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hoe vaak komt het op jaarbasis voor dat een erfenis in de ogen van het Openbaar Ministerie qua herkomst besmet is als gevolg van criminele activiteiten van de erflater? Worden dit soort gegevens bijgehouden? Zo neen, waarom niet? <voetnoot nummer="1"/>
      </vraag>
      <vraag nummer="2">Hoe vaak zou het Openbaar Ministerie beslag willen leggen op zo’n erfenis, maar ziet daarvan af vanwege een slechte bewijspositie of om andere redenen? </vraag>
      <vraag nummer="3">Welke wettelijke belemmeringen verhinderen om gemakkelijk op een besmette erfenis beslag te leggen? </vraag>
      <vraag nummer="4">Deelt u de mening dat het juridisch gezien zo geregeld zou moeten worden dat wanneer het Openbaar Ministerie serieuze verdenking heeft tegen de herkomst van gelden en/of goederen in een erfenis, beslaglegging mogelijk moet worden gemaakt met daaraan gekoppeld een procedure, waarin de erfgenamen aannemelijk moeten maken dat de herkomst van de erfenis bonafide is en, mochten de erfgenamen daarin niet slagen, dat de erfenis aan de Staat toevalt? </vraag>
      <vraag nummer="5">Bent u bereid langs de lijnen van de criteria, vermeld in de vorige vraag, de wet in die zin te wijzigen? </vraag>
      <vraag nummer="6">Ziet u andere mogelijkheden om te voorkomen dat een besmette erfenis door de erfgenamen van een crimineel aanvaard en te gelde gemaakt kan worden? </vraag>
      <noten afkomstig="vraag">
         <noot nummer="1" datum="2006-08-12" bron="De besmette erfenis, Vrij Nederland nr. 32, jaargang 67">De besmette erfenis, Vrij Nederland nr. 32, jaargang 67, 12 augustus 2006</noot>
      </noten>
   </vragen>
   <antwoorden aantal="3">
      <antwoord nummer="1 en 2">Het Openbaar Ministerie houdt geen gegevens bij van erfenissen die als zogenoemde besmette erfenissen zouden kunnen worden aangemerkt, aangezien in beginsel de strafrechtelijke vervolging eindigt door het overlijden van een verdachte. </antwoord>
      <antwoord nummer="3">Het recht tot strafvordering vervalt wanneer de verdachte van een misdrijf komt te overlijden. Dit heeft ook gevolgen voor de mogelijkheid om bijkomende straffen en maatregelen toepassing te laten vinden, zelfs indien deze reeds door de rechter zijn uitgesproken. Een uitzondering bestaat evenwel in het geval de verdachte voor diens dood een maatregel ter ontneming van wederrechtelijk verkregen voordeel was opgelegd. Op grond van artikel 75 van het Wetboek van Strafrecht (hierna: Sr) kan in dat geval de opgelegde maatregel alsnog ten uitvoer worden gelegd, waarbij ook beslag onder derden mogelijk is. </antwoord>
      <antwoord nummer="4 t/m 6">Langs verschillende wegen kan in voorkomende gevallen worden opgetreden tegen erfenissen, bestaande uit voorwerpen afkomstig van misdrijven. Personen die een dergelijke erfenis ontvangen, zijn onder omstandigheden te vervolgen voor de misdrijven witwassen (artikel 420bis e.v. Sr) of heling (artikel 416 e.v. Sr). Op grond van een verdenking inzake heling of witwassen kan beslag worden gelegd onder deze erfgenamen, en bij een voordeling kan vervolgens verbeurdverklaring of ontneming volgen. Voorwaarde voor een veroordeling terzake van heling of witwassen is dat in voldoende mate kan worden onderbouwd, dat het inderdaad om gelden of goederen gaat met een criminele herkomst. Een aanvullend vereiste is dat de erfgenamen wisten of redelijkerwijs hadden moeten vermoeden dat de erfenis geheel of gedeeltelijk afkomstig was uit enig misdrijf. Of een vervolging terzake van witwassen of heling mogelijk is op het moment van aanvaarding van de erfenis, hangt af van de situatie. Vervolging en beslaglegging na dit moment zijn echter niet uitgesloten. De erfgenaam die eerst later achter de criminele herkomst van de erfenis komt, kan zich eveneens schuldig maken aan het strafbare feit van witwassen, indien hij de situatie laat voortduren waarin hij weet dat hij voorwerpen voorhanden heeft, die middellijk of onmiddellijk afkomstig zijn van enig misdrijf. Ook wanneer zij zelf niet strafrechtelijk zouden worden vervolgd terzake van witwassen, kan beslag onder de erfgenamen worden gelegd. Dit zou bijvoorbeeld kunnen geschieden als onderdeel van een strafvervolging tegen derden, die betrokken zijn geweest bij de misdrijven gepleegd door de inmiddels overleden persoon. Te denken valt in dit verband aan de mogelijkheden van artikel 33a, tweede lid aanhef en onder a, Sr, onderscheidenlijk art. 94a, derde lid, Sv. Indien zij kennis dragen van het feit dat een erfenis bestaat uit voorwerpen afkomstig van misdrijven, doen erfgenamen er verstandig aan deze te verwerpen of slechts onder voorrecht van boedelbeschrijving te accepteren. Wordt een besmette erfenis door de erfgenamen verworpen, dan zal deze na een procedure van vereffening toevallen aan de Staat. Ik acht de hierboven geschetste strafrechtelijke mogelijkheden afdoende om op te kunnen treden tegen erfenissen, afkomstig uit misdrijven. </antwoord>
      <noten afkomstig="antwoord"/>
   </antwoorden>
</kvr>
