<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Sociale Zaken en Werkgelegenheid over armoede in Nederland. (Ingezonden 7 juli 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23536
</item>
         <item attribuut="Inhoud">In een gesprek met de kerken over de groei van armoede en het gebruik van de voedselbank, heeft minister De Geus (SZW) aangegeven dat mensen met financiële problemen doorgestuurd moeten worden naar de gemeenten en de Belastingdienst om meer gebruik te maken van specifieke regelingen. Is het niet gebruik maken van deze regelingen de oorzaak van de armoedegroei en in welke mate wordt er te weinig gebruik van gemaakt.</item>
         <item attribuut="Rubriek">Inkomen en rechtspositie (Inkomens) Sociale zekerheid (Bijstand (ABW, RWW, Wet Sociale Werkvoorziening)) Sociale zekerheid (Overig) Welzijn (Overig)</item>
         <item attribuut="Trefwoorden">Armoede Bijstand Subsidies</item>
         <item attribuut="Vindplaats">Kamervragen met antwoord 2004-2005, nr. 2109, Tweede Kamer</item>
         <item attribuut="Vraagnr_bij_indiening">2040517810</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2005-08-09</item>
         <item attribuut="Datum_indiening">2005-07-07</item>
         <item attribuut="Document-id">KVR23536</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4199" allpagenumbers="4199 4200" vetnummer="2040517810" code="0405tkkvr2109" lopendefooter="Tweede Kamer, vergaderjaar 2004–2005, Aanhangsel" filenaam="KVR23536" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2109" onderwerp="" indiendatum="2005-07-7">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-08-9">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de schriftelijke vragen van 9 juni 2005 over de explosieve groei van de armoede in Nederland zoals geconstateerd door de kerken en de Voedselbank en uw antwoorden daarop? <voetnoot nummer="1"/>
      </vraag>
      <vraag nummer="2">Kunt u bevestigen dat u op 5 juli 2005 een gesprek heeft gevoerd over dit onderwerp met een delegatie van de kerken in Nederland? </vraag>
      <vraag nummer="3">Klopt het dat u de kerken heeft gevraagd om mensen met financiële problemen door te sturen naar de gemeente en de Belastingdienst? Is deze oproep het enige dat u de mensen op en rond het minimum te bieden heeft? </vraag>
      <vraag nummer="4">Waarom denkt u dat het niet-gebruik van specifieke regelingen de hoofdoorzaak is van de groeiende armoede in Nederland? Kunt u dit nader onderbouwen? </vraag>
      <vraag nummer="5">Waarop baseert u het idee dat mensen die aankloppen bij de kerken en de Voedselbank niet nu al worden doorverwezen naar de gemeenten en de Belastingdienst? Erkent u dat uw oproep geen oplossing zal bieden voor de financiële problemen van de tienduizenden mensen die nu al gebruik maken van de Voedselbank? </vraag>
      <vraag nummer="6">Hebt u feitelijke gegevens over het niet-gebruik van gemeentelijke en fiscale regelingen? Zo ja, hoe hoog zijn de hiervoor bestemde budgetten? Hoeveel geld hiervan wordt niet gebruikt? </vraag>
      <vraag nummer="7">Kunt u het budget voor de bijzondere bijstand relateren aan de bezuinigingen op de huursubsidie, de hogere huren, de ontkoppeling van de lonen en de uitkeringen, de gestegen energie- en zorgkosten? Deelt u de mening dat de bijzondere bijstand voor mensen met een laag inkomen een druppel is op een gloeiende plaat? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1966" documentjaargang="2004-2005">Aanhangsel Handelingen, nr. 1966, vergaderjaar 2004–2005.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">In mijn gesprek van 5 juli jl. heb ik gewezen op de mogelijkheden en taken van de gemeenten en de Belastingdienst. Overigens neemt het kabinet de verantwoordelijkheid voor het gevoerde inkomensbeleid. Daarin streeft het kabinet naar een evenwichtige inkomensverdeling. Daarnaast is het van belang dat mensen de juiste instanties kennen opdat dat zij gebruik kunnen maken van de voorzieningen waar zij recht op hebben. Deze instanties bieden diverse regelingen aan. De gemeenten kunnen lokaal maatwerk leveren vanuit het gemeentelijke armoedebeleid en de schuldhulpverlening. De Belastingdienst kent specifieke aftrekposten als de tegemoetkoming bijzondere ziektekosten. </antwoord>
      <antwoord nummer="4">Armoede heeft in Nederland voornamelijk een relatief karakter en de oorzaken zijn pluriform. Niet-gebruik van specifieke regelgeving is hier een element van. </antwoord>
      <antwoord nummer="5">Mensen die aankloppen bij de kerken worden regelmatig doorverwezen naar de gemeenten en de Belastingdienst. Dit wordt ook in het onderzoek van de Protestantse Kerk in Nederland vermeld. Ik hecht eraan te benadrukken dat mensen in een zo vroeg mogelijk stadium aankloppen bij de verantwoordelijke instanties. Hiermee kan een bijdrage worden geleverd aan een vroegtijdige oplossing voor financiële problemen. Indien het gebruik van de verschillende inkomensvoorzieningen wordt vergroot, levert dat ook een bijdrage aan de oplossing van financiële problemen. </antwoord>
      <antwoord nummer="6">In de jaren negentig zijn er enkele onderzoeken gedaan naar het niet-gebruik van gemeentelijke en fiscale regelingen. Recente gegevens zijn niet beschikbaar, momenteel worden er een aantal onderzoeken gedaan naar het niet-gebruik van regelingen. Eén daarvan is een onderzoek van het SCP naar het niet-gebruik van inkomensvoorzieningen en de oorzaken daarvan. De resultaten worden begin 2006 verwacht. Daarnaast komt het Nivel, in opdracht van het ministerie van VWS, in september met voorlopige resultaten van de enquête onder het patiëntenpanel chronisch zieken. Hierin zitten ook gegevens over het niet-gebruik en bekendheid met compensatiemiddelen. </antwoord>
      <antwoord nummer="7">De in de vraag aangehaalde kostensoorten zijn algemeen noodzakelijke bestaanskosten die moeten worden bestreden uit de relevante bijstandsnorm of het daarmee qua hoogte vergelijkbare inkomen. Daarnaast voorziet het Rijk met inkomensafhankelijke regelingen zoals de huur- en zorgtoeslag, in een toereikende en passende voorliggende voorziening. Uw mening, dat de bijzondere bijstand voor mensen met een laag inkomen een druppel op een gloeiende plaat zou zijn, deel ik niet. Immers, de WWB verschaft personen met een laag inkomen een recht op bijzondere bijstand indien de betrokkene naar het oordeel van de gemeente niet beschikt over middelen om te voorzien in de uit bijzondere omstandigheden voortvloeiende noodzakelijke kosten. De WWB geeft de gemeenten ook de mogelijkheid om beleid gerichter af te stemmen op het individu. Tezamen met de algemene bijstand en de voorliggende voorzieningen garandeert het Rijk op deze wijze een bestaansminimum. </antwoord>
      <noten afkomstig="antwoord"/>
   </antwoorden>
</kvr>
