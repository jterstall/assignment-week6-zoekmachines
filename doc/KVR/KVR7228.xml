<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Rey (VVD) over kleine parketten. (Ingezonden 8 mei 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7228
</item>
         <item attribuut="Inhoud">Vragen over het korten van de budgetten van kleine parketten ten behoeve van grotere parketten in de Randstad.</item>
         <item attribuut="Rubriek">Rechterlijke organisatie (Openbaar ministerie)</item>
         <item attribuut="Trefwoorden">Openbaar ministerie</item>
         <item attribuut="Vindplaats">Kamervragen met antwoord 1997-1998, nr. 1323, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Van Rey</persoon>
         </item>
         <item attribuut="Datum_reaktie">1998-06-08</item>
         <item attribuut="Datum_indiening">1998-05-08</item>
         <item attribuut="Document-id">KVR7228</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2705" allpagenumbers="2705 2706" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7228" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1323" onderwerp="" indiendatum="1998-05-8">
         <vrager partij="VVD" oorsprong="parlement">Van Rey</vrager>
         <vraagt-aan/>
      </vraagdata>
      <antwoorddata antwoorddatum="1998-06-8">
         <antwoorder functie="minister" ministerie="Justitie a.i">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van perspublicaties <voetnoot nummer="1"/>inzake «budgetinlevering» voor acht kleine parketten? </vraag>
      <vraag nummer="2">Bent u voornemens de kleinere parketten te korten op hun budget ten behoeve van de grotere parketten in de Randstad? </vraag>
      <vraag nummer="3">Kunt u aangeven op welke criteria de korting is gebaseerd? </vraag>
      <vraag nummer="4">Hebt u de effecten van grensoverschrijdende criminaliteit op het parket Roermond meegewogen? Zo ja, in welke mate? </vraag>
      <vraag nummer="5">Welke zijn de effecten van de korting op enerzijds de rechtshandhaving en anderzijds de interne (re)organisatie in de te korten parketten? Zouden de kleinere parketten vanwege hun schaal niet juist over een groter financieel budget moeten beschikken? </vraag>
      <vraag nummer="6">Is oorspronkelijk toegezegd dat niemand zou behoeven in te leveren als gevolg van de te wijzigen maatstaven? Zo ja, waarom komt u er dan op terug? Heeft er overleg plaatsgevonden met de parketten die gekort gaan worden en, zo ja, wat is daarvan het resultaat? </vraag>
      <vraag nummer="7">Kan de korting nog teruggedraaid worden? </vraag>
      <noten afkomstig="vraag">
         <noot nummer="1">Limburgs Dagblad</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 t/m 6">Het bestaande model voor de verdeling van budgetten over de arrondissements- en ressortsparketten is gebaseerd op de instroom van aangeboden zaken, gekoppeld aan de uitkomsten van werklastmeting. Dit model liet bovendien toe dat toedelingen voor een specifiek beleidsdoel konden plaatsvinden in de vorm van extra formatieruimte die voor ieder parket gelijk was, ongeacht de schaalgrootte van het parket. Dit model bleek in toenemende mate onevenwichtig en ontoereikend te zijn; het heeft onder meer geleid tot een relatieve overbedeling van kleine parketten. Om die reden heeft het College van procureurs-generaal een nieuw systeem ontwikkeld, dat het totale OM-budget eerlijker en evenwichtiger over alle OM-diensten (waaronder de arrondissements- en ressortsparketten) verdeelt. Dit nieuwe systeem verdeelt de middelen niet alleen op basis van een aantal interne factoren, maar ook op basis van herkenbare, betrouwbare en niet door parketten zelf te beïnvloeden omgevingsvariabelen, die een duidelijke relatie hebben met de financiële behoefte. Om de parketten in een gelijke uitgangspositie te brengen heeft eerst (in samenwerking met alle parketten) een standaardisatie plaatsgevonden. Aldus kon de relatieve financieringsbehoefte van elk parket bepaald worden. Op deze wijze is vastgesteld op welk aandeel in het totaal beschikbare budget elk parket recht heeft. Bij deze standaardisering is ook met de grensoverschrijdende criminaliteit rekening gehouden; bij de berekening van de financieringsbehoefte per parket is het aantal niet in Nederland woonachtige daders meegewogen en zijn toeslagen aangehouden voor grensoverschrijdend overleg. Het College van procureurs-generaal heeft besloten de herverdelingsoperatie gefaseerd uit te voeren. Gedurende de periode van invoering zullen de parketten die relatief te veel middelen hebben ten opzichte van de andere parketten, gekort worden ten gunste van parketten die momenteel relatief te weinig middelen hebben. Omdat er (op basis van de motie-Bolkestein en op basis van de reorganisatie van het Openbaar Ministerie) nog extra middelen beschikbaar zijn voor de parketten en er overigens door het College van procureurs-generaal is toegezegd dat de budgetten van de parketten in elk geval in 1998 niet zullen dalen ten opzichte van 1997 kan de herverdelingspijn voor die parketten die gekort worden, aanmerkelijk worden verzacht; vanaf 1999 zal geen enkel parketbudget met meer dan 2,5% per jaar worden gekort. Het nieuwe verdeelsysteem kent bovendien een vaste voet (basisbedrag), dat elk parket krijgt voor algemene overhead. Dit is relatief voordelig voor de kleine parketten; zij ontvangen soms meer dan 35% van hun middelen op basis van deze vaste voet. Het systeem voorziet in een buffer van centrale regiegelden, die in noodsituaties kunnen worden aangewend. Het College van procureurs-generaal heeft met het dagelijks bestuur van het hoofdofficierenberaad afgesproken dat nader bekeken zal worden in hoeverre er mogelijkheden zijn om de budgetten van de parketten die structureel gekort worden via incidentele middelen tijdelijk nog enigszins aan te vullen gedurende het invoeringstraject van het nieuwe budgetverdeelsysteem. Met alle parkethoofden is uitvoerig gediscussieerd over het nieuwe budgetverdeelsysteem. Tijdens de ontwikkeling van het systeem is ook regelmatig aan hen over de voortgang gerapporteerd, onder meer op landelijke conferenties. Omdat het nieuwe budgetverdeelsysteem het totale budget op een eerlijker wijze verdeelt wordt de werkdruk op die plekken, waar die momenteel het zwaarst is, verlicht (ten koste van parketten, die tot nog toe iets ruimer zitten). Er komt dus meer evenwicht. Dit heeft een positieve weerslag op de rechtshandhaving in brede zin. Hoewel de werkdruk, op alle parketten, hoog blijft gaat het College van procureurs-generaal er van uit dat alle parketten met de nieuw vastgestelde budgetten in staat moeten zijn de reorganisatie op het parket te voltooien. </antwoord>
      <antwoord nummer="7">De herverdeling kan niet worden teruggedraaid. De kortingen zouden alleen kunnen worden teruggedraaid bij het beschikbaar komen van extra middelen. </antwoord>
      <noten afkomstig="antwoord"/>
   </antwoorden>
</kvr>
