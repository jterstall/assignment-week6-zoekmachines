<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leerkes (Unie 55+) over de nominale ziekenfondspremie. (Ingezonden 20 maart 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2946
</item>
         <item attribuut="Inhoud">Betreft vragen over het verschil in nominale ziekenfondspremie voor echtparen tussen de diverse regio's in Nederland.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziekenfondspremies</item>
         <item attribuut="Vindplaats">Kamervragen met antwoord 1995-1996, nr. 982, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="Unie 55+">Leerkes</persoon>
         </item>
         <item attribuut="Datum_reaktie">1996-04-17</item>
         <item attribuut="Datum_indiening">1996-03-20</item>
         <item attribuut="Document-id">KVR2946</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1995" allpagenumbers="1995 1996" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="982" onderwerp="" indiendatum="1996-03-20">
         <vrager partij="Unie 55+" oorsprong="parlement">Leerkes</vrager>
         <vraagt-aan/>
      </vraagdata>
      <antwoorddata antwoorddatum="1996-04-17">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Zal er in 1998 een maximaal verschil van f 1.50,– aan nominale ziekenfondspremie voor echtparen tussen de diverse regio’s in Nederland ontstaan? <voetnoot nummer="1"/>
      </vraag>
      <vraag nummer="2">Zo ja, deelt u de mening, dat hiermee ook binnen de heffing van de nominale ziekenfondspremie de solidariteitsgedachte, die ten grondslag ligt aan het ziekenfonds, wordt losgelaten? </vraag>
      <vraag nummer="3">Zo ja, acht u dit rechtvaardig? </vraag>
      <vraag nummer="4">Hoe kunnen dergelijke regionaal wisselende premies verantwoord worden verwerkt in de koopkrachtoverzichten («koopkrachtplaatjes») die het kabinet hanteert? </vraag>
      <noten afkomstig="vraag">
         <noot nummer="1" datum="1996-03-6" bron="Haarlems Dagblad">Haarlems Dagblad, 6 maart 1996</noot>
      </noten>
   </vragen>
   <antwoorden aantal="4">
      <antwoord nummer="1">Vanaf 1 januari 1991 is door het kabinet een meerjarig traject in gang gezet waarbinnen maatregelen worden genomen om ziekenfondsen financieel risico te laten lopen bij de uitvoering van de Ziekenfondswet (ZFW). Sinds 1989 ontvangen ziekenfondsen een budget ter financiering van hun uitgaven aan ZFW-verstrekkingen. Dit verstrekkingenbudget is niet volledig kostendekkend. In verband daarmee is aan de ziekenfondsen de wettelijke bevoegdheid toegekend een nominale premie te innen bij hun verzekerden. Sinds 1991 zijn de ziekenfondsen vrij in het bepalen van de hoogte van de door hen te heffen nominale premie bij de verzekerden; zij mogen echter geen premiedifferentiatie toepassen tussen hun eigen verzekerden. Gedurende de jaren 1989 en 1990 was voor de ziekenfondsen nog geen enkel financieel risico verbonden aan de nieuw ingevoerde verstrekkingenbudgettering. Sinds 1991 is sprake van een beperkt financieel risico. De beperking van het risico houdt verband met de hoge mate van verevening en nacalculatie die gedurende de periode 1991–1995 na afloop van ieder budgetjaar op de aan de ziekenfondsen toegekende budgetten is toegepast. In samenhang met de beperkte mate van financieel risico zijn gedurende de genoemde periode geen verschillen in nominale premies tussen de ziekenfondsen voorgekomen. Per 1 januari 1996 zijn zodanige wijzigingen aangebracht in het budgetteringsmodel (invoering van het zogenaamde splitsingsmodel), dat de mate van financieel risico dat de ziekenfondsen lopen in het kader van de budgettering kon worden opgevoerd door het verlagen van de percentages van verevening en nacalculatie. Dit heeft er toe geleid dat er in 1996 voor het eerst sprake is van een, vooralsnog beperkte, variatie in de hoogte van de nominale premies tussen de diverse ziekenfondsen. De gewogen gemiddelde nominale premie in 1996 bedraagt f 342,52 per volwassen verzekerde. Het verschil tussen de hoogste en de laagste geheven nominale premie bedraagt f 36,– op jaarbasis. Gelet op de kabinetsvoornemens om de mate van financieel risico op de variabele delen van het ZFW-verstrekkingenbudget de komende twee jaar verder te verhogen tot 100%, valt te verwachten dat er de komende jaren meer variatie zal ontstaan in de nominale premies tussen de verschillende ziekenfondsen. Daar staat tegenover dat de druk op de ziekenfondsen om de hen ter beschikking staande instrumenten toe te passen ter vergroting van de doelmatigheid in de organisatie en levering van de zorg en daarmee ter beperking van de kosten, de komende jaren eveneens groter zal worden. De ZFW-verzekerden hebben reeds de mogelijkheid periodiek van ziekenfonds te veranderen. Deze mogelijkheid zal verder worden uitgebreid. Dit draagt er toe bij dat de nominale premie een belangrijk concurrentie-instrument wordt. Uit concurrentie-overwegingen zullen ziekenfondsen er – bij een voldoende transparante markt – naar streven door middel van doelmatigheidsvergroting en kostenbeheersing de hoogte van de nominale premie zoveel mogelijk te beperken. Hoe de genoemde ontwikkelingen zich de komende jaren tot elkaar zullen verhouden kan op dit moment niet exact worden aangegeven. Naar mijn mening valt een schatting van f 150,– premieverschil voor echtparen in 1998 dan ook niet te onderbouwen. Ik ga er van uit dat de marktwerking er toe zal leiden dat de uiteindelijke verschillen in nominale premies tussen de ziekenfondsen beperkt zullen blijven. Vanzelfsprekend zal de absolute hoogte van deze verschillen de komende jaren ook afhankelijk zijn van de hoogte van de basispremie (de nominale rekenpremie, die in het kader van de ZFW-budgettering jaarlijks door het kabinet wordt vastgesteld). Volledigheidshalve wordt opgemerkt dat de werkgebieden van de ziekenfondsen in bijna alle gevallen niet meer strikt regio-gebonden zijn. In het kader van de inwerkingtreding van de Wet Stelselherziening 2e Fase per 1 januari 1992 hebben de ziekenfondsen de vrijheid gekregen zelf hun werkgebied vast te stellen. Sindsdien hebben bijna alle ziekenfondsen geheel Nederland als werkgebied vastgesteld. In deze zin zijn verschillen tussen nominale premies derhalve niet zozeer regio-gebonden, maar ziekenfondsgebonden. </antwoord>
      <antwoord nummer="2">De solidariteitsgedachte binnen de ziekenfondsverzekering komt enerzijds tot uiting in de inkomensafhankelijke premieheffing, anderzijds in het mechanisme dat de gelden uit de Algemene Kas verdeelt over de verschillende ziekenfondsen. (Een ziekenfonds ontvangt bijvoorbeeld meer vergoeding voor een oudere verzekerde dan voor een jonge verzekerde, of voor een arbeidsongeschikte verzekerde dan voor een niet-arbeidsongeschikte verzekerde). De budgetten die ziekenfondsen aldus ontvangen uit de Algemene Kas zijn als het ware afgestemd op relevante achtergrondkenmerken van de verzekerden. Bij de bepaling van de hoogte van de nominale premie zal een ziekenfonds zich met name laten leiden door overwegingen van bedrijfsmatige aard, zoals zijn concurrentiepositie. Overigens zij er op gewezen dat aan de introductie van de nominale premie per 1 januari 1989 mede de overweging ten grondslag heeft gelegen dat er voordien juist sprake was van een overtrokken solidariteit binnen de ziekenfondsverzekering. Het introduceren van de nominale premie had mede tot doel deze overtrokken solidariteit te matigen. </antwoord>
      <antwoord nummer="3">Zie het antwoord op vraag 2. </antwoord>
      <antwoord nummer="4">In de koopkrachtplaatjes die het kabinet hanteert, is sprake van gemiddelde nominale premies. Deze benadering wijkt niet af van de opzet van andere koopkrachtplaatjes met betrekking tot bijvoorbeeld de effecten van aanpassingen van premies van particulier verzekerden. </antwoord>
      <noten afkomstig="antwoord"/>
   </antwoorden>
</kvr>
