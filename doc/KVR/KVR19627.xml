<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Boelhouwer (PvdA) aan de minister van Binnenlandse Zaken en Koninkrijksrelaties over de integriteit van plaatselijke bestuurders in de gemeente Drimmelen. (Ingezonden 5 december 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19627
</item>
         <item attribuut="Inhoud">Vragen naar aanleiding van berichten in onder andere Binnenlands Bestuur van 28 november 2003 over verkoop van huurwoningen in de gemeente Drimmelen aan familieleden van plaatselijke bestuurders dan wel politici.</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Overig)</item>
         <item attribuut="Trefwoorden">Ambtsmisdrijven Gemeenten</item>
         <item attribuut="Vindplaats">Kamervragen met antwoord 2003-2004, nr. 959, Tweede Kamer</item>
         <item attribuut="Vraagnr_bij_indiening">2030404330</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Boelhouwer</persoon>
         </item>
         <item attribuut="Datum_reaktie">2004-03-01</item>
         <item attribuut="Datum_indiening">2003-12-05</item>
         <item attribuut="Document-id">KVR19627</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2033" allpagenumbers="2033 2034" vetnummer="2030404330" code="0304tkkvr959" lopendefooter="Tweede Kamer, vergaderjaar 2003–2004, Aanhangsel" filenaam="KVR19627" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="959" onderwerp="" indiendatum="5december 2003">
         <vrager partij="PvdA" oorsprong="parlement">Boelhouwer</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1 maart 2004), zie ook Aanhangsel Handelingen nr. 502, vergaderjaar 2003–2004">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de berichten uit diverse media volgens welke drie huurwoningen in de gemeente Made verkocht worden aan familieleden van prominente plaatselijke bestuurders, dan wel politici, zonder dat van tevoren bekend is gemaakt dat deze woningen te koop stonden? <voetnoot nummer="1"/>
      </vraag>
      <vraag nummer="2">Bent u van oordeel dat in dit geval de bestuurlijke regels inzake integriteit zijn nageleefd? Meent u dat er sprake is van machtsmisbruik, voorkennis of schending van bestuurlijke integriteit? Waarom wel of waarom niet? </vraag>
      <vraag nummer="3">Wat is uw oordeel over de wijze waarop de gemeenteraad via een commissie van nog onbekende samenstelling deze zaak onderzoekt en daarvoor een periode van zes weken achter gesloten deuren nodig heeft? </vraag>
      <vraag nummer="4">Deelt u de mening dat deze kwestie niet bevorderlijk is voor het aanzien van het openbaar bestuur? Waarom wel of waarom niet? </vraag>
      <vraag nummer="5">Heeft u mogelijkheden of middelen om zelf actief in deze kwestie te interveniëren? Bent u bereid nu of eventueel later van uw mogelijkheden gebruik te maken? Waarom wel of waarom niet? </vraag>
      <noten afkomstig="vraag">
         <noot nummer="1" datum="2003-11-27" bron="Binnenlandse Bestuur, 28 november jl. «Toeval bestaat nog in Drimmelen», en BN/ De Stem, 24 tot">Binnenlandse Bestuur, 28 november jl. «Toeval bestaat nog in Drimmelen», en BN/De Stem, 24 tot, 27 november 2003</noot>
      </noten>
   </vragen>
   <antwoorden aantal="2">
      <antwoord nummer="1">Ja. 2, 3 en 4. Zoals ik u in het uitstelbericht van 10 december jl., (Aanhangsel Handelingen nr. 502, vergaderjaar 2003–2004) heb gemeld, is door de gemeenteraad van Drimmelen een onderzoekscommissie ingesteld. Deze commissie heeft een onafhankelijke externe deskundige de opdracht gegeven een onderzoek naar de gang van zaken rond de verkoop van drie woningen aan familieleden van gemeentebestuurders te verrichten. Dit onderzoek is inmiddels afgerond. Bij dit onderzoek is het gemeentelijk integriteitskader van de gemeente Drimmelen als toetsingskader gebruikt. Ik ben van mening dat de gemeenteraad in dezen een passende en adequate procedure heeft gevolgd. Op mijn verzoek heeft de commissaris van de Koningin in de provincie Noord-Brabant toegezien op de opzet en uitvoering van het onderzoek en heeft de commissaris daarover uitvoerig met betrokkenen gesproken. Het onderzoeksrapport is op 9 januari jl. uitgebracht. De uiteindelijke conclusie van het onderzoeksrapport is dat het handelen van betrokkenen niet zodanig is geweest dat er sprake is van een schending van de bestuurlijke integriteit van de drie bestuurders. Wel is de schijn van belangenverstrengeling en/of machtsmisbruik gewekt, maar uit niets is gebleken dat de bestuurders misbruik hebben gemaakt van informatie die zij uit hoofde van hun functie onder zich hadden, noch dat zij anderszins hun positie hebben aangewend om te bewerkstelligen dat hun kinderen de betreffende woningen konden kopen. Wel moet worden geconcludeerd dat twee van de drie betrokken bestuurders hebben miskend dat de onderhandse aankoop bijzonder gevoelig zou kunnen liggen binnen de gemeente Drimmelen. Zij hadden zich bewust moeten zijn dat het melden van een dergelijke aankoop binnen het college danwel aan de raad, in het bijzonder gelet op de door hen beklede publieke functies, voor de hand had gelegen. Deze handelwijze is vanzelfsprekend niet bevorderlijk voor het aanzien van het openbaar bestuur. </antwoord>
      <antwoord nummer="5">U heeft in de media uitgebreid kennis kunnen nemen van de discussie die rond deze kwestie in de gemeente Drimmelen is ontstaan en de politieke consequenties daarvan. Dat is naar mijn mening dan ook de juiste gang van zaken aangezien het primair de verantwoordelijkheid is van de gemeenteraad een politiek oordeel te vellen over deze kwestie. De commissaris van de Koningin overlegt met betrokkenen en zal mij binnenkort adviseren over de gevolgen van deze bestuurlijke situatie voor de positie van de burgemeester. </antwoord>
      <noten afkomstig="antwoord"/>
   </antwoorden>
</kvr>
