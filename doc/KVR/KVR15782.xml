<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen (CDA), Rouvoet(CristenUnie), Dittrich (D66), Nicolaï (VVD) en Van den Berg (SGP) aan de ministers van Justitie, van Binnenlandse Zaken en Koninkrijksrelaties en voor Grote Steden- en Integratiebeleid over de demonstratie in Amsterdam «Stop de oorlog tegen de Palestijnen». (Ingezonden 22 april 2002); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15782
</item>
         <item attribuut="Inhoud">Vragen naar aanleiding van strafbare discriminerende uitlatingen die zijn gedaan tijdens de demonstratie op 13 april 2002, o.a. in de vorm van hakenkruisen, foto's van Hitler, adhesiebetuigingen aan Saddam Hoessein en Osama Bin Laden, anti-semitische uitingen, etc. Gevraagd wordt o.a. welke maatregelen de politie genomen heeft, en of de daders strafrechtelijk vervolgd worden.</item>
         <item attribuut="Rubriek">Staats- en bestuursrecht (Grondrechten) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Demonstraties Israël Oorlogen Palestijnen Rassendiscriminatie</item>
         <item attribuut="Vindplaats">Kamervragen met antwoord 2001-2002, nr. 1249, Tweede Kamer</item>
         <item attribuut="Vraagnr_bij_indiening">2010209490</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Verhagen</persoon>
            <persoon partij="CristenUnie">Rouvoet</persoon>
            <persoon partij="D66">Dittrich</persoon>
            <persoon partij="VVD">Nicolaï</persoon>
            <persoon partij="SGP">Van den Berg</persoon>
         </item>
         <item attribuut="Datum_reaktie">2002-06-10</item>
         <item attribuut="Datum_indiening">2002-04-22</item>
         <item attribuut="Document-id">KVR15782</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2637" allpagenumbers="2637 2638 2639" vetnummer="2010209490" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15782" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1249" onderwerp="" indiendatum="2002-04-22">
         <vrager partij="CDA" oorsprong="parlement">Verhagen</vrager>
         <vrager partij="CristenUnie" oorsprong="parlement">Rouvoet</vrager>
         <vrager partij="D66" oorsprong="parlement">Dittrich</vrager>
         <vrager partij="VVD" oorsprong="parlement">Nicolaï</vrager>
         <vrager partij="SGP" oorsprong="parlement">Van den Berg</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="10 juni 2002), zie Aanhangsel Handelingen nr. 1116, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder>de ministers van Binnenlandse Zaken en Koninkrijksrelaties en voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Hebt u kennisgenomen van de gebeurtenissen tijdens de demonstratie «stop de oorlog tegen de Palestijnen», die zaterdag 13 april 2002 gehouden werd te Amsterdam? </vraag>
      <vraag nummer="2" voetnoot="1">Hebt u kennisgenomen van het feit dat het meldpunt discriminatie Amsterdam 75 hakenkruisen telde tijdens de betoging; en dat mensen borden omhoog hielden met teksten als «Hitler is er één vergeten; Sharon», dat er foto’s van Hitler getoond werden; dat er adhesiebetuigingen waren aan het adres van Saddam Hoessein en Osama Bin Laden; dat er Amerikaanse en Isralëlische vlaggen verbrand werd; dat onder meer vlaggen van Hezbollah en Hamas de Dam sierden? Zo ja, welke concrete maatregelen o.a. ten aanzien van strafbare discriminerende uitlatingen heeft de politie vóór en na de demonstratie genomen? <voetnoot nummer="1"/>
      </vraag>
      <vraag nummer="3">Deelt u de mening dat tijdens deze demonstraties de grens van de vrijheid van demonstratie is overtreden? Deelt u ook de mening dat dit ontoelaatbare meningsuitingen zijn in Nederland? </vraag>
      <vraag nummer="4">Waarom zijn de hierboven genoemde meningsuitingen bij deze demonstratie kennelijk gedoogd, terwijl in het verleden bij extreemrechtse demonstraties tegen dergelijke uitingen is opgetreden? </vraag>
      <vraag nummer="5">Deelt u de opvatting dat het stuitend is dat in Nederland nota bene bij het monument op de Dam ter herdenking van de slachtoffers van de Tweede Wereldoorlog anti-semitische uitingen en hakenkruisen werden getoond? </vraag>
      <vraag nummer="6">Wat gaat u ondernemen om te voorkomen dat dergelijke anti-semitische / discriminerende uitingen in de toekomst plaatsvinden? </vraag>
      <vraag nummer="7">Hoe is de communicatie tussen de ordedienst van het Palestina Comité en de politie verlopen voor, tijdens en na de demonstratie? </vraag>
      <vraag nummer="8">Is het waar dat de Burgemeester van Amsterdam gezegd heeft te weten wie de daders zijn, maar dat deze nog steeds op vrije voeten zijn? Waarom zijn niet alle vermoedelijke daders opgepakt? </vraag>
      <vraag nummer="9">Welke stappen zullen er gezet worden om deze daders strafrechtelijk te vervolgen? </vraag>
      <vraag nummer="10">Zullen de gebeurtenissen gevolgen hebben voor het integratiebeleid? </vraag>
      <noten afkomstig="vraag">
         <noot nummer="1" datum="2002-04-15" bron="Parool, 15 april jl. Volkskrant, 15 april jl. Algemeen Dagblad">Parool, 15 april jl. Volkskrant, 15 april jl. Algemeen Dagblad, 15 april 2002</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Ja. In de aanloop naar de demonstratie is in Amsterdam een bijeenkomst gehouden met vertegenwoordigers van de gemeente Amsterdam (OOV), het Openbaar Ministerie en de regiopolitie Amsterdam-Amstelland. De resultaten van deze bijeenkomst zijn vervolgens besproken in het driehoeksoverleg: burgemeester, hoofdofficier van justitie en de korpschef. In de driehoek is ook gesproken over de beleids- en tolerantiegrenzen. De driehoek was van oordeel dat het verbranden van nationale vlaggen en het meevoeren van spandoeken met racistische leuzen niet kon worden getolereerd. wanneer het toch zou plaatsvinden zou de politie de organisatie aanspreken om dit te beëindigen en te voorkomen. Indien de organisatie daarin niet zou slagen, zou in geval van groepsgewijze (massale) overtredingen door de driehoek besloten worden hoe op te treden. Dit laatste had vooral betrekking op het risico voor escalatie bij optreden door de politie. Verder is door de driehoek besloten een beleidscentrum in te richten op het hoofdbureau van politie. Deze afspraken zijn uitvoerig doorgenomen met de organisatoren van de demonstratie (Nederlands Palestina Komitee). In zijn algemeenheid is duidelijk gemaakt dat discriminerende en racistische uitingen niet geaccepteerd zouden worden. De organisatie was akkoord met de afspraken zoals die in de driehoek waren geformuleerd. Tijdens de demonstratie bleek echter al vrij snel dat er veel spandoeken en borden aanwezig waren met discriminerende en antisemitische leuzen. De driehoek stelde vast dat hier tegen moest worden opgetreden. De demonstranten zijn vervolgens op twee manieren aangesproken op deze teksten. In de eerste plaats is de ordedienst van de organisatie actief opgetreden tegen de discriminerende teksten en tekens. Daarnaast is ook de vredeseenheid van de politie actief geweest. Er is opgetreden tegen hakenkruizen, foto’s van Hitler en teksten of afbeeldingen waarin een verband werd gelegd tussen Israël en/of Joden en/of het zionisme met het nazi-regime, maar ook tegen anderszins discriminerende en antisemitische leuzen. Niet-discriminerende teksten gericht tegen de staat Israël en tegen de regering van dat land werden in het licht van de vrijheid van meningsuiting uiteraard wel toegestaan. Het aanspreken van de demonstranten leidde hetzij tot het vrijwillig afstaan van de meegevoerde spandoeken, hetzij tot het wegdoen ervan of tot het afplakken van de gewraakte tekens of foto’s. In totaal zijn door de vredeseenheid van de politie 60 spandoeken, vlaggen en borden inbeslaggenomen. Daarnaast zijn door de ordedienst talloze spandoeken verwijderd. Er is in geen geval sprake geweest van het gedogen van de teksten. wel was het door het grote aantal spandoeken en borden onmogelijk deze teksten snel te verwijderen. Bovendien werden spandoeken en borden doorgegeven in de stoet en opnieuw getoond tijdens de demonstratie. </antwoord>
      <antwoord nummer="3">Voor de beoordeling of de grens van de vrijheid van meningsuiting of demonstratie met bepaalde uitingen is overschreden en of bepaalde meningsuitingen in Nederland ontoelaatbaar zijn wegens strijd met het beginsel van non-discriminatie, zal steeds moeten worden gekeken naar het concrete geval en de concrete omstandigheden waarin deze uitingen hebben plaatsgevonden. Een dergelijke beoordeling is in concrete gevallen voorbehouden aan de rechter. In zijn algemeenheid is er wel het een en ander op te merken over het genoemde spanningsveld. In reactie op een motie van 8 november 2001 van de leden Dittrich c.s., inzake het spanningveld tussen de vrijheden van godsdienst- en meningsuiting en het beginsel van non-discriminatie (Kamerstukken 28 000 VI, nr. 34) is in een gedeelte van de nota naar aanleiding van het verslag bij het wetsvoorstel verhoging strafmaat structurele discriminatie (Kamerstukken 27 792, nr. 5, blz. 4–7) uitgebreid ingegaan op dit thema. De daarin vervatte beschouwingen zullen op korte termijn nog eens in een afzonderlijke nota aan uw Kamer worden toegezonden. Deze nota is vanuit een strafrechtelijke invalshoek geschreven. In aansluiting op deze nota zal een meer rechtspolitieke notitie worden opgesteld over het spanningsveld tussen diverse grondrechten. De minister van Binnenlandse Zaken en Koninkrijksrelaties en de minister voor Grote Steden en Integratiebeleid hebben inmiddels de opdracht gegeven deze notitie voor te bereiden. De intentie is deze notitie zo spoedig mogelijk aan uw kamer te sturen. </antwoord>
      <antwoord nummer="4">Voor het antwoord op deze vraag verwijs ik naar het antwoord op vraag twee. </antwoord>
      <antwoord nummer="5">Ja. </antwoord>
      <antwoord nummer="6">Uitingen op spandoeken vallen onder de vrijheid van meningsuiting zoals deze voortvloeit uit artikel 7 als ook uit artikel 9 van de Grondwet. Zijn deze uitingen strafbaar dan kan de politie gebruik maken van de strafprocessuele dwangmiddelen in het kader van de opsporing en de vervolging, zoals inbeslagname van de betreffende spandoeken en eventuele aanhouding van individuele betogers wegens verdenking van bepaalde strafbare feiten. Echter, actieve bestuurlijke bemoeienis met de inhoud van de uit te dragen standpunten voorafgaand aan een betoging is ongeoorloofd, dit zou immers een schending van het verbod van censuur inhouden. Daar vinden de mogelijkheden om discriminerende en antisemitische teksten te verbieden hun grens. </antwoord>
      <antwoord nummer="7">Zoals is aangegeven in het antwoord op vraag twee, zijn de in de driehoek gemaakte afspraken vooraf uitvoerig doorgenomen met het Nederlands Palestina Comité. Dit is met deze afspraken akkoord gegaan. De organisatie heeft gezorgd voor een eigen ordedienst van 200 mensen. Met de vredeseenheid van de politie waren afspraken gemaakt over hun optreden. Tijdens de demonstratie was de ordedienst van de organisatie actief betrokken bij het optreden tegen de discriminerende teksten en tekens. De ordedienst heeft – evenals de vredeseenheid van de politie – talloze spandoeken verwijderd. Tevens heeft zij zoveel mogelijk geprobeerd de jongeren in toom te houden die zich agressief opstelden. In de voorbereiding was afgesproken dat de ordedienst van de organisatie allereerst verantwoordelijk was voor de orde en veiligheid. Toen de ordedienst de jongeren niet meer in de hand had, is door de politie ingegrepen. Op vrijdag 19 april heeft de burgemeester gesproken met de organisatoren van de demonstratie en enkele vertegenwoordigers van Marokkaanse organisaties. Het doel van het gesprek was terug te kijken op de demonstratie van 13 april en het probleem van de uitingen van racisme en antisemitisme aan te orde te stellen. Daarnaast heeft de burgemeester de organisatoren gecomplimenteerd met hun inspanningen de demonstratie zo vreedzaam mogelijk te laten verlopen. In de loop van het gesprek is ook gesproken over de demonstratie van zondag 21 april (uit solidariteit met Israël) en de mogelijke problemen die daar zouden kunnen ontstaan. Vanuit de kant van de delegatie werd positief gereageerd op het initiatief van de burgemeester dit gesprek aan te gaan. </antwoord>
      <antwoord nummer="8">Tijdens de demonstratie zijn door politie-eenheden camerabeelden gemaakt. De politie onderzoekt aan de hand van deze beelden of er nog (andere) strafbare feiten te zien zijn en of daarop de personen staan afgebeeld die daarmee in verband kunnen worden gebracht. Er zal mede gebruik worden gemaakt van camerabeelden die tijdens de rellen op en rond het Leidseplein op 5 en 12 mei zijn gemaakt (bij de huldiging van Ajax). Na afronding van het onderzoek zal door het openbaar ministerie worden beoordeeld of er personen ter zake strafrechtelijk zullen worden vervolgd. Ten tijde van de demonstratie zijn overigens in totaal twintig aanhoudingen verricht. Tien personen zijn kort na arrestatie heengezonden. Eén van die personen is heengezonden met een aanbod tot het verrichten van arbeid ten algemene nutte. Over de wijze van afdoening van één van die andere zaken moet door het behandelend parket nog een beslissing worden genomen. De strafzaken tegen de overige acht heengezonden personen zijn thans opgelegd bij de politie wegens onvoldoende bewijs. Zij zullen dus niet worden vervolgd, tenzij uit het onderzoek als hierboven genoemd blijkt dat vervolging alsnog mogelijk is. Daarnaast zijn tien personen voorgeleid aan de rechter-commissaris. Een van die personen is thans nog gedetineerd. Deze persoon zal medio juli a.s. verschijnen voor de kinderrechter te Amsterdam. Eén arrestant is inmiddels door de politierechter veroordeeld tot het verrichten van een werkstraf van 100 uur. De zaken van de overige acht personen zijn thans nog in behandeling. Het is nog niet bekend of, en zo ja, wanneer deze zaken bij de (kinder)rechter zullen worden aangebracht. </antwoord>
      <antwoord nummer="9">Voor het antwoord op deze vraag verwijs ik naar het antwoord op vraag acht. </antwoord>
      <antwoord nummer="10">Incidenten, zoals tijdens de demonstratie op 13 april 2002 in Amsterdam, die voortvloeien uit internationale conflicten, zijn natuurlijk niet bevorderlijk voor het integratieproces en zij zijn helaas nooit uit te sluiten. Het integratiebeleid moet er echter op gericht zijn en ook zodanig ingericht zijn dat er voldoende veerkracht in onze samenleving aanwezig is om dergelijke incidenten niet te laten leiden tot spanningen tussen bevolkingsgroepen. Niet alleen de overheid maar ook maatschappelijke organisaties die bevolkingsgroepen in allerlei kaders vertegenwoordigen spannen zich derhalve in om het onderlinge begrip en de maatschappelijke saamhorigheid dermate stevig te doen zijn dat incidenten geen escalerende gevolgen krijgen. Zo zijn er na de gebeurtenissen van 11 september 2001 in Nederland stadsgesprekken opgestart om eventuele maatschappelijke problemen tussen verschillende bevolkingsgroepen het hoofd te bieden. Deze stadsgesprekken zijn bedoeld om een brede dialoog los te maken waaraan iedereen kan deelnemen. Het doel is meer tolerantie en begrip over en weer te kweken. </antwoord>
      <noten afkomstig="antwoord"/>
   </antwoorden>
</kvr>
