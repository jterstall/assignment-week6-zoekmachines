<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over een volkstelling. (Ingezonden 10 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5289
</item>
         <item attribuut="Inhoud">Vragen over het vergaren van informatie om een juist en actueel beeld te krijgen van de Nederlandse samenleving.</item>
         <item attribuut="Rubriek">Welzijn (Burgerlijke stand)</item>
         <item attribuut="Trefwoorden">Bevolking Statistiek</item>
         <item attribuut="Vindplaats">Kamervragen met antwoord 1996-1997, nr. 1529, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1997-07-07</item>
         <item attribuut="Datum_indiening">1997-06-10</item>
         <item attribuut="Document-id">KVR5289</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3129" allpagenumbers="3129 3130" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1529" onderwerp="" indiendatum="1997-06-10">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1997-07-7">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Deelt u de opvatting dat een juist en actueel statistisch beeld van de Nederlandse samenleving noodzakelijk is voor het voeren van een adequaat beleid door de Nederlandse overheid? </vraag>
      <vraag nummer="2" voetnoot="1">Kent u de opvatting van de directeur sociaal en economische statistiek van het CBS dat een leemte in het beeld van de Nederlandse samenleving op basis van de door het CBS gepubliceerde statistische uitkomsten en de informatie die beschikbaar zou komen via een volkstelling? <voetnoot nummer="1"/>
      </vraag>
      <vraag nummer="3">Deelt u de opvatting van de directeur sociaal en economische statistiek dat de informatie die via een volkstelling beschikbaar zou komen op zich hard nodig is? </vraag>
      <vraag nummer="4">Hoe verhouden deze uitspraken zich tot de antwoorden op schriftelijke vragen? </vraag>
      <vraag nummer="5">Welke maatregelen zult u treffen om zorg te dragen voor juist een actueel statistisch beeld van de Nederlandse samenleving? </vraag>
      <vraag nummer="6">Bent u bereid een volkstelling te overwegen indien dit noodzakelijk is om de benodigde informatie te verkrijgen? </vraag>
      <noten afkomstig="vraag">
         <noot nummer="1" datum="1997-06-5" bron="Radio 1 KRO ," titel="Dingen die gebeuren">Radio 1 KRO «Dingen die gebeuren»,, 5 juni 1997</noot>
         <noot nummer="2">Waarin gesteld wordt dat het CBS in staat is een zuiver en actueel statistisch beeld van de Nederlandse samenleving te schetsen en er geen reden is om te twijfelen aan het wetenschappelijke gehalte van de door het CBS gepubliceerde statistische uitkomsten. Aanhangsel Handelingen nr. 912, vergaderjaar 1995–1996</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het is de opvatting van het Centraal Bureau voor de Statistiek dat statistische uitkomsten, gebaseerd op een combinatie van registergebruik en steekproefwaarnemingen, in termen van kwaliteit en kosten zijn te verkiezen boven die van een traditionele volkstelling in Nederland. Ik deel deze opvatting. </antwoord>
      <antwoord nummer="3 en 4" voetnoot="1 2">Het is nuttig een onderscheid te maken tussen het doel en het middel van een volkstelling. Het soort informatie waarvoor van oudsher de volkstelling gehouden werd, is, nog afgezien van andere gebruiksdoelen, noodzakelijk voor het voeren van een adequaat beleid door de overheid. Het middel van een traditionele integrale volkstelling is echter vandaag de dag, althans in de Nederlandse context van goede (bevolkings)registers, lage responspercentages en de ter beschikking staande informatietechnologie, effectief noch efficiënt. Langs de eerder uitgezette lijn van een combinatie van registergebruik en steekproefwaarnemingen <voetnoot nummer="1"/>beoogt het CBS aan bestaande en nieuwe informatiebehoeften te voldoen. Hoe het CBS in dit verband omgaat met non-respons en potentiële ondervertegenwoordiging in zijn steekproefenquêtes is in eerdere schriftelijke antwoorden uiteengezet <voetnoot nummer="2"/>. Ter aanvulling op deze antwoorden merk ik op dat inmiddels duidelijk is geworden dat er geen communautair voorschrift tot het houden van een volkstelling in 2001 zal komen. Daarvoor blijkt onvoldoende politiek draagvlak onder de lid-staten aanwezig. </antwoord>
      <antwoord nummer="5">Er zijn vooralsnog toereikende maatregelen getroffen om de kwaliteit van de statistische informatie op termijn te handhaven. Zij betreffen voornamelijk de beschikbaarheid en bruikbaarheid van registraties voor het CBS. Zo geeft artikel 9, lid 1 van de Wet op het Centraal bureau en de Centrale commissie voor de statistiek (Stb. 1996, 258) het CBS in principe de bevoegdheid gebruik te maken van overheidsregistraties. Het CBS voert daartoe thans overleg met een aantal registratiehouders. Artikel 9, lid 2 van diezelfde wet biedt het CBS de mogelijkheid gegevens uit registraties voor statistische doeleinden onderling te koppelen op het SoFinummer. De recent aangenomen basisverordening voor de EU-statistiek (322/97) bevat vergelijkbare bepalingen. </antwoord>
      <antwoord nummer="6">Wanneer daartoe aanleiding is, ben ik bereid aanvullende maatregelen te overwegen die ertoe bijdragen dat het CBS op een effectieve en efficiënte manier de benodigde informatie kan produceren. Of een volkstelling de meest doeltreffende danwel de meest doelmatige van deze maatregelen zou zijn, betwijfel ik echter, met het Centraal Bureau voor de Statistiek. De kosten van een volkstelling zullen hoog zijn (naar schatting circa een kwart miljard gulden). De respons zal daarentegen, gegeven de ervaringen in het recente verleden, de huidige respons op steekproefonderzoekingen en vergelijkbare ervaringen in verwante landen, naar verwachting relatief laag zijn. Daardoor zullen de uitkomsten kwalitatief niet aan de verwachtingen voldoen, in het bijzonder niet voor stedelijke gebieden, marginale groepen en dergelijke, dat wil zeggen juist die categorieën waarop veel overheidsbeleid zich richt. Het alternatief van een uitgebreidere toegang en een intensiever gebruik van overheidsregistraties, waar nodig aangevuld met gerichte steekproefwaarnemingen, is dan ook een veel aantrekkelijker perspectief. </antwoord>
      <noten afkomstig="antwoord">
         <noot nummer="1">Zie Kamerstuk 20 510, nrs. 1–2</noot>
         <noot nummer="2" documenttype="Kamervragen" documentnummer="912" documentjaargang="1995-1996">Aanhangsel Handelingen, nr. 912, vergaderjaar 1995–1996.</noot>
      </noten>
   </antwoorden>
</kvr>
