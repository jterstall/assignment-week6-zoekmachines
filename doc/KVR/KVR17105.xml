<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Financiën over het verkopen van financiële producten met verkeerde informatie. (Ingezonden 3 december 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17105
</item>
         <item attribuut="Inhoud">Vragen over berichten in de Telegraaf dat financiële dienstverleners hun klanten niet altijd goed op de hoogte zouden hebben gebracht van de gevolgen van de wijzigingen in het fiscaal regime.</item>
         <item attribuut="Rubriek">Belastingen (Algemeen) Geld- en kapitaalmarkt (Algemeen)</item>
         <item attribuut="Trefwoorden">Bankwezen Belastingen</item>
         <item attribuut="Vindplaats">Kamervragen met antwoord 2002-2003, nr. 710, Tweede Kamer</item>
         <item attribuut="Vraagnr_bij_indiening">2020304030</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-02-03</item>
         <item attribuut="Datum_indiening">2002-12-03</item>
         <item attribuut="Document-id">KVR17105</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1493" allpagenumbers="1493 1494" vetnummer="2020304030" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17105" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="710" onderwerp="" indiendatum="2002-12-3">
         <vrager partij="SP" oorsprong="parlement">Kant</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2003-02-3">
         <antwoorder functie="minister" ministerie="Financiën">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de artikelen «Hypotheekoverwaarde een strop» en «Huis en geluk ingestort op de beurs!»? <voetnoot nummer="1"/>
      </vraag>
      <vraag nummer="2">Is door de Pensioen- &amp; Verzekeringskamer (PVK) en andere toezichthouders onderzocht of verzekeraars en tussenpersonen de consumenten voorafgaand aan het kopen van financiële producten in aantoonbaar voldoende mate hebben gewezen op de wijziging van het fiscaal regime voor deze producten na 13 september 1999? Zo ja, wat zijn de bevindingen? Zo neen, waarom niet en gaat dit alsnog gebeuren? </vraag>
      <vraag nummer="3">Deelt u de mening dat de verzekeringsmaatschappijen en / of tussenpersonen die consumenten met betrekking tot de wijziging van het fiscaal regime voor de betreffende financiële producten afgenomen na 13 september 1999 niet of ontoereikend op de hoogte hebben gesteld en / of deze consumenten niet in de gelegenheid hebben gesteld om zonder schade en kosten deze polissen met terugwerkende kracht te beëindigen, jegens de betrokken consumenten schadeplichtig zijn? Zo ja, hoe ziet de overheid erop toe dat deze consumenten schadeloos worden gesteld? Zo neen, waarom niet? </vraag>
      <vraag nummer="4">Is er door de financiële toezichthouders en de notariële beroepsorganisaties in voldoende mate op toegezien dat het notariaat niet meewerkt aan het verkopen van financiële producten met verkeerde informatie voor de consument middels notariële akten van geldleningen en / of notariële akten van hypotheken? Zo ja, hoe dan? Zo neen, waarom niet? </vraag>
      <vraag nummer="5">Deelt u de mening dat het gebruik van een vaste provisie in tegenstelling tot een uurtarief of abonnementensysteem de verkoop van financiële producten met verkeerde informatie kan bevorderen? </vraag>
      <noten afkomstig="vraag">
         <noot nummer="1" datum="2002-11-23" bron="De Telegraaf, 22 november jl. en">De Telegraaf, 22 november jl. en, 23 november 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De PVK heeft destijds geen onderzoek ingesteld naar de vraag of verzekeraars en tussenpersonen voldoende hebben gewezen op de wijziging van het fiscaal regime per 14 september 1999. De nu verantwoordelijke toezichthouder, sinds 2 september 2002 de Autoriteit Financiële Markten, zal bezien of en in welke mate de regels zijn overtreden en, voor zover nodig en mogelijk, passende maatregelen nemen. De toezichthouder echter beslecht, evenals als de minister van Financiën, geen geschillen tussen instellingen en individuele cliënten. Indien verzekeringnemers van mening zijn door verzekeringsmaatschappijen en/of tussenpersonen verkeerd of ontoereikend te zijn geïnformeerd, dan kunnen betrokken verzekeringnemers dit aankaarten bij hun verzekeraar, teneinde tot een bevredigende oplossing te komen. Mocht dit niet lukken, dan kan de verzekeringnemer een klacht indienen bij de Stichting Klachteninstituut Verzekeringen of naar de burgerlijke rechter stappen. Alle verzekeraars die lid zijn van het Verbond van Verzekeraars en alle tussenpersonen die lid zijn van de NVA en NBVA zijn overigens aangesloten bij het voornoemde Klachteninstituut. Daarnaast sluiten veel tussenpersonen zich op individuele basis aan. De recente Gedragscode informatieverstrekking dienstverlening intermediair (Gidi) heeft hier een belangrijke impuls in gegeven. Het aantal bij de Stichting Klachteninstituut Verzekeringen ingediende klachten met betrekking tot verzekeringsproducten is in het jaar 2000 licht gedaald in vergelijking met het voorafgaande jaar. Ook gegevens uit andere bronnen, zoals de Vereniging Eigen Huis, doen vermoeden dat in het onderhavige geval sprake is van uitzonderlijke incidenten. </antwoord>
      <antwoord nummer="3">Zie het antwoord op vraag 2. </antwoord>
      <antwoord nummer="4">De Autoriteit-FM ziet er als financiële toezichthouder op toe dat bij het verkopen van financiële producten in voldoende mate adequate informatie over de specifieke kenmerken aan de consument beschikbaar wordt gesteld door de aanbieder van het product. Aan deze informatieverstrekking worden in de vorm van wet- en regelgeving nader omschreven eisen gesteld. Voor notarissen gelden deze regels niet. Het is ook niet de rol van de notaris om de consument te informeren over de kenmerken van een financieel product. Een notaris ziet bovendien niet alle informatie die de cliënt krijgt aangereikt en hoeft deze vanuit zijn professie ook niet allemaal te zien of aan te vullen, tenzij hij duidelijke aanwijzingen krijgt dat de consument onvoldoende geïnformeerd is. Incidenten ten aanzien van de informatieverstrekking aan consumenten kunnen nooit uitgesloten worden; dat neemt echter niet weg dat in die gevallen dat de regels zijn overtreden de cliënt de aanbieder van het financiële product daarop kan aanspreken. Ook in het onderhavige geval lijken de tot nu toe bekend geworden getroffenen dit reeds gedaan te hebben. </antwoord>
      <antwoord nummer="5">Iedere aanbieder van een financieel product, of die nu met of zonder tussenpersonen werkt, heeft een financiële prikkel om de verkoop van zijn producten te maximaliseren. Iedere aanbieder zal dan ook trachten deze financiële prikkels door te geven aan het gebruikte verkoopkanaal. De betaling van provisie genereert een prikkel voor het verkoopkanaal van financiële diensten om de aangeprezen producten zo mooi mogelijk te presenteren. Dit principe geldt overigens voor de gehele economie. De winstmarge is ook voor de groenteboer op de hoek de drijfveer om zijn aanbod mooi uit te stallen. De financiële sector is wel een bijzondere sector, al was het maar vanwege de complexe aard en de financiële impact die de aangeboden producten voor consumenten kunnen hebben. Om die reden wordt momenteel gewerkt aan een wettelijk kader voor toezicht op bemiddeling, bevattende gedragsregels voor bemiddelaars én aanbieders van financiële producten, waarin een algemene zorgplicht en een aantal kwaliteitskenmerken verankerd worden (deskundigheid, betrouwbaarheid, zorgvuldig behandelen en informeren van consumenten, goede bedrijfsvoering en financiële zekerheid). Daarnaast is per 1 april 2002 provisie als verplichte beloningsvorm afgeschaft. Tussenpersonen hebben nu de vrijheid om zelf te bepalen op welke wijze zij zich laten belonen. Intermediairs kunnen er in principe vrijwillige toe overgaan om op basis van uurtarieven of abonnementen te werken. Met het vrijlaten van de beloningsvormen kan de markt al haar innovativiteit aanwenden om de consument op een goede manier te bedienen. De markt bepaalt echter haar eigen tempo en maatvoering in de wijze waarop de additionele ruimte wordt ingevuld. Wanneer consumenten voldoende waarde hechten aan beloning via een abonnement of door betaling tegen uurtarief om daarmee zeker te zijn dat de tussenpersoon niet provisiegedreven te werk gaat, dan zullen deze beloningsvormen vanzelf een opgang maken. Voor zover dit in de praktijk noodzakelijk is gelden regels ten aanzien van de informatieverstrekking richting consumenten. In 2002 is hiertoe onder meer de financiële bijsluiter ingevoerd. De NVA, de NBVA en het Verbond van Verzekeraars hebben daarnaast, na overleg met de Consumentenbond, per 1 januari 2002 de Gedragscode Informatieverstrekking Dienstverlening Intermediair (GIDI) ingevoerd. Deze gedragscode heeft als oogmerk de consumentenbescherming en de transparantie te vergroten. In dit kader schrijft de GIDI schrijft voor dat assurantietussenpersonen aangeven in hoeverre zij vrij zijn in het adviseren, dan wel of zij op grond van afspraken en/of overeenkomsten met verzekeraars beperkt zijn in de advisering aan de cliënt. </antwoord>
      <noten afkomstig="antwoord"/>
   </antwoorden>
</kvr>
