<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over de invoering van de nieuwe MBO-examens. (Ingezonden 24 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4264
</item>
         <item attribuut="Rubriek">Beroepsonderwijs en volwasseneneducatie (Examens)</item>
         <item attribuut="Trefwoorden">Examens Mbo</item>
         <item attribuut="Vindplaats">Kamervragen met antwoord 1996-1997, nr. 584, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1997-01-27</item>
         <item attribuut="Datum_indiening">1996-12-24</item>
         <item attribuut="Document-id">KVR4264</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1199" allpagenumbers="1199 1200" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="584" onderwerp="" indiendatum="1996-12-24">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1997-01-27">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Loopt de invoering van nieuwe MBO-examens – noodzakelijk geworden door de implemenatie van de WEB – vertraging op? <voetnoot nummer="1"/>
      </vraag>
      <vraag nummer="2">Wat is uw mening over het feit, dat uw ministerie alle 66 aanvragen van instellingen die in het CREBO (Centraal Register Beroepsonderwijs) erkend zouden moeten worden als exameninstelling, heeft afgekeurd? </vraag>
      <vraag nummer="3">Maakt het uitstel van drie maanden dat U de bovengenoemde instellingen heeft verleend, het de scholen niet erg moeilijk om vóór 1 augustus 1997 (de datum waarop de lessen moeten zijn aangepast aan de nieuwe examens) de globlae eindtermen om te zetten in concrete eindtermen? Is dat niet te meer het geval omdat de scholen vóór 1 april 1997 hun plan van toetsing en afsluiting (inclusief de rol van externe exameninstellingen daarbij) bij de Onderwijsinspectie moeten indienen? </vraag>
      <vraag nummer="4">Wat is de rol van de LOB’s (Landelijke Organen Beroepsonderwijs) bij de invoering van de nieuwe examens? Hoe wilt u dit probleem oplossen, mede in het licht van het voornemen om de kwaliteit van de MBO-examens te verhogen? </vraag>
      <noten afkomstig="vraag">
         <noot nummer="1" datum="1996-12-14" bron="De Volkskrant">De Volkskrant, 14 december 1996</noot>
      </noten>
   </vragen>
   <antwoorden aantal="5">
      <antwoord nummer="1">Nee. Niet de invoering van de nieuwe MBO-examens, maar de opname van exameninstellingen in het CREBO-loopt vertraging op. Ik heb besloten de beslissing op de aanmeldingen van exameninstellingen voor het CREBO uit te stellen, omdat de oordeelsvorming over de kwaliteit van deze instellingen niet voor 1 december 1996 kon worden afgerond. De procedure is met 5 maanden verlengd, om de instellingen de gelegenheid te geven hun aanmeldingen van aanvullende informatie te voorzien. Binnen deze periode van uitstel zullen individuele beschikkingen worden toegezonden zodra de aanmeldingen zijn beoordeeld. Op basis van deze individuele beschikking kan de exameninstelling met onderwijsinstellingen in gesprek gaan over het verzorgen van externe legitimering. In mei zal de publicatie van de geregistreerde instellingen plaatsvinden. </antwoord>
      <antwoord nummer="2">Van de 66 ingediende aanvragen kwamen er drie te laat, deze zijn om deze reden afgewezen. Voor alle duidelijkheid wil ik opmerken dat de overige 63 aanvragen niet zijn afgekeurd, maar dat alle 63 aanvragende instellingen is gevraagd aan de geconstateerde onvolkomenheden in hun aanvraag tegemoet te komen. Ik wil er geen twijfel over laten bestaan dat ik het zorgwekkend vindt dat nog geen enkele aanvraag voor opname in het CREBO van exameninstellingen kon worden gehonoreerd. De krappe termijnen die beschikbaar waren om de procedure af te wikkelen zijn daar waarschijnlijk mede oorzaak van geweest. Daarom heb ik besloten tot een verlenging van de termijnen. Daarnaast is gebleken dat de invoering van deze geheel nieuwe systematiek bij instellingen nog veel vragen oproept. Daarom hebben medewerkers van mijn departement op 10 januari jl., in samenwerking met de Onderwijsinspectie, een voorlichtingsbijeenkomst gehouden, om de aanvragers zoveel mogelijk handreikingen te bieden bij de completering van hun aanvragen. Ik ga er van uit dat het merendeel van de aanvragers erin zal slagen voor 1 maart een aanvraag in te dienen die aan alle criteria voldoet. </antwoord>
      <antwoord nummer="3">Nee. Naar mijn mening hoeft het uitstel binnen de CREBO-procedure geen enkele belemmering te vormen voor het proces van de inrichting en vormgeving van het onderwijs op basis van de nieuwe eindtermen door de onderwijsinstellingen. De onderwijsinstellingen dienen voor 1 april 1997 de Onderwijs- en examenregeling vast te stellen. Omdat het register van exameninstellingen pas op 1 mei bekend gemaakt zal worden, kunnen de onderwijsinstellingen uiteraard voor 1 april nog niet voldoen aan de onderdelen van de onderwijs- en examenregeling die te maken hebben met externe legitimering (art. 7.4.8, eerste lid van de WEB). Binnenkort zal hierover een bericht aan de scholen uitgaan. </antwoord>
      <antwoord nummer="4">De landelijke organen hebben op grond van art. 1.5.2, lid 5, mede tot taak het verzorgen van externe legitimering. Alle landelijke organen hebben zich aangemeld als exameninstellingen voor het CREBO. Voorts hebben de landelijke organen de verantwoordelijkheid voor het opsporen van witte vlekken in het aanbod aan exameninstellingen. Zij hebben een regiefunctie in de totstandkoming van een landelijke dekking van het aanbod externe legitimering, zodanig dat voor elke extern te legitimeren deelkwalificatie er tenminste een exameninstelling beschikbaar is. </antwoord>
      <antwoord nummer="5">Juist met het oog op verbetering van de kwaliteit van de examens en de examinering heb ik besloten de CREBO-procedure zodanig aan te passen dat zoveel mogelijk exameninstellingen van voldoende kwaliteit kunnen worden geregistreerd in het CREBO. Het acht het van groot belang dat de onderwijsinstellingen voor externe legitimering van de examens een keuze kunnen maken uit een voldoende aanbod aan exameninstellingen. Voor de oplossing van de mogelijke problemen die dit uitstel met zich mee zou kunnen brengen verwijs ik u naar het antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
