<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bijleveld-Schouten (CDA) over de grensarbeiders. (Ingezonden 29 juni 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1667
</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Buitenlandse werknemers Pensioenen</item>
         <item attribuut="Vindplaats">Kamervragen met antwoord 1994-1995, nr. 1018, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">1995-07-13</item>
         <item attribuut="Datum_indiening">1995-06-29</item>
         <item attribuut="Document-id">KVR1667</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2099" allpagenumbers="2099 2100" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1018" onderwerp="" indiendatum="1995-06-29">
         <vrager partij="CDA" oorsprong="parlement">Bijleveld-Schouten</vrager>
         <vraagt-aan/>
      </vraagdata>
      <antwoorddata antwoorddatum="1995-07-13">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat ex-Lufthansamedewerkers vanaf 1 juli 1995 over hun Duitse privaatrechtelijke overbruggingspensioen, uitgekeerd tussen het 55e en 65e levensjaar, in Nederland premie voor de volksverzekeringen gaan betalen? </vraag>
      <vraag nummer="2">Acht u dit ontoelaatbaar? Had een herziening van het Koninklijk Besluit dit niet kunnen voorkomen? </vraag>
      <vraag nummer="3">Zo neen, wat is dan uw reactie? </vraag>
      <vraag nummer="4">Zo ja, op welke termijn kunt u hiervan een voorstel doen? </vraag>
      <noten afkomstig="vraag">
         <noot nummer="1">Stbl. 1989, nr. 164, artikel 24</noot>
      </noten>
   </vragen>
   <antwoorden aantal="3">
      <antwoord nummer="1">Ex-Lufthansamedewerkers, en overigens alle personen die in Nederland wonen en uit hoofde van hun vroegere dienstbetrekking een overbruggingspensioen van privaatrechtelijke aard ontvangen, zijn in Nederland verplicht verzekerd voor de volksverzekeringen en uit dien hoofde tevens premieplichtig. Deze situatie is niet nieuw maar bestaat in beginsel reeds sedert de datum waarop de eerste volksverzekeringswet – de AOW – in werking trad, te weten 1 januari 1957. </antwoord>
      <antwoord nummer="2 en 3">Tot 1 juli 1989 werden ingezetenen die een buitenlandse wettelijke sociale verzekeringsuitkering genoten, onder bepaalde voorwaarden van rechtswege uitgesloten van Nederlandse verzekeringsplicht krachtens de volksverzekeringen. Deze regeling was opgenomen in het Besluit uitbreiding en beperking kring verzekerden volksverzekeringen (Stb. 1976, 557), beter bekend als KB 557. De voorwaarden waaraan moest zijn voldaan om als niet-verzekeringsplichtig te worden aangemerkt, waren niet alleen moeilijk toepasbaar maar ook onevenredig zwaar. Daardoor werden slechts betrekkelijk weinig personen op grond van deze bepaling als niet verzekeringsplichtig aangemerkt. Als uitvloeisel van een algehele herziening van KB 557 werd met ingang van 1 juli 1989 een nieuw besluit ingevoerd, het zogenaamde KB 164. Daarin is een bepaling opgenomen op grond waarvan een ingezetene met een langlopende wettelijke buitenlandse sociale verzekeringsuitkering een verzoek bij de Sociale Verzekeringsbank (SVB) kan indienen om te worden vrijgesteld van verzekeringsplicht en dus ook van premieplicht ingevolge de AOW, de AWW, de AKW en de AAW. De gedachte achter deze vrijstellingsbepaling is, dat degene die vanuit het buitenland zo’n uitkering ontvangt en uit hoofde daarvan in staat is in zijn levensonderhoud te kunnen blijven voorzien, niet per se ook nog eens verzekeringsplichtig behoeft te zijn krachtens de volksverzekeringen. De betreffende uitkering moet met andere woorden zowel qua hoogte als duur aan bepaalde voorwaarden voldoen. De regering was destijds van mening dat zekerheden hieromtrent beter zouden zijn gewaarborgd ten aanzien van wettelijke regelingen dan in geval van privaatrechtelijke regelingen. Aangezien de ex-Lufthansa- medewerkers waar in de vraag naar wordt verwezen een privaatrechtelijk overbruggingspensioen ontvangen, hebben zij niet de mogelijkheid om van de hiervoor bedoelde vrijstellingsmogelijkheid gebruik te maken. Inmiddels heeft het kabinet besloten het huidige KB 164 nader onder de loupe te nemen. In dat kader wordt uiteraard ook de huidige vrijstellingsregeling tegen het licht gehouden, onder meer waar het gaat om de vraag of in bepaalde situaties van de voorwaarde zou kunnen worden afgeweken dat de buitenlandse uitkering ontleend moet zijn aan een wettelijk stelsel. </antwoord>
      <antwoord nummer="4">Het ligt in mijn bedoeling om in de tweede helft van dit jaar een beleidsnotitie met wijzigingsvoorstellen inzake KB 164 aan de Voorzitter van de Tweede Kamer aan te bieden. </antwoord>
      <noten afkomstig="antwoord"/>
   </antwoorden>
</kvr>
