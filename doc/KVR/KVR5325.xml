<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over de situatie op de Joke Smit School. (Ingezonden 11 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5325
</item>
         <item attribuut="Rubriek">Beroepsonderwijs en volwasseneneducatie (Volwasseneneducatie)</item>
         <item attribuut="Trefwoorden">Volwasseneneducatie</item>
         <item attribuut="Vindplaats">Kamervragen met antwoord 1996-1997, nr. 1560, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1997-07-10</item>
         <item attribuut="Datum_indiening">1997-06-11</item>
         <item attribuut="Document-id">KVR5325</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3191" allpagenumbers="3191 3192" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1560" onderwerp="" indiendatum="1997-06-11">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1997-07-10">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1 2">Is er al zicht op verbetering inzake de situatie op de Joke Smit School <voetnoot nummer="1"/>te Amsterdam? <voetnoot nummer="2"/>
      </vraag>
      <vraag nummer="2">Wat is uw mening over de paradoxale situatie, dat de Joke Smit School wel de leerlingen heeft (dit jaar was er een toename van 10%), maar niet de financiële middelen terwijl de randgemeenten wel de financiële middelen hebben, maar niet de leerlingen? </vraag>
      <vraag nummer="3">Wat is uw mening over het feit, dat de Joke Smit School door de opgelegde bezuiniging niet meer in staat zal zijn om een aantal essentiële taken naar behoren uit te voeren (de invoering van de Tweede Fase, het aantal lesuren, een aantal niet-versnelde opleidingen, de leerlingbegeleiding), terwijl de WEB en ROC-vorming juist bedoeld waren om alle leerlingen beter te kunnen bedienen? Zullen leerlingenaantallen en personeelsbeleid daardoor niet onder druk komen te staan? </vraag>
      <vraag nummer="4">Kent u meer voorbeelden van onbedoelde bezuinigingseffecten op micro-niveau die een gevolg zijn van een herschikking van gemeentegelden op macro-niveau en bent u bereid voor de Joke Smit School en mogelijk andere instellingen voor voortgezet algemeen volwassenenonderwijs een oplossing te zoeken? </vraag>
      <vraag nummer="5">Als mocht blijken dat de gemeenten niet tot een bevredigende oplossing kunnen komen voor de Joke Smit School, bent u dan bereid om andere maatregelen te nemen, bijvoorbeeld in de vorm van het terugdraaien van de 20%-bezuinigingsmaatregel of een compensatie-maatregel van 20%? Kan de ingestelde knelpuntenpot in dit verband nog voor een oplossing zorgen? </vraag>
      <vraag nummer="6">Is de indruk juist, dat op landelijk niveau de instellingen voor volwassenenonderwijs onder druk staan door de ROC-vorming en de ambivalente betrokkenheid van uw ministerie? </vraag>
      <vraag nummer="7">Kunt u helderheid verschaffen over uw toekomstvisie met betrekking tot het voortgezet algemeen volwassenenonderwijs en kunt u in uw beantwoording ingaan op de plaats van het vavo binnen de ROC-vorming, de complexiteit van de doelgroep, de rol van dit soort onderwijs voor kwetsbare groepen in de samenleving, de mogelijkheden van het algemeen voortgezet onderwijs en de meerwaarde van het vavo voor «levenslang leren»? </vraag>
      <noten afkomstig="vraag">
         <noot nummer="1">De Joke Smit School is een school voor voortgezet algemeen volwassenenonderwijs (mavo/havo/vwo) en is een onderdeel van het Regionale Opleidingscentrum Amsterdam. De Joke Smit School wordt met ingang van volgend schooljaar geconfronteerd met een bezuiniging van 20%, voortvloeiend uit een herschikking van gemeentegelden ten gevolge van de Wet Educatie en Beroepsonderwijs waardoor haar aanbod voor volwassenenonderwijs in gevaar komt</noot>
         <noot nummer="2">Zie schriftelijke antwoorden,, 21 mei 1997 van de minister op vragen gesteld tijdens het WEB-overleg van 23 april 1997, OCW-97-680</noot>
      </noten>
   </vragen>
   <antwoorden aantal="3">
      <antwoord nummer="1 t/m 5">Voor het antwoord op de vragen 1 t/m 5 verwijs ik naar het algemeen overleg dat ik op 12 juni jl. met u voerde. Tevens verwijs ik naar bijgevoegde kopie van een brief aan het personeel van de Joke Smit School. </antwoord>
      <antwoord nummer="6">Bij de behandeling van de WEB in de Tweede Kamer is uitvoerig gesproken over de aansturing van de educatie. Toen is besloten om de verantwoordelijkheid voor de educatie te beleggen bij de gemeenten teneinde te bewerkstelligen dat de educatie ten goede komt aan de kwetsbare groepen in de samenleving. Het proces van ROC-vorming is voor de scholen die het betreft een omvangrijke en ingrijpende operatie. Met name de eerste jaren na de formele fusie wordt veel energie gericht op het tot stand brengen van een samenhangend beleid op het terrein van onderwijs, kwaliteit, personeel en financiën. Ik acht het van belang dat de educatie zich daarbij in de ROC’s in een goede positie bevindt en een volwaardige plaats inneemt in een ROC. Om dat te stimuleren heb ik aan de procescoördinatie BVE de opdracht gegeven het project professionalisering educatie tot stand te brengen, die een goede inbedding van de educatie in het ROC moeten bewerkstelligen. Deze eerste ronde projecten is uitgevoerd in het cursusjaar 96/97. Binnenkort zal de derde en laatste ronde projecten van start gaan. Tevens kon de procescoördinatie in de afgelopen twee jaar een knelpuntenbudget aanwenden om knelpunten in de fusie tussen educatieinstellingen en instellingen voor beroepsonderwijs weg te werken. Bovendien zijn er in samenwerking met de VNG voorlichtingsbijeenkomsten georganiseerd teneinde de contractrelatie tussen gemeenten en instellingen inzake educatie te bevorderen. </antwoord>
      <antwoord nummer="7">Het vavo is een integraal onderdeel van de sector educatie van een ROC. Als zodanig kan het zowel zijn traditionele algemeen vormende functie blijven behouden, als een doorstroomfunctie gaan vervullen in de richting van het beroepsonderwijs binnen een ROC of daarbuiten (HBO). Dit laatste is van groot belang in het onderwijsachterstandsbeleid van gemeenten. Achterstandsgroepen zonder startkwalificatie kunnen op deze wijze sneller en gerichter naar zo’n kwalificatie toegeleid worden. Het vavo is onderwijs voor volwassenen, en is uitdrukkelijk bedoeld voor tweede kansers. Dit tweede kans-karakter komt tot uiting in de mogelijkheid om losse certificaten te studeren om op die manier de studie «in de tijd te kunnen uitrekken». Ik zal u over de gevolgen van de profielen tweede fase vo voor het vavo binnenkort separaat informeren. Het vavo blijft als vanouds opleiden tot diploma’s mavo, havo en vwo. Voor de groep van tweede kansers vormt het vavo dus alsnog een mogelijkheid de opstap naar een vervolgopleiding of betaalde arbeid te maken. In het bijzonder voor hen, die uitsluitend voor certificaten studeren, vormt het vavo het fundament voor de vaardigheid van kennisverwerving, die voor «een leven lang leren» noodzakelijk is. Daarnaast kan een adequaat aanbod voor kwetsbare groepen het beste vorm krijgen door middel van een lokaal onderwijsbeleid. Gemeenten kunnen in het licht van en leven lang leren, educatieve activiteiten laten verzorgen door de ROC voor doelgroepen die gediend zijn met extra aandacht. Hierdoor kan het vavo-aanbod optimaal worden ingezet voor de doelgroepen die door de gemeente worden geprioriteerd. Van belang is de kwaliteit van het vavo-onderwijs te bevorderen en het karakter van het vavo als tweede kansonderwijs te benadrukken. </antwoord>
      <noten afkomstig="antwoord"/>
   </antwoorden>
</kvr>
