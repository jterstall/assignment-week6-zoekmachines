<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over CTSV-rapporten. (Ingezonden 5 maart 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2696
</item>
         <item attribuut="Inhoud">Betreft het uitlekken van delen van de (concept)rapporten en de vraag of staatssecretaris Linschoten reeds op de hoogte was van de inhoud ervan.</item>
         <item attribuut="Rubriek">Sociale zekerheid (Algemeen)</item>
         <item attribuut="Trefwoorden">College van toezicht sociale verzekeringen</item>
         <item attribuut="Vindplaats">Kamervragen met antwoord 1995-1996, nr. 747, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1996-03-08</item>
         <item attribuut="Datum_indiening">1996-03-05</item>
         <item attribuut="Document-id">KVR2696</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1511" allpagenumbers="1511 1512" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="747" onderwerp="" indiendatum="1996-03-5">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1996-03-8">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Herinnert u zich uw uitspraken tijdens het Algemeen Overleg van vrijdag 1 maart jl. dat de voorzitter van het CTSV u heeft gebeld op 21 november 1995 omdat delen van de (concept) rapporten waren uitgelekt? </vraag>
      <vraag nummer="2">Herinnert u zich uw uitspraak dat zij u al op 20 november heeft getracht te bereiken, maar dat dit i.v.m. uw aanwezigheid bij het Nationaal Jeugddebat onmogelijk was? </vraag>
      <vraag nummer="3">Kunt u aangeven op welk moment en via welk medium die rapporten zijn uitgelekt, omdat ons geen publiek toegankelijke informatie bekend is van op of voor 21 november waarin melding wordt gemaakt van de inhoud van delen van de (concept) rapporten? </vraag>
      <vraag nummer="4">Mocht dit juist zijn, deelt u dan de mening dat uw uitspraak tijdens het Algemeen Overleg, nl. dat u in dat telefoongesprek met de voorzitter van het CTSV niet heeft geı¨nformeerd naar de inhoud van de rapporten «omdat ze al in de krant stonden» niet juist kan zijn? </vraag>
      <vraag nummer="5">Als de inhoud van de rapporten voor 21 november nog niet via de media waren uitgelekt, maar u klaarblijkelijk wel op de hoogte was van de kern van de inhoud van de rapporten, hoe bent u dan aan die kennis gekomen en hoe verhoudt zich dit tot uw voortdurend volgehouden stellingname dat u niet op de hoogte was van de inhoud van de rapporten? </vraag>
      <vraag nummer="6">Is het tegen die achtergrond niet toch waar dat het bestuur van het CTSV gewoon besloten had (los van een eventueel lek) de concept-rapporten aan u ter beschikking te stellen, zoals ook uit de reconstructie van het CTSV zelf kan worden opgemaakt? </vraag>
      <vraag nummer="7">Na aandringen van de Kamer bent u op 28 november bereid om het CTSV te verzoeken de concept-rapporten ter beschikking te stellen aan de Kamer. U zegt dan: «....Ik heb het niet in de hand ....» Deelt u nu de mening dat u dat dus een week lang al wel in de hand had? En dat uw verklaring voor die uitspraak op 28 november, nl. dat het in dat eerdere aanbod van de 21ste november alleen maar ging om u op de hoogte te stellen van gelekte informatie niet kan kloppen als er nog niet gelekt is? </vraag>
      <vraag nummer="8">Bent u bereid bovenstaande vragen zo gedetailleerd mogelijk te beantwoorden? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Nee, mogelijk dat het lopende onderzoek van de Rijksrecherche hierover uitsluitsel kan bieden. </antwoord>
      <antwoord nummer="4">Ik heb de Kamer in het Algemeen Overleg van vrijdag 1 maart 1996 gezegd dat ik via een krantenbericht op de hoogte was van een belangrijke conclusie uit de concept-rapportage zoals deze op dat moment in ambtelijke, nog niet bestuurlijk geaccordeerde vorm zou luiden. Na het Algemeen Overleg is mij gebleken dat ik ten onrechte in de veronderstelling verkeerde dat de signalen die mij hadden bereikt met betrekking tot de concept-rapporten en een belangrijke conclusie daaruit op dat moment al tot publikatie in de kranten hadden geleid. Ik heb mij daarin vergist. </antwoord>
      <antwoord nummer="5">Gelet op de vraagstelling hecht ik eraan nogmaals te expliciteren dat ik voor of op 21 november 1995 de concept-rapporten niet kende. Pas nadat ik het College op 28 november 1995 had verzocht de concept-rapporten ten behoeve van de Kamer beschikbaar te stellen, heb ik daarvan zelf kennis genomen. Wel was ik eerder op de hoogte van een belangrijke conclusie van de concept-rapportage. Het is voor mij lastig om precies te traceren wie mij daarover als eerste heeft geı¨nformeerd. Ik had die dagen (20 en 21 november 1995) vele contacten met ambtenaren van mijn departement, met Kamerleden, met journalisten en op 21 november met de voorzitter van het College. Deels op grond van mijn eigen agenda en aantekeningen en deels op basis van informatie van anderen kan ik de volgende (mogelijk) relevante gebeurtenissen noemen. Op 17 november 1995 vond een overleg plaats tussen directeuren van mijn departement en Ctsv-directeuren. Aan het eind van dit overleg werden de SZW-ambtenaren geheel onverwacht geconfronteerd met de mededeling van Ctsv-zijde dat er concept-rapporten over de effecten van TZ/ARBO op komst waren. Gemeld werd dat de conclusies gingen in de richting van een sterker dan geraamd effect en dat de concepten ook uitspraken bevatten over toekomstige ontwikkelingen. Tevens werd een notitie ter vertrouwelijke informatie uitgereikt, waarvan eerst later bleek dat het ging om uitsluitend een ambtelijke concept-samenvatting van rapportage 2 («kwantitatieve effecten van financie¨le prikkels in de Ziektewet»). Tijdens het Algemeen Overleg op 1 maart 1996 heb ik die notitie aan de Kamer doen toekomen. Ten slotte werd gemeld dat de concepten nog niet in het College besproken waren. Dat zou op 20 november 1995 gebeuren. Zoals ik u heb medegedeeld op 1 maart jl. was de betreffende bespreking belegd om een bestuurlijk overleg van 11 december 1995 voor te bereiden. In dat bestuurlijk overleg stonden taakopvatting en rolinvulling van het College op de agenda en met name de vraag of het College zich zou moeten bezighouden met voorspellingen en uitspraken over toekomstige ontwikkelingen. Mijn indruk was dat het College en SZW daarover niet op dezelfde lijn zaten. Mijn opvatting is dat dit geen taak van het College is. Het College loopt daarmee het risico partij te worden in het politieke debat. De plotselinge aankondiging van een Ctsv-rapportage met daarin kennelijke uitspraken over toekomstige ontwikkelingen in de context van de agenda van het dan komende bestuurlijke overleg, gaf mijn medewerkers dan ook aanleiding hun verbazing daarover nadrukkelijk uit te spreken. Ik meldde u in het Algemeen Overleg van 1 maart jl. dat ik het belangrijk vond u van deze bespreking op de hoogte te stellen, omdat het relevant had kunnen zijn voor de vergadering van het College van 20 november 1995. De voorzitter van het Ctsv heeft mij schriftelijk meegedeeld dat het College op 20 november wel op de hoogte is gesteld van het feit dat het overleg had plaatsgevonden, maar geen informatie heeft gekregen over bovengenoemde reactie op de aankondiging van de rapportage. Dit heeft derhalve geen invloed kunnen hebben op de besluitvorming van het College over de concept-rapporten. Ofschoon destijds door mijn medewerkers niet geı¨nformeerd over het overleg van 17 november 1995 als zodanig, werd mij op maandag 20 november in een bespreking op het departement gemeld dat de effectrapportage TZ/ARBO op komst zou zijn met als belangrijke conclusie dat de teruggang van het ziekteverzuim harder ging dan gedacht. Op dat moment ben ik dus met zekerheid over de komst van de rapportage en een belangrijke conclusie geı¨nformeerd. Daarnaast kreeg ik dezelfde signalen via journalisten en Kamerleden, onder meer in een overleg op 20 november 1995 met woordvoerders van de coalitie-fracties inzake WULBZ. Op 21 november is mij door de voorzitter van het Ctsv gemeld dat er concept-rapporten of delen daarvan waren uitgelekt. Tevens heeft de voorzitter van het Ctsv die dag bij het departement geı¨nformeerd of een van de SZW-ambtenaren, aanwezig bij het directeurenoverleg op 17 november 1995, informatie zou hebben kunnen laten uitlekken. Bij navraag is haar gemeld dat er geen aanleiding bestond zulks te veronderstellen. Een en ander heeft een vervolg gekregen in de aanvraag van een onderzoek door de Rijksrecherche naar het lekken van vertrouwelijke informatie vanuit het Ctsv. </antwoord>
      <antwoord nummer="6">De voorzitter van het Ctsv heeft mij – in een telefonisch contact op 21 november – gemeld dat er concept-rapporten waren over de effecten van TZ/ARBO, dat er in deze concepten nog substantie¨le wijzigingen moesten worden aangebracht en dat (delen van) deze concepten waren uitgelekt. Zij vroeg mij of ik persoonlijk over deze concepten wilde beschikken teneinde beter geprepareerd te zijn op eventuele vragen die daarover zouden kunnen worden gesteld. Mijn reactie daarop was dat ik geen behoefte had om te beschikken over concepten die niet door het College zijn vastgesteld. In het Algemeen Overleg van 1 maart ’96 heb ik mijn redenen daarvoor aangegeven. </antwoord>
      <antwoord nummer="7">Nee. Op 21 november deed de voorzitter van het Ctsv mij telefonisch het aanbod persoonlijk inzage te krijgen in de ambtelijke concept-stukken die in het geding waren. Pas op 28 november heb ik het College verzocht de stukken ter beschikking van de Kamer te stellen, nadat de Kamer daar andermaal op had aangedrongen. Het Ctsv is zelf verantwoordelijk voor de inhoud en voor het vaststellen van de datum van publikatie van rapporten. </antwoord>
      <antwoord nummer="8">Ja, ik meen dat ik hiermee aan het verzoek tegemoet ben gekomen de vragen zo gedetailleerd mogelijk te beantwoorden. </antwoord>
      <noten afkomstig="antwoord"/>
   </antwoorden>
</kvr>
