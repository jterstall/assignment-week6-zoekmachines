<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Mastwijk (CDA) aan de minister van Verkeer en Waterstaat over mogelijke aanrandingen in taxi's. (Ingezonden 27 augustus 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18483
</item>
         <item attribuut="Inhoud">Vragen naar aanleiding van een artikel in onder andere de Telegraaf van 20 augustus 2003 over aanrandingen in taxi's in Amsterdam. Welke maatregelen worden genomen om dit soort zaken verder te voorkomen en kan de Taxiwet op korte termijn worden aangepast om zo aan de taxichauffeurs eisen te kunnen stellen.</item>
         <item attribuut="Rubriek">Strafrecht en strafprocesrecht (Misdrijven) Verkeer, vervoer en waterstaat (Personenvervoer)</item>
         <item attribuut="Trefwoorden">Taxi's Zedendelicten</item>
         <item attribuut="Vindplaats">Kamervragen met antwoord 2002-2003, nr. 1889, Tweede Kamer</item>
         <item attribuut="Vraagnr_bij_indiening">2020316320</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Mastwijk</persoon>
         </item>
         <item attribuut="Datum_reaktie">2003-09-09</item>
         <item attribuut="Datum_indiening">2003-08-27</item>
         <item attribuut="Document-id">KVR18483</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3971" allpagenumbers="3971 3972" vetnummer="2020316320" code="0203tkkvr1889" lopendefooter="Tweede Kamer, vergaderjaar 2002–2003, Aanhangsel" filenaam="KVR18483" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1889" onderwerp="" indiendatum="2003-08-27">
         <vrager partij="CDA" oorsprong="parlement">Mastwijk</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-09-9">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de artikelen in de dagbladen over aanrandingen in taxi’s in Amsterdam <voetnoot nummer="1"/>? </vraag>
      <vraag nummer="2">Deelt u de mening dat op de kortst mogelijke termijn maatregelen moeten worden getroffen om dit soort excessen een halt toe te roepen? </vraag>
      <vraag nummer="3">Bent u bereid om op de kortst mogelijke termijn uw voorstellen betreffende de aan de taxichauffeurs te stellen eisen aan de Kamer voor te leggen en bent u bereid in deze voorstellen maatregelen op te nemen die excessen, zoals in genoemde artikelen bedoeld, voorkomen? </vraag>
      <vraag nummer="4">Deelt u de mening dat er verder alle aanleiding is om de taxiwetgeving nu met voorrang te evalueren? Bent u bereid om binnen vier weken een plan van aanpak met tijdschema aan de Kamer voor te leggen? </vraag>
      <noten afkomstig="vraag">
         <noot nummer="1" datum="2003-08-20" bron="Onder andere Telegraaf">Onder andere Telegraaf, 20 augustus 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik betreur het ten zeerste, dat zulke mensonterende gedragingen voorkomen. In het geval van taxivervoer zou dit zeker niet mogen voorkomen. Ik ben blij, dat de politie alert is. De reiziger stapt in goed vertrouwen in een taxi. De chauffeur is er vervolgens voor verantwoordelijk, dat de reiziger in zijn taxi veilig wordt vervoerd. Dit vertrouwen mag niet worden aangetast. Vanzelfsprekend kan niet ieder onoorbaar gedrag van chauffeurs worden voorkomen door het stellen van wettelijke regels. Regels inzake zedendelicten en de opsporing van strafbare feiten horen thuis in het strafrechtelijk kader. In het kader van de taxiwetgeving zijn wel eisen gesteld aan de taxichauffeur. Om de klant meer zekerheid te geven dat een taxichauffeur geschikt en betrouwbaar is, dient iedere taxichauffeur te beschikken over een chauffeurspas, die in de taxi zichtbaar moet zijn. Voor verkrijging van een chauffeurspas is onder meer vereist dat de chauffeur een recente Verklaring omtrent het gedrag op grond van de Wet justitiële documentatie overlegt die dient tot het uitoefenen van het beroep van taxichauffeur. Ook kan de Inspectie Verkeer en Waterstaat, indien zij vermoedt dat de chauffeur niet meer voldoet aan de eisen voor het afgeven van een Verklaring omtrent het gedrag, namens mij de chauffeur verplichten om binnen een vast te stellen termijn opnieuw een verklaring te overleggen. Op dit moment worden dergelijke verklaringen verstrekt door de burgemeester van de gemeente waarin de chauffeur woont op basis van een zorgvuldige screening van het strafrechtelijk verleden van de chauffeur. De regels omtrent de verkrijging van een Verklaring omtrent het gedrag zullen worden aangescherpt als genoemde wet vervangen wordt door de Wet op de justitiële documentatie en de verklaringen omtrent het gedrag. Deze zal naar verwachting in de loop van volgend jaar in werking treden. Verstrekking van de verklaring zal dan niet meer door burgemeesters geschieden maar door de minister van Justitie. Voor de beoordeling van een verzoek om afgifte van een Verklaring omtrent het gedrag worden per beroepsgroep screeningsprofielen ontwikkeld. Het is de bedoeling dat onder meer zedendelicten worden opgenomen in het screeningsprofiel van de taxichauffeur. Voor de afweging van de relevante belangen bij deze beoordeling en de screeningsprofielen verwijs ik u kortheidshalve naar de nota naar aanleiding van het verslag inzake de Wet justitiële gegevens (Kamerstuk 24 797, nr. 306b). </antwoord>
      <antwoord nummer="3">Om het basiskwaliteitsniveau en het imago van het taxivervoer te bevorderen en verbeteren ben ik voornemens om aan de verstrekking van een chauffeurspas een extra eis te koppelen, namelijk overlegging van een erkend getuigschrift van een met goed gevolg afgelegd examen. De exameneisen worden in overleg met de branche vastgesteld. De bedoeling is dat het daarbij gaat om kennis en vaardigheden waarbij onder meer aandacht wordt gegeven aan de klantgerichtheid en aan het omgaan met passagiers. Dit voornemen is echter niet ingegeven door het mogelijk voorkomen van onderhavige of andere excessen. Ik heb wel het vertrouwen, dat het realiseren van een basiskwaliteit kan bijdragen de kans op excessen te verminderen. Zoals ik reeds in mijn brief (Kamerstuk 25 910, nr. 43) heb aangegeven, zal ik de Kamer in de eerste helft van 2004 over de exameneisen taxivervoer inlichten. </antwoord>
      <antwoord nummer="4">Neen. Ik verwijs u hiervoor naar hetgeen ik hierover reeds heb gemeld in eerdere antwoorden op kamervragen (onder andere Aanhangsel van de Handelingen nrs. 291 en 292, vergaderjaar 2002–2003) en de hiervoor onder 3 genoemde brief. Ik zie geen relatie tussen het onverhoopt voorkomen van deze of andere excessen en het taxibeleid, zoals is vastgelegd in de Wet deregulering taxivervoer van december 1999, waarop de evaluatie is gericht. </antwoord>
      <noten afkomstig="antwoord"/>
   </antwoorden>
</kvr>
