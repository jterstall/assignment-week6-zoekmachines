<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretaris van Verkeer en Waterstaat over de mogelijke gezondheidsklachten na geluidsisolatie rond Schiphol. (Ingezonden 31 mei 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25907
</item>
         <item attribuut="Inhoud">Vragen over de gevolgen van de geluidsisolatie van scholen rond Schiphol voor de gezondheid van de leerlingen en werknemers. Door de isolatie ontstaat een slechte binnenluchtkwaliteit en lijken de gezondheidsklachten toegenomen.</item>
         <item attribuut="Rubriek">Basisonderwijs (Huisvesting) Milieu (Geluidhinder) Verkeer, vervoer en waterstaat (Luchtvaart)</item>
         <item attribuut="Trefwoorden">Geluidhinder Huisvesting onderwijs Schiphol</item>
         <item attribuut="Vindplaats">Kamervragen met antwoord 2005-2006, nr. 1738, Tweede Kamer</item>
         <item attribuut="Vraagnr_bij_indiening">2050614390</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2006-06-27</item>
         <item attribuut="Datum_indiening">2006-05-31</item>
         <item attribuut="Document-id">KVR25907</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3705" allpagenumbers="3705 3706" vetnummer="2050614390" code="0506tkkvr1738" lopendefooter="Tweede Kamer, vergaderjaar 2005–2006, Aanhangsel" filenaam="KVR25907" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1738" onderwerp="" indiendatum="2006-05-31">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-06-27">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Klopt het dat op dit moment de scholen Aldoende en de Meerburg in Zwanenburg worden na-geïsoleerd in verband met de geluidsoverlast van de Polderbaan? </vraag>
      <vraag nummer="2">Klopt het dat het project is stilgelegd? Zo ja, waarom is dit? Wat wordt er gedaan om het isolatieproject weer vlot te trekken en wie is daarvoor verantwoordelijk? </vraag>
      <vraag nummer="3">Wanneer is de isolatie gereed? </vraag>
      <vraag nummer="4">Is er afdoende vervangende huisvesting beschikbaar tijdens de isolatie? Zo ja, welke? Zo neen, waarom niet? </vraag>
      <vraag nummer="5">Kan de school normaal functioneren, ook als de isolatie onverhoopt langer duurt? Zo ja, hoe? Zo neen, waarom niet? </vraag>
      <vraag nummer="6">Is in de bouwaanvraag aangegeven hoe de kwaliteit van de binnenlucht ook na de isolatie kan worden gegarandeerd, mede in het licht van de verontrustende signalen over slechte binnenluchtkwaliteit in schoolgebouwen? Zo neen, waarom niet? </vraag>
      <vraag nummer="7">Indien er wel is voorzien in maatregelen om de kwaliteit van de lucht te garanderen, welke is/zijn dit dan? </vraag>
      <vraag nummer="8">Klopt het, dat als norm geldt dat de toe- en afvoer van verse lucht tijdens schooltijd minimaal 165 l/s is? </vraag>
      <vraag nummer="9">Wordt in dit geval deze norm na isolatie gehaald? Zo neen, waarom is dit in de bouwaanvraag dan niet goed geregeld en wat gaat u ondernemen om deze waarde alsnog te bereiken? </vraag>
      <vraag nummer="10">Deelt u de mening dat de isolatie, als gevolg van de geluidsoverlast van Schiphol, niet mag leiden tot gezondheids- en welzijnsklachten bij bewoners, scholieren en werknemers als gevolg van slechte ventilatie? Zo ja, hoe garandeert u dat deze luchtkwaliteitsaspecten afdoende, volgens geldende normering, worden meegenomen in de lopende en toekomstige isolatieprojecten GIS-2 en GIS-3? </vraag>
      <vraag nummer="11">Zijn er bij u gegevens bekend over toegenomen gezondheidsklachten, zoals astma, die verband kunnen houden met slechte ventilatie, nadat gebouwen en woningen geïsoleerd zijn in het kader van geluidsisolatie? Zo ja, kunt u deze gegevens naar de Kamer sturen? Zo neen, bent u bereid hiernaar onderzoek te verrichten? </vraag>
      <noten afkomstig="vraag"/>
   </vragen>
   <antwoorden aantal="11">
      <antwoord nummer="1">Ja, deze scholen worden op dit moment voor het eerst geïsoleerd. </antwoord>
      <antwoord nummer="2">Aanvankelijk was het project stilgelegd, omdat de gemeente Haarlemmermeer alsnog van mening was dat voor de isolatie van beide scholen een bouwvergunning moest worden aangevraagd. Om het isolatieproject vlot te trekken moest de gemeente een bouwvergunning afgeven. Het ministerie van Verkeer en Waterstaat heeft 7 dagen na het verzoek van de gemeente een aanvraag voor een bouwvergunning voor beide scholen ingediend. Inmiddels heeft de gemeente op 13 juni 2006 de bouwvergunning verleend. </antwoord>
      <antwoord nummer="3">Dat kan ik op dit moment niet aangeven. Rijkswaterstaat zal in overleg met het bestuur van beide scholen een planning opstellen voor de uitvoering van de werkzaamheden. </antwoord>
      <antwoord nummer="4">Ja, tijdens de isolatiewerkzaamheden kunnen de aula’s van beide scholen worden ingericht als noodlokalen. </antwoord>
      <antwoord nummer="5">Ja, indien de isolatiewerkzaamheden onverhoopt langer duren dan voorzien, zullen de aula’s langer als noodvoorziening in gebruik blijven. </antwoord>
      <antwoord nummer="6">Neen, bij de aanvraag van een bouwvergunning worden geen eisen gesteld aan de kwaliteit van de binnenlucht na isolatie. De regelgeving (Bouwbesluit) stelt wel eisen aan de ventilatie van binnenruimten. De te isoleren ruimten voldoen na isolatie alle aan deze eisen. </antwoord>
      <antwoord nummer="7">Zie het antwoord op vraag 6. </antwoord>
      <antwoord nummer="8">Neen, de vereiste hoeveelheid ventilatie is afhankelijk van meerdere factoren, waaronder de grootte van het klaslokaal. Voor het kleinste lokaal geldt een eis van 156 l/s. </antwoord>
      <antwoord nummer="9">Ja, uit de berekeningen van mijn uitvoeringsorganisatie blijkt dat de norm na isolatie voor alle klaslokalen wordt gehaald. </antwoord>
      <antwoord nummer="10">Ter voorkoming van gezondheids- en welzijnsklachten zijn in de bouwvoorschriften normen voor ventilatie van binnenruimten opgenomen. Ik ben van mening dat bij het ontwerp van de geluidsisolatie aan de eisen van de bouwvoorschriften ten aanzien van de ventilatie moet worden voldaan ter voorkoming van gezondheids- en welzijnsklachten. Het ontwerp voor de aan te brengen isolatiepakketten voldoet aan deze normen. </antwoord>
      <antwoord nummer="11">Neen, mij zijn dergelijke gegevens niet bekend. Het ministerie van Verkeer en Waterstaat brengt geluidwerende voorzieningen aan die voldoen aan de eisen van het Bouwbesluit. Dit betekent dat ook wordt voldaan aan de normen voor ventilatie van binnenruimten. Op dit moment is er geen aanleiding voor een onderzoek naar de relatie tussen slechte ventilatie en geluidsisolatie. Onderzoek naar de kwaliteit van de binnenlucht in relatie tot gezondheid en welzijn heeft overigens een breed karakter en valt daarom buiten de scope van het geluidsisolatieproject. </antwoord>
      <noten afkomstig="antwoord"/>
   </antwoorden>
</kvr>
