<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker en Adelmund (beiden PvdA) aan de staatssecretaris van Sociale Zaken en Werkgelegenheid over het verkeerd zoeken van allochtone werkzoekenden naar de juiste baan. (Ingezonden 8 juli 2004); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20872
</item>
         <item attribuut="Inhoud">Vragen naar aanleiding van een bericht in Metro van 5 juli 2004 over een onderzoek waaruit blijkt dat allochtonen vaak op een verkeerde manier naar een baan zoeken, waardoor ze voor functies waarvoor ze wel geschikt zijn de kans mislopen.</item>
         <item attribuut="Rubriek">Arbeid (Arbeidsbemiddeling) Welzijn (Minderheden)</item>
         <item attribuut="Trefwoorden">Arbeidsbemiddeling Minderheden</item>
         <item attribuut="Vindplaats">Kamervragen met antwoord 2003-2004, nr. 2063, Tweede Kamer</item>
         <item attribuut="Vraagnr_bij_indiening">2030417590</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Adelmund</persoon>
         </item>
         <item attribuut="Datum_reaktie">2004-08-13</item>
         <item attribuut="Datum_indiening">2004-07-08</item>
         <item attribuut="Document-id">KVR20872</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4359" allpagenumbers="4359 4360 4361" vetnummer="2030417590" code="0304tkkvr2063" lopendefooter="Tweede Kamer, vergaderjaar 2003–2004, Aanhangsel" filenaam="KVR20872" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2063" onderwerp="" indiendatum="2004-07-8">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Adelmund</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-08-13">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het onderzoek van de Intelligence Group waaruit blijkt dat allochtonen vaak op een verkeerde manier naar een baan zoeken waardoor ze voor een hoop functies waarvoor ze wel geschikt zijn de kans mislopen? <voetnoot nummer="1"/>
      </vraag>
      <vraag nummer="2">Beschikt u over gegevens die de uitkomsten van dit onderzoek ondersteunen danwel ontkrachten? Zo ja, welke? </vraag>
      <vraag nummer="3">Deelt u de conclusie dat werkgevers en allochtone werkzoekenden hun zoekgedrag beter op elkaar moeten afstemmen? Welke rol kan de overheid hierbij spelen? </vraag>
      <vraag nummer="4">Hoe beoordeelt u het feit dat allochtonen vaak een baan onder hun niveau nemen? Wat zijn naar uw mening hiervan de oorzaken? </vraag>
      <vraag nummer="5">Welke maatregelen bent u van plan te gaan nemen om ervoor te zorgen dat allochtone werkzoekenden beter in staat zijn om de juiste baan te vinden? </vraag>
      <vraag nummer="6">Op welke manier spreekt u werkgevers aan om deze, maar ook andere via gangbare wegen minder gemakkelijk te bereiken groepen, te werven voor vacatures? Hoe staat het in dit verband met de quick-scan voor werkgevers (via een mobiele bus) die in 2000/2001 van start is gegaan? </vraag>
      <vraag nummer="7">Wat vindt u ervan dat uit het onderzoek blijkt dat 40% van de ondervraagden juist niet is geneigd te solliciteren op een vacature waarvoor allochtonen speciaal gevraagd worden te solliciteren? </vraag>
      <noten afkomstig="vraag">
         <noot nummer="1" datum="2004-07-5" bron="Metro">Metro, 5 juli 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1 2 3">Het onderzoek van de Intelligence Group richt zich op de jonge generatie allochtonen (15–35 jaar). Een uitkomst van het onderzoek is dat vooral allochtonen met een mbo- of hbo-opleiding niet op de goede plekken zoeken en niet het juiste netwerk hebben om eenvoudig aan een baan te komen. Tevens blijkt dat voor allochtone jongeren het belang van het uitzendbureau, zeker in vergelijking met de gemiddelde Nederlander, zeer groot is. Eerdere onderzoeken bevestigen het beeld dat de vraag van werkgevers en het aanbod aan allochtonen niet goed bij elkaar komen. In een onderzoek van Olde Monnikhof en Buis <voetnoot nummer="1"/>werd vastgesteld dat zowel werkgevers als allochtone werkzoekenden vooral hun informele netwerken aanspreken. Doordat er weinig overlap in die netwerken zit, komen allochtonen minder vaak in aanmerking voor vacatures die op deze wijze vervuld worden. Ook uit gegevens van het SCP blijkt dat allochtonen vaak via informele contacten werk vinden. Volgens het SCP heeft dit als risico dat dit zoekkanaal vooral toeleidt naar laaggekwalificeerde banen, vaak binnen het eigen etnische segment, met weinig stijgingsmogelijkheden. Bovendien lijkt de hier opgedane ervaring de kans op werk op de rest van de arbeidsmarkt eerder te verkleinen dan te vergroten. <voetnoot nummer="2"/>De uitkomsten van deze onderzoeken sporen met de ervaringen die zijn opgedaan in contacten met werkgevers in het kader van het Raamconvenant Grote Ondernemingen <voetnoot nummer="3"/>: werkgevers willen wel allochtonen aannemen maar hebben moeite met het vinden van geschikte allochtone kandidaten omdat zij hun netwerken niet kennen of niet opzoeken. </antwoord>
      <antwoord nummer="3">Ja. In mijn beleid heb ik aandacht voor verbetering van het zoekgedrag van beide partijen: werkgevers èn allochtone werkzoekenden. De overheid heeft met het Raamconvenant Grote Ondernemingen werkgevers gestimuleerd doelgerichte acties in te zetten om onder allochtonen te werven. Enkele concrete voorbeelden hiervan zijn: contact leggen met allochtone studenten- en alumniverenigingen, gebruik maken van op allochtonen gerichte wervingsbureaus, locaties openen in wijken met veel etnische minderheden, in-house dagen organiseren voor etnische minderheden, gebruik maken van websites van verenigingen van allochtonen. De opgedane kennis op dit terrein en good practices zullen door het Landelijk Centrum Diversiteitsmanagement (LCD) verder worden verspreid. Met de oprichting van het LCD ondersteunt de overheid werkgevers in het voeren van diversiteitbeleid. Het LCD wordt een activerend kenniscentrum dat fungeert als aanjager van diversiteitsmanagement en verbinder van kennis, competenties en ervaring die op verschillende plaatsen in het netwerk van zowel de vraag- als aanbodzijde aanwezig zijn. Zo wordt ook de kennis die de afgelopen jaren projectmatig is ontwikkeld op het gebied van diversiteitsbeleid (o.a. Raamconvenant Grote Ondernemingen, MKB-minderhedenconvenant, .KOM-projecten, SPAG, Wet SAMEN, convenanten herintredende vrouwen) behouden, verder ontwikkeld en toegepast. Het LCD gaat in november 2004 van start. Allochtonen worden in hun zoekgedrag ondersteund door maatwerk van de uitvoeringsinstanties en door aanvullend beleid. Intermediairs in de keten van werk en inkomen (o.a. CWI, UWV, gemeenten) moeten individueel maatwerk bieden aan werkzoekenden. Zij kunnen bijvoorbeeld adviseren over sollicitatieprocedures en informeren over de arbeidsmarkt en de regelgeving. Knelpunt hierbij is dat de intermediairs zelf niet altijd over voldoende kennis beschikken om een allochtone werkzoekende van dienst te kunnen zijn. Veel van het aanvullende beleid richt zich op het vergroten van de expertise van deze intermediairs, het op de agenda plaatsen van de positie van allochtonen en het ontwikkelen van instrumenten die adequate bemiddeling mogelijk maken. Zo heeft het MKB-minderhedenconvenant geleid tot een bemiddelingsmethodiek bij het CWI die succesvol is voor (fase 1) allochtonen. Met CWI en UWV worden jaarlijks afspraken gemaakt, onder meer over specifieke aandacht voor allochtonen. Zo is met CWI afgesproken om in 2004 de dienstverlening aan etnische minderheden meer te differentiëren. Tevens is met CWI afgesproken aan inburgeraars een inburgeringsadvies te geven waarbij instrumenten als erkenning van Elders Verworven Competenties (EVC) en Internationale Diplomawaardering (IDW) worden ingezet. Met UWV is afgesproken om in 2004 de reïntegratie van allochtonen te intensiveren. UWV heeft daartoe voor allochtone cliënten specifieke contracten afgesloten met reïntegratiebedrijven. Afgesproken is dat CWI en UWV ook in hun jaarplannen voor 2005 specifieke aandacht hebben voor allochtonen. Deze jaarplannen zijn nu in voorbereiding. Uiteraard wordt gemonitord of de afspraken met CWI en UWV ook worden nagekomen. Daarnaast richt de commissie PaVEM zich op het ondersteunen van gemeenten bij het bevorderen van maatschappelijke deelname en arbeidsparticipatie van allochtone vrouwen. </antwoord>
      <antwoord nummer="4" voetnoot="4">Uit het onderzoek van Intelligence Group blijkt dat hoog opgeleide allochtonen vaker dan autochtonen op een functie komen waar zij overgekwalificeerd voor zijn doordat niet de beste oriëntatiekanalen en netwerken worden gebruikt. Dit valt zowel uit economisch (optimale benutting van het menselijk kapitaal) als sociaal (arbeidssatisfactie) oogpunt te betreuren. Uit eerder onderzoek <voetnoot nummer="4"/>is gebleken dat dit verschil tussen hoogopgeleide allochtonen en autochtonen gedeeltelijk verklaard kan worden door de houding en het zoekgedrag van allochtonen. Zo ontbreekt het hooggekwalificeerde allochtonen vaak aan voldoende zelfvertrouwen, de juiste netwerken en de meest geschikte instelling om te solliciteren op banen voor hooggekwalificeerd personeel. Daarnaast is negatieve beeldvorming bij werkgevers ten aanzien van allochtonen nog steeds een belemmerende factor. In het antwoord op vraag 3 is reeds uitvoerig ingegaan op de maatregelen die genomen zijn om het zoekgedrag van allochtonen en de wervingskanalen van werkgevers op elkaar af te stemmen. </antwoord>
      <antwoord nummer="5">Zie het antwoord op vraag 3. </antwoord>
      <antwoord nummer="6">Voor het eerste deel van de vraag verwijs ik naar het antwoord op vraag 3. In het kader van het MKB-minderhedenconvenant zijn mkb-vacaturelijnbussen door het land getrokken om werkgevers actief te benaderen en te informeren over het convenant. De bussen reden dagelijks naar en van winkelcentra. In de bus kon de werkgever vacatures melden en samen met de mkb-consulent zoeken naar beschikbare kandidaten. Deze campagne is bij beëindiging van het MKB-minderhedenconvenant in december 2003 beëindigd. </antwoord>
      <antwoord nummer="7">Hieruit blijkt naar mijn mening dat een grote groep allochtone werknemers niet wil worden aangesproken op allochtone kenmerken uit vrees voor stigmatisering. Door aandacht te hebben voor brede diversiteit (gericht op etniciteit, sekse en leeftijd) in plaats van aparte doelgroepen kan stigmatisering en fragmentatie in de aanpak worden voorkomen. Werkgevers hebben niet alleen behoefte aan ondersteuning bij werving, selectie, behoud en doorstroom van etnische minderheden, maar ook bij breder diversiteitsmanagement, gericht op het omgaan met en waarderen en benutten van personeel dat in meerdere opzichten (etniciteit, sekse, leeftijd) van elkaar verschilt. Gezien de toenemende diversiteit op de arbeidsmarkt acht ik een toename van de expertise op dit punt gewenst. Vandaar dat het kabinet besloten heeft tot de oprichting van het Landelijk Centrum Diversiteitsmanagement. </antwoord>
      <noten afkomstig="antwoord">
         <noot nummer="1">Olde Monnikhof, M. en Th. Buis (2001). De werving en selectie van etnische minderheden. Een onderzoek naar het zoekgedrag van werkzoekende etnische minderheden en het wervings-en selectiegedrag van werkgevers in zes sectoren . Doetinchem: Elsevier bedrijfsinformatie</noot>
         <noot nummer="2">Sociaal en Cultureel Planbureau (2003). Rapportage Minderheden 2003 . Den Haag: SCP</noot>
         <noot nummer="3">De Minister van SZW en de Minister voor Grote Steden-en Integratiebeleid hebben in juni 2000 een raamconvenant gesloten met ruim 100 grote bedrijven in Nederland over de bevordering van intercultureel personeelsbeleid (ICP). Dit convenant heeft gelopen tot juli 2004</noot>
         <noot nummer="4">Odé, A.W.M. en J.M. Dagevos (1999). Vreemd kapitaal: Hoger opgeleide minderheden op de arbeidsmarkt . Den Haag: Ministerie van Sociale Zaken en Werkgelegenheid</noot>
      </noten>
   </antwoorden>
</kvr>
