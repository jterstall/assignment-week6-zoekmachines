<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker en Santi (beiden PvdA) aan de minister van Sociale Zaken en Werkgelegenheid over integratie van legale vluchtelingen. (Ingezonden 17 oktober 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14609
</item>
         <item attribuut="Inhoud">Vragen naar aanleiding van de brief van VluchtelingenWerk Nederland en de FNV van 31 augustus 2001, waarin wordt gesteld dat ruim 60% van de vluchtelingen met een verblijfsvergunning werkloos is en dat de integratie van legale vluchtelingen wordt belemmerd doordat zij tijdens de asielprocedure te weinig mogelijkheden hebben zich voor te bereiden op de Nederlandse samenleving doordat zij geen opleiding mogen volgen en beperkte mogelijkheden hebben om te werken.</item>
         <item attribuut="Rubriek">Arbeid (Arbeidsmarkt) Welzijn (Vreemdelingen en asielzoekers)</item>
         <item attribuut="Trefwoorden">Arbeidsmarkt Vluchtelingen</item>
         <item attribuut="Vindplaats">Kamervragen met antwoord 2001-2002, nr. 262, Tweede Kamer</item>
         <item attribuut="Vraagnr_bij_indiening">2010201170</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Santi</persoon>
         </item>
         <item attribuut="Datum_reaktie">2001-11-15</item>
         <item attribuut="Datum_indiening">2001-10-17</item>
         <item attribuut="Document-id">KVR14609</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="549" allpagenumbers="549 550" vetnummer="2010201170" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14609" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="262" onderwerp="" indiendatum="2001-10-17">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Santi</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-11-15">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van de brief VluchtelingenWerk Nederland en de FNV van 31 augustus 2001? <voetnoot nummer="1"/>
      </vraag>
      <vraag nummer="2">Kunt u bevestigen dat ruim 60% van de vluchtelingen met een verblijfsvergunning in Nederland werkloos is? Wordt deze groep meegerekend bij de werkloosheidscijfers van etnische minderheden? </vraag>
      <vraag nummer="3">Bent u het met de stelling in de brief eens dat de integratie van legale vluchtelingen ernstig wordt belemmerd doordat zij tijdens de asielprocedure te weinig mogelijkheden hebben zich voor te bereiden op de Nederlandse samenleving doordat zij geen opleiding mogen volgen en slechts beperkte mogelijkheden hebben om te werken? </vraag>
      <vraag nummer="4">Bent u bereid nader te onderzoeken in hoeverre de door (erkende) vluchtelingen gevolgde beroepsopleidingen passend zijn voor de sectoren op de arbeidsmarkt waar de vraag naar arbeidskrachten groot is? Wat is uw mening over de indicaties waarin melding wordt gemaakt dat 10% van de erkende vluchtelingen georiënteerd is op de gezondheidszorg en 16% op de metaalsector? </vraag>
      <vraag nummer="5">Hebt u bij het onbenut potentieel in Nederland, zoals o.a. genoemd in de nota «Knelpunten op de arbeidsmarkt en arbeidsmigratie», ook de groep erkende vluchtelingen in gedachte? </vraag>
      <vraag nummer="6">Welke maatregelen worden op dit moment genomen om het systeem van internationale diplomawaardering sneller en beter te laten functioneren? Kan hierbij bijvoorbeeld gebruik worden gemaakt van assesment en het stelsel voor Elders Verworven Competenties? Wat is de stand van zaken ten aanzien het beleid rond Elders Verworven Competenties? </vraag>
      <vraag nummer="7">Bent u bereid werkzoekende erkende vluchtelingen actiever te ondersteunen met één-op-één benadering, maatwerk en om- en bijscholing, zoals dat ook in het kader van het MKB-convenant over etnische minderheden geschiedt? </vraag>
      <vraag nummer="8">Bereiken u signalen dat werkgevers het verkrijgen van een tewerkstellingsvergunning (TWV) als zeer belemmerend ervaren, en dat het verkrijgen van een verklaring van Arbeidsvoorziening met veel administratieve rompslomp gepaard gaat? Welke specifieke problemen ziet u in dit verband bij het werken via een uitzendbureau? Deelt u de mening dat het systeem van TWV voor vluchtelingen met een legale status overbodig is, omdat zij door het gewone recht al voldoende beschermd zijn, en daardoor slechts onnodige bureaucratische barrières opwerpen in hun toegang tot de arbeidsmarkt? </vraag>
      <vraag nummer="9">Op welke wijze wordt door arbeidsorganisaties gebruik gemaakt van de registraties van vluchtelingen die op het punt staan erkend te worden? </vraag>
      <noten afkomstig="vraag">
         <noot nummer="1">Soza 01-719</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Nee. In de door u aangehaalde brief van Vluchtelingen Werk Nederland en de FNV wordt inderdaad gesproken over een werkloosheidspercentage van ruim 60, hetgeen zou blijken uit het in opdracht van het kabinet door het Instituut voor Toegepaste Sociale Wetenschappen (ITS) verrichte onderzoek Nieuwe Etnische Groepen in Nederland. Uit dit onderzoek, dat ook aan uw Kamer is aangeboden, blijkt echter een werkloosheidspercentage onder de geïnterviewde vluchtelingen van 34. Ja. De groep toegelaten vluchtelingen maakt onderdeel uit van de groep etnische minderheden en wordt dus inderdaad meegerekend in het werkloosheidscijfer van etnische minderheden. Dit cijfer bedraagt in 2000 10 procent. Momenteel verricht het ITS in opdracht van de Organisatie voor Strategische Arbeidsmarktvraagstukken (OSA) een vervolgonderzoek dat zich specifiek richt op de arbeidsmarktpositie van vluchtelingen in Nederland. Op basis van dit onderzoek, dat naar verwachting eind 2001 zal zijn afgerond, zal meer achtergrondinformatie te geven zijn over de situatie van vluchtelingen op de Nederlandse arbeidsmarkt. Zoals ik tijdens het algemeen overleg over arbeidsmobiliteit en arbeidsmigratie van 1 november jl. heb toegezegd zal ik aan Arbeidsbureau Nederland en gemeenten eveneens vragen om meer achtergrondinformatie over de opleidingskenmerken van toegelaten asielzoekers te verstrekken. </antwoord>
      <antwoord nummer="3">Van asielzoekers in procedure is nog niet bekend of zij te zijner tijd hun verblijf in Nederland kunnen voortzetten of dat hun asielverzoek wordt afgewezen en zij het land dienen te verlaten. Bij het aanbieden van activiteiten aan asielzoekers in procedure wordt met deze situatie rekening gehouden. Dit houdt in dat er beperkingen zijn. Het programma van dagstructureringsactiviteiten dat tijdens de asielprocedure wordt aangeboden bevat taallessen en op terugkeer en voortgezet verblijf georiënteerde beroepsgerichte cursussen. Het is voorts toegestaan om een stage te volgen, als deze een noodzakelijk onderdeel vormt van de cursus. Daarnaast mag men vrijwilligerswerk verrichten en mag men gedurende 12 weken per 52 weken naar hun aard kortdurende werkzaamheden verrichten. Op 15 juni 2001 bent u geïnformeerd over het voorstel om de arbeidsmogelijkheden uit te breiden (SOZA-01-569). </antwoord>
      <antwoord nummer="4">Vluchtelingen worden tot Nederland toegelaten om humanitaire redenen. De (beroeps)opleiding waarover zij beschikken speelt hierbij geen enkele rol. Vanuit die optiek is er geen reden om te onderzoeken in hoeverre de door (erkende) vluchtelingen gevolgde beroepsopleidingen passend zijn voor de sectoren op de arbeidsmarkt waar de vraag naar arbeidskrachten groot is. Wel wordt voor de ondersteuning van de arbeidstoeleiding van erkende vluchtelingen hun opleiding en werkervaring mee in beschouwing genomen, zoals dat voor elke individuele werkzoekende gebeurt. Op individueel niveau vindt dergelijk onderzoek dus wel plaats. Voor de toelatingsprocedure zijn de genoemde indicaties niet relevant. </antwoord>
      <antwoord nummer="5">Ja. Onder het onbenut potentieel worden alle mensen verstaan die (nog) niet werken, terwijl zij dit wel zouden kunnen of willen. De groep werkloze erkende vluchtelingen valt daar vanzelfsprekend ook onder. </antwoord>
      <antwoord nummer="6">Het onderwerp internationale diplomawaardering en de relatie met de mogelijkheden van EVC is aan de orde geweest tijdens het algemeen overleg over het arbeidsmarktbeleid voor etnische minderheden op 26 september jl. Tijdens dit algemeen overleg is aan uw Kamer toegezegd dat over dit onderwerp een brief zal worden gestuurd in het voorjaar van 2002. Tijdens het algemeen overleg over arbeidsmobiliteit en arbeidsmigratie van 1 november jl. heb ik toegezegd aan EVC-kenniscentra een verslag te vragen van door deze centra verrichte en te ondernemen activiteiten alsmede een beschrijving van het proces ter erkenning van eerder verworven competenties. Ook op de uitkomsten hiervan zal ik in de voor het voorjaar van 2002 toegezegde brief nader ingaan. </antwoord>
      <antwoord nummer="7">De groep erkende vluchtelingen behoort tot de groep etnische minderheden. De inspanningen in het kader van het MKB-convenant zijn derhalve ook bedoeld voor deze groep. </antwoord>
      <antwoord nummer="8">In algemene zin is bekend dat het aanvragen van een tewerkstellingsvergunning administratieve lasten voor de werkgever met zich meebrengt. Omdat de afgifte van een tewerkstellingsvergunning voor houders van een vergunning voor bepaalde tijd niet wordt getoetst aan de beschikbaarheid van prioriteitgenietend aanbod en wervingsinspanningen, zijn de administratieve lasten beperkt. Een kenmerk van veel uitzendarbeid is, dat het aanbod op korte termijn beschikbaar moet zijn en dat de te werken periode in een aantal gevallen kort is. Tewerkstelling van vreemdelingen voor wie een (ongetoetste) tewerkstellingsvergunning nodig is, is in de regel niet op zeer korte termijn mogelijk. Voorzover het gaat om een vacature waarvan langer van te voren voorzienbaar is dat deze door een uitzendkracht zal worden vervuld of die langduriger van aard zijn, speelt dit aspect veel minder. </antwoord>
      <antwoord nummer="9">Voorzover mij bekend wordt niet geregistreerd of vluchtelingen op het punt staan om erkend te worden. Nadat vluchtelingen erkend zijn komen zij echter in het kader van het inburgeringsprogramma in contact met gemeente en CWI. Arbeidsorganisaties maken in toenemende mate gebruik van de mogelijkheden om etnische minderheden al tijdens het inburgeringsprogramma in de organisatie op te nemen, onder meer in de vorm van duale trajecten, waarbij taalcursussen en/of(beroeps)opleidingen gecombineerd worden met een betaalde baan. Bedrijven maken hierover ook afspraken met gemeenten. </antwoord>
      <noten afkomstig="antwoord"/>
   </antwoorden>
</kvr>
