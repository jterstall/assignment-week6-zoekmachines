<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden B. M. de Vries en Essers (beiden VVD) over het fiscale ondernemerschap van gastouders. (Ingezonden 9 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5859
</item>
         <item attribuut="Rubriek">Belastingen (Loonbelasting) Welzijn (Kinderopvang)</item>
         <item attribuut="Trefwoorden">Kinderopvang Loonbelasting</item>
         <item attribuut="Vindplaats">Kamervragen met antwoord 1997-1998, nr. 168, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">B. M. de Vries</persoon>
            <persoon partij="VVD">Essers</persoon>
         </item>
         <item attribuut="Datum_reaktie">1997-10-21</item>
         <item attribuut="Datum_indiening">1997-09-09</item>
         <item attribuut="Document-id">KVR5859</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="341" allpagenumbers="341 342" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5859" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="168" onderwerp="" indiendatum="1997-09-9">
         <vrager partij="VVD" oorsprong="parlement">B. M. de Vries</vrager>
         <vrager partij="VVD" oorsprong="parlement">Essers</vrager>
         <vraagt-aan/>
      </vraagdata>
      <antwoorddata antwoorddatum="21 oktober 1997), zie Aanhangsel Handelingen nr. 93, vergaderjaar 1997–1998">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Bent u op de hoogte van het feit, dat de Belastingdienst Eenheid Ondernemingen te Leiden op 28 november 1996 aan een Gastouderbureau het volgende heeft medegedeeld: «Het standpunt van de Belastingdienst Leiden is: Er is sprake van een fictieve dienstbetrekking (van de gastouder) bij het bemiddelingsbureau.... Dit is gebaseerd op artikel 2a Uitvoeringsbesluit loonbelasting 1965». </vraag>
      <vraag nummer="2">Bent u op de hoogte van het feit, dat deze zelfde eenheid op 29 januari jl. in een controlerapport (onderzoeksnummer 6-0052787) dit standpunt tevens heeft ingenomen jegens een gastouder, en op basis daarvan (navorderings)aanslagen heeft opgelegd, omdat het fiscale ondernemerschap van de gastouder wegens het bestaan van een fictieve dienstbetrekking werd afgewezen? </vraag>
      <vraag nummer="3" voetnoot="1">Was u reeds op de hoogte van bovenstaande informatie toen u op 24 april jl. antwoord gaf op onze vragen terzake? <voetnoot nummer="1"/>
      </vraag>
      <vraag nummer="4">Zo neen, heeft het in die antwoorden bedoelde onderzoek binnen de belastingdienst zich ook uitgestrekt tot de Eenheid Ondernemingen te Leiden, en is dit onderzoek wel voldoende diepgaand en zorgvuldig geweest? </vraag>
      <vraag nummer="5">Zo ja, is uw beantwoording aan ons wel volledig c.q. juist geweest, dat inspecteurs ten aanzien van gastouderbureaus nog geen definitieve standpunten hebben ingenomen over het bestaan van een (fictieve) dienstbetrekking tussen gastouders en die bureaus? </vraag>
      <vraag nummer="6">Wat is inmiddels de stand van het overleg dat het Ministerie voert met de Vereniging van Ondernemingen in de gepremieerde en gesubsidieerde sector? Wanneer verwacht u dat dit overleg zal zijn afgerond? </vraag>
      <vraag nummer="7">Zullen de afspraken die in dit overleg worden gemaakt ook betrekking hebben op de fiscale positie van gastouders in het verleden? </vraag>
      <vraag nummer="8">Acht u het juist dat een plaatselijke inspecteur, vooruitlopend op de uitkomsten van dit overleg, al een definitief standpunt ten aanzien van het verleden inneemt bij een individuele belastingplichtige (gastouder) en daarop (navorderings)aanslagen baseert? </vraag>
      <vraag nummer="9">Hebben meerdere inspecteurs reeds een standpunt ingenomen waar u al dan niet van op de hoogte bent? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1110" documentjaargang="1996-1997">Aanhangsel Handelingen, nr. 1110, vergaderjaar 1996–1997.</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ja. De inspecteur van de Belastingdienst/ondernemingen Leiden heeft in een individueel geval ten opzichte van een gastouderbureau desgevraagd een standpunt ingenomen over de inhoudingsplicht van dat bureau. Het standpunt van de inspecteur luidt dat de bij het bureau aangesloten gastouders in een fictieve dienstbetrekking, als bedoeld in artikel 2a Uitvoeringsbesluit loonbelasting 1965, tot dat bureau staan. De inspecteur heeft echter, hangende het overleg tussen het Ministerie en de Vereniging van Ondernemingen in de gepremieerde en gesubsidieerde sector (VOG), besloten om aan dit standpunt geen uitvoering te geven. Hij heeft toegestaan dat het bureau de inhouding van loonheffing achterwege laat en volstaat met het doen van opgaaf aan de belastingdienst van de aan gastouders gedane betalingen met het oog op de heffing van inkomstenbelasting. Dezelfde inspecteur heeft in een ander individueel geval bij de aanslagregeling inkomstenbelasting van een gastouder, het standpunt ingenomen dat deze gastouder voor de heffing van inkomstenbelasting niet kon worden aangemerkt als ondernemer in de zin van artikel 6 van de Wet op de inkomstenbelasting 1964 (Wet IB 1964). Aan deze standpuntbepaling is een boekenonderzoek bij de desbetreffende gastouder voorafgegaan. De inspecteur heeft de door de gastouder genoten inkomsten uit kinderopvang aangemerkt als voordelen genoten uit niet in dienstbetrekking verrichte werkzaamheden als bedoeld in artikel 22, lid 1, letter b Wet IB 1964. </antwoord>
      <antwoord nummer="3 t/m 5">Het door de inspecteur jegens het gastouderbureau ingenomen standpunt betreft, zoals vermeld, een voorlopige standpuntbepaling. De inspecteur heeft het jegens de gastouder ingenomen standpunt (ondernemerschap) niet aan mij gemeld omdat hij zich, terecht, op het standpunt stelde dat dit geen onderwerp vormde van het lopende overleg tussen Financiën en de VOG inzake de aanwezigheid van een dienstbetrekking en de daarmee samenhangende inhoudingsplicht voor de loonheffing. Op 24 april jl. heb ik u bericht dat uit onderzoek binnen de belastingdienst niet was gebleken dat inspecteurs ten aanzien van gastouderbureaus definitieve standpunten hebben ingenomen betreffende het bestaan van een dienstbetrekking tussen gastouder en gastouderbureaus. Uit het voorgaande blijkt dat deze beantwoording juist is geweest. </antwoord>
      <antwoord nummer="6">Het overleg met de VOG over de loonbelastingproblematiek in de gastouderopvang is nog niet afgerond. Het overleg splitst zich thans toe op de beoordeling van door de VOG onlangs aan mij voorgelegde concept modelcontracten. Er resteren nog enkele feitelijke en juridische knelpunten. Ik streef er naar het overleg met de VOG zo spoedig mogelijk af te ronden. Overigens merk ik hierbij op, dat de beoordeling van de aanwezigheid van dienstbetrekkingen niet alleen van belang is voor de heffing van loonbelasting, maar ook op het terrein van het arbeidsrecht (onder meer de minimumloonbetalingsverplichting) en de sociale zekerheid (werknemersverzekeringen). De wettelijke uitgangspunten lopen daarbij in de verschillende rechtsgebieden in belangrijke mate parallel. Gelet op de hier bedoelde punten van samenhang ben ik in overleg getreden met mijn collega-bewindslieden van Sociale Zaken en Werkgelegenheid (SZW). </antwoord>
      <antwoord nummer="7, 8 en 9">Blijkens het voorgaande is sprake van een proces van voorbereiding van beleid. Gelet hierop is in het verleden in het landelijk technisch overleg loonbelasting aangegeven dat inspecteurs in individuele gevallen binnen het kader van de wet en de jurisprudentie hun standpunt kunnen bepalen, zich baserend op de concrete feiten en omstandigheden van het geval. Het feit dat nog overleg met de sector gaande is, staat daaraan niet in de weg. Het is voor de inspecteurs niet in alle gevallen mogelijk de uitkomsten van het overleg af te wachten. Overigens ligt het voor de hand dat de inspecteurs bij de effectuering van hun standpuntbepaling in individuele gevallen rekening zullen houden met het feit dat overleg met de sector gaande is. Ik heb de belastingdienst verzocht om standpunten te melden. In de gemelde gevallen hebben de inspecteurs, in individuele gevallen, het standpunt ingenomen dat geen sprake is van een dienstbetrekking. </antwoord>
      <noten afkomstig="antwoord"/>
   </antwoorden>
</kvr>
