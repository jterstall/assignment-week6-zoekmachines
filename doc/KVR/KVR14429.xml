<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Scheltema-de Nie en Hoekema (beiden D66) aan de ministers van Justitie, van Binnenlandse Zaken en Koninkrijksrelaties en van Buitenlandse Zaken inzake de grondwettelijkheid van afspraken ter voorkoming van ongeregeldheden bij internationale topconferenties. (Ingezonden 24 augustus 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14429
</item>
         <item attribuut="Inhoud">Vragen over Europese afspraken ter voorkoming en bestrijding van ongeregeldheden tijdens internationale topconferenties, zoals het in kaart brengen van verdachte personen of groeperingen, in verband met verdragen over mensenrechten en overheidsbevoegdheden.</item>
         <item attribuut="Rubriek">Criminaliteit en openbare orde (Handhaving openbare orde) Internationale betrekkingen (Algemeen) Staats- en bestuursrecht (Grondrechten)</item>
         <item attribuut="Trefwoorden">Internationale betrekkingen Mensenrechten Openbare orde en veiligheid</item>
         <item attribuut="Vindplaats">Kamervragen met antwoord 2001-2002, nr. 105, Tweede Kamer</item>
         <item attribuut="Vraagnr_bij_indiening">2000114760</item>
         <item attribuut="Afkomstig_van">Justitie (JUS) Binnenlandse Zaken en Koninkrijksrelaties (BZK) Buitenlandse Zaken (BUZA)</item>
         <item attribuut="Indiener">
            <persoon partij="D66">Scheltema-de Nie</persoon>
            <persoon partij="D66">Hoekema</persoon>
         </item>
         <item attribuut="Datum_reaktie">2001-10-12</item>
         <item attribuut="Datum_indiening">2001-08-24</item>
         <item attribuut="Document-id">KVR14429</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="215" allpagenumbers="215 216" vetnummer="2000114760" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14429" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="105" onderwerp="" indiendatum="2001-08-24">
         <vrager partij="D66" oorsprong="parlement">Scheltema-de Nie</vrager>
         <vrager partij="D66" oorsprong="parlement">Hoekema</vrager>
         <vraagt-aan/>
      </vraagdata>
      <antwoorddata antwoorddatum="12 oktober 2001), zie ook Aanhangsel Handelingen nr. 42, vergaderjaar 2001–2002">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de ministers van Justitie en van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is er sprake van Europese afspraken over extra maatregelen ter voorkoming en bestrijding van ongeregeldheden tijdens internationale topconferenties? <voetnoot nummer="1"/>
      </vraag>
      <vraag nummer="2">Wordt daarbij ook overwogen om op Europees niveau «personen of groepen die de openbare orde en veiligheid kunnen bedreigen» in kaart te brengen, alsmede om Europol een coördinerende taak op dat gebied te geven? </vraag>
      <vraag nummer="3">Bestaat het voornemen om in elk EU-land vaste informatiepunten in te richten, waar inlichtingen over betogers worden verzameld, geanalyseerd en uitgewisseld? </vraag>
      <vraag nummer="4">Hoe verhouden deze mogelijke voornemens zich tot de verdragen inzake Grondrechten (zoals het EVRM) en overheidsbevoegdheden? </vraag>
      <noten afkomstig="vraag">
         <noot nummer="1" datum="2001-08-20" bron="Zie het bericht «Europese politie sluit rijen tegen tophoppers» Het Parool">Zie het bericht «Europese politie sluit rijen tegen tophoppers» Het Parool, 20 augustus 2001</noot>
      </noten>
   </vragen>
   <antwoorden aantal="4">
      <antwoord nummer="1">Bij brief van 26 juli jl. (Kamerstukken 2000–2001, 23 490, nr. 198) bent u geïnformeerd over de Conclusies van de Raad Justitie en Binnenlandse Zaken van de Europese Unie die plaatsvond op 13 juli jl. Tijdens deze Raad zijn afspraken gemaakt over de veiligheid tijdens Europese Raden en andere evenementen met een mogelijk vergelijkbaar effect op de openbare orde en veiligheid. De gemaakte afspraken hebben betrekking op samenwerking van politie en justitie, het inwinnen en uitwisselen van informatie en het nemen van maatregelen aan de landsgrenzen. Verder is een beperkt aantal afspraken gemaakt over organisatorische maatregelen. Het resultaat van de besprekingen in de Raad is vastgelegd in document 10916/01 (JAI 82), dat u als bijlage bij voornoemde brief is toegezonden. </antwoord>
      <antwoord nummer="2">Eén van de tijdens de Raad besproken onderwerpen betrof de vraag of de EU zou moeten streven naar de inrichting van een aparte databank met (persoons)gegevens van personen die zich binnen de EU schuldig hebben gemaakt aan ernstige en gewelddadige vormen van verstoring van de openbare orde. Een ruime meerderheid van Lidstaten oordeelde deze maatregel, in ieder geval op dit moment, niet noodzakelijk dan wel principieel als te ingrijpend. Ook Nederland heeft zich ten aanzien van deze voorgestelde maatregel terughoudend opgesteld. Wel heeft de Raad tijdens zijn vergadering van 13 juli jongstleden besloten dat in de context van de discussie inzake een (mogelijk) amendement van de Europol-Overeenkomst hij de mogelijkheid zal onderzoeken van een verbreding van bevoegdheden van Europol met betrekking tot het maken van een gemeenschappelijke analyse van de ordeverstoringen, delicten en groepen. </antwoord>
      <antwoord nummer="3">Er is een aantal operationele maatregelen afgesproken die kunnen bijdragen aan beperking van de risico’s van ernstige verstoringen van de openbare orde. Voor zover het betreft de inwinning, de analyse en de uitwisseling van (persoons)gegevens hebben de afspraken betrekking op: – de activering in de lidstaten van een vast nationaal contactpunt voor het inwinnen, analyseren en uitwisselen van relevante informatie en het – in overeenstemming met de nationale wetgevingen – inwinnen, inzamelen en uitwisselen van deze informatie, met inbegrip van open bronnen; – de instelling op verzoek van het land waar de gebeurtenis plaatsvindt, van een groep verbindingsfunctionarissen die vóór, tijdens en na het evenement door de lidstaten waaruit risicogroepen afkomstig zijn, kunnen worden afgevaardigd en via wie de uitwisseling van informatie kan verlopen; – het gebruiken van alle bestaande juridische en technische mogelijkheden voor de uitbreiding en bevordering van een snelle en meer gestructureerde uitwisseling van gegevens over gewelddadige ordeverstoorders op basis van nationale gegevensbestanden; – de inzet van politie- of inlichtingenfunctionarissen die in staat zijn tot identificatie van de personen of groepen die een bedreiging voor de openbare orde en veiligheid kunnen vormen; – de opstelling door de betrokken lidstaat, onmiddellijk nadat zich verstoringen van de openbare orde hebben voorgedaan, van een verslag van incidenten en vervolgens van een evaluatieverslag, en de toezending daarvan aan de bovengenoemde nationale contactpunten. </antwoord>
      <antwoord nummer="4">De verwerking van (persoons)gegevens zal plaatsvinden met inachtneming van het grondrecht op bescherming van de persoonlijke levenssfeer zoals beschermd door artikel 10 van de Grondwet, de Wet bescherming persoonsgegevens en verschillende internationale verdragsbepalingen, zoals artikel 8 van het Europees Verdrag tot bescherming van de rechten van de mens en de fundamentele vrijheden (EVRM). Deze randvoorwaarde is ook opgenomen in het document waarin de afspraken zijn vastgelegd. </antwoord>
      <noten afkomstig="antwoord"/>
   </antwoorden>
</kvr>
