<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Haersma Buma (CDA) aan de minister van Justitie over persoonsgegevens van getuigen van strafbare feiten. (Ingezonden 19 oktober 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26997
</item>
         <item attribuut="Inhoud">De politie is slordig met persoonsgegevens van personen die getuigen van strafbare feiten (Metro, 16 okotber 2006).</item>
         <item attribuut="Rubriek">Criminaliteit en openbare orde (Persoonsregistratie en identificatie) Criminaliteit en openbare orde (Politie) Strafrecht en strafprocesrecht (Gerechtelijk vooronderzoek) Strafrecht en strafprocesrecht (Getuigen)</item>
         <item attribuut="Trefwoorden">Gerechtelijk vooronderzoek Politie Privacy</item>
         <item attribuut="Vindplaats">Kamervragen met antwoord 2006-2007, nr. 532, Tweede Kamer</item>
         <item attribuut="Vraagnr_bij_indiening">2060701650</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Haersma Buma</persoon>
         </item>
         <item attribuut="Datum_reaktie">2006-12-19</item>
         <item attribuut="Datum_indiening">2006-10-19</item>
         <item attribuut="Document-id">KVR26997</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1149" allpagenumbers="1149 1150" vetnummer="2060701650" code="0607tkkvr532" lopendefooter="Tweede Kamer, vergaderjaar 2006–2007, Aanhangsel" filenaam="KVR26997" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="532" onderwerp="" indiendatum="2006-10-19">
         <vrager partij="CDA" oorsprong="parlement">Van Haersma Buma</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="19 december 2006), zie ook Aanhangsel Handelingen nr. 325, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het bericht waar dat de politie de toezegging aan getuigen van strafbare feiten, dat hun persoonsgegevens niet ter kennis van verdachte zullen komen, niet altijd nakomt? <voetnoot nummer="1"/>
      </vraag>
      <vraag nummer="2">Hoe beoordeelt u deze gang van zaken? </vraag>
      <vraag nummer="3">Deelt u de mening dat juist slachtoffers en getuigen van strafbare feiten bescherming verdienen en dat met hun persoonsgegevens uiterst zorgvuldig en omzichtig moet worden omgegaan? Deelt u eveneens de mening dat, als het bericht juist is, het betreurenswaardig is dat het vertrouwen van de getuige door deze gang van zaken geschonden wordt? </vraag>
      <vraag nummer="4">Mag de politie of het OM onder de huidige wetgeving en jurisprudentie contactgegevens (adres, woonplaats, telefoonnummer) en zelfs naam en toenaam van aangever/getuige uit de verklaring weglaten? Zo ja, in hoeverre en op welke wijze gebeurt dit? </vraag>
      <vraag nummer="5">Deelt u de mening dat contactgegevens niet, en naam en toenaam zelden, van belang zijn voor de inhoudelijke beoordeling van de strafzaak? </vraag>
      <vraag nummer="6">Bent u bereid maatregelen te nemen om te bevorderen dat deze vorm van «slachtoffer- en getuigenbescherming» tot algemene praktijk verheven wordt, bijvoorbeeld door een aanwijzing aan het OM of een wetswijziging? </vraag>
      <noten afkomstig="vraag">
         <noot nummer="1" datum="2006-10-16" bron="Metro" titel="Politie slordig met privacy">Metro, 16 oktober 2006: «Politie slordig met privacy»</noot>
      </noten>
   </vragen>
   <antwoorden aantal="4">
      <antwoord nummer="1 en 2">De politie mag slechts toezeggingen doen over (beperkte) anonimiteit van de getuige van strafbare feiten conform de systematiek zoals beschreven in de antwoorden op de vragen 3 en 4. Ik heb thans geen reden om aan te nemen dat dit een structureel probleem is. </antwoord>
      <antwoord nummer="3 en 4">Als zich een aangever of getuige bij de politie meldt die aangeeft anoniem te willen verklaren, moet allereerst worden bezien waardoor deze wens wordt ingegeven en of sprake is van een reële angst. Afhankelijk van de uitkomst van deze beoordeling kan het wenselijk worden geacht dat (een bepaalde mate van) afscherming van identiteit aan de getuige wordt geboden. De minst ingrijpende vorm van anonimisering is de keuze van domicilie (bijvoorbeeld op het adres van de werkgever of op het politiebureau). Andere, verdergaande vormen van afscherming van de identiteit zijn toekenning van de status van (beperkt) anonieme getuige (ex art. 190/290 van het Wetboek van Strafvordering), en toekenning van de status van bedreigde getuige (ex art. 226a van het Wetboek van Strafvordering). In die laatste gevallen beslist de rechter of aan de wettelijke vereisten voor toekenning van een dergelijke status is voldaan. In het kader van het actieprogramma «Naar een veiliger samenleving» is ook het probleem onderkend dat slachtoffers uit angst voor de dader niet altijd bereid zijn aangifte te doen. In de brief die mijn ambtgenoot van Binnenlandse Zaken en Koninkrijksrelaties en ik over dit onderwerp recentelijk aan uw Kamer hebben gestuurd (zie: TK 2006–2007, 28 684, nr. 100) is ook uiteengezet op welke manieren slachtoffers tegemoet kan worden gekomen. Uiteraard is het in alle gevallen van groot belang dat de politie en het openbaar ministerie slachtoffers, getuigen en aangevers adequaat voorlichten over hun positie. </antwoord>
      <antwoord nummer="5">Het hangt af van de aard van de zaak en de omstandigheden van het geval of (gedeeltelijke) afscherming van de identiteit van een aangever of getuige mogelijk is. Het hangt van de situatie af of respectievelijk in hoeverre het weglaten van bijvoorbeeld NAW-gegevens uit processen-verbaal afbreuk doet aan de essentiële registratiefunctie van zo’n proces-verbaal (waar de inbraak is gepleegd, ten aanzien van wie geweld is gepleegd), de bewijskracht van dat stuk (redenen van wetenschap, aard en ernst van het delict) en de betrouwbaarheid van de verklaring (persoon van de getuige en diens relatie met de overige betrokkenen uit de strafzaak). In het kader van de eisen die aan een behoorlijke procedure worden gesteld, moet de verdachte zich kunnen verweren tegen een tegen hem ingebrachte beschuldiging; daarvan maakt deel uit dat hij zijn ondervragingsrecht op de terechtzitting of in het vooronderzoek moet kunnen uitoefenen. Bovendien is het in een aantal gevallen op voorhand al onmogelijk om bepaalde bescherming te bieden, bijvoorbeeld bij getuigen/aangevers uit de naaste omgeving van de verdachte. </antwoord>
      <antwoord nummer="6">Ik ben van mening dat slachtoffers goed moeten worden voorgelicht door het openbaar ministerie en de politie over de mogelijkheden over de mate waarin afscherming van de identiteit kan worden geboden. Het College van Procureurs-Generaal heeft onlangs aan alle parketten een brief doen uitgaan waarin dit onder de aandacht wordt gebracht. </antwoord>
      <noten afkomstig="antwoord"/>
   </antwoorden>
</kvr>
