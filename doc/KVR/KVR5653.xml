<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ybema en Van Walsem (beiden D66) over de introductie van vrije concurrentie zonder courtage en andere privileges onder tussenpersonen in de aandelen- en obligatiehandel. (Ingezonden 2 juli 1997); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5653
</item>
         <item attribuut="Rubriek">Geld (Beleggingen) Handel en economie (Mededinging)</item>
         <item attribuut="Trefwoorden">Effectenhandel Mededinging</item>
         <item attribuut="Vindplaats">Kamervragen met antwoord 1996-1997, nr. 1815, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="D66">Ybema</persoon>
            <persoon partij="D66">Van Walsem</persoon>
         </item>
         <item attribuut="Datum_reaktie">1997-09-11</item>
         <item attribuut="Datum_indiening">1997-07-02</item>
         <item attribuut="Document-id">KVR5653</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3713" allpagenumbers="3713 3714 3715" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="KVR5653" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1815" onderwerp="" indiendatum="1997-07-2">
         <vrager partij="D66" oorsprong="parlement">Ybema</vrager>
         <vrager partij="D66" oorsprong="parlement">Van Walsem</vrager>
         <vraagt-aan/>
      </vraagdata>
      <antwoorddata antwoorddatum="11 september 1997), zie Aanhangsel Handelingen 1666, vergaderjaar 1996–1997">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wat vindt u van het initiatief-voorstel dat een aantal market makers op de optiebeurs aan de directie van de beurs-nv Amsterdam Exchanges doet, namelijk de introductie van vrije concurrentie zonder courtage en andere privileges onder de tussenpersonen in de aandelen- en obligatiehandel, waardoor de machtspositie van de hoekmansbedrijven op de effectenbeurs zou worden bestreden? <voetnoot nummer="1"/>
      </vraag>
      <vraag nummer="2">Kunt u aangeven of de volgende elementen van de effectenhandel naar uw mening beleidsmatig gezien wenselijk zijn met het oog op een goede werking van de effecten- en optiebeurs, en of ze volgens u strijdig zijn met de Nederlandse en Europese mededingingswetgeving: a. de verplichte inschakeling van hoeklieden bij de verhandeling van kleinere pakketten aandelen; b. de exclusieve rechten en de overige privileges (in het bijzonder de zogenaamde 15-secondenregel) die bij het Reglement voor de Effectenhandel (REH) aan de (gesloten kring van) negen hoeklieden zijn toegekend; c. de horizontale prijsafspraken uit het Courtagereglement ten aanzien van door de hoeklieden te berekenen courtages; d. de scheiding tussen een markt voor transacties in kleinere en een markt voor grotere aandelenpakketten? </vraag>
      <vraag nummer="3">Bent u van plan invloed uit te oefenen op de verdere gang van zaken rondom en na de evaluatie van het handelssysteem en zo ja, welke? Leent de introductie van marktwerking op de effectenbeurs zich voor opname in een volgende tranche MDW-projecten? </vraag>
      <noten afkomstig="vraag">
         <noot nummer="1" datum="1997-06-25" bron="Zie o.a. Het Financieele Dagblad">Zie o.a. Het Financieele Dagblad, 25 juni 1997</noot>
      </noten>
   </vragen>
   <antwoorden aantal="3">
      <antwoord nummer="1">De berichten in de pers over het voorstel van een aantal marketmakers voor een andere opzet van het handelssysteem op de Amsterdamse Effectenbeurs dienen in het kader te worden geplaatst van de thans lopende evaluatie door Amsterdam Exchanges N.V. (AEX) van het handelssysteem van de AEX-Effectenbeurs. Bij de invoering van dat handelssysteem in 1994 is afgesproken dat het drie jaar na de inwerkingtreding zou worden geëvalueerd. Alle betrokkenen bij de beurs zijn door de AEX in de gelegenheid gesteld hun visie ten aanzien van de toekomst van het handelssysteem kenbaar te maken en zijn bezig zich te positioneren. De Minister van Financiën heeft van de AEX vernomen dat zij inmiddels een schriftelijk voorstel heeft ontvangen van een aantal marketmakers om het handelssysteem zodanig te wijzigen dat marketmakers in de toekomst functies zouden kunnen vervullen die thans alleen nog door hoekmansbedrijven mogen worden vervuld. Aangezien sprake is van een voorstel dat afkomstig is van één specifieke groep van belanghebbenden in het kader van de nog lopende evaluatie, is de Minister van Financiën op dit moment niet in staat over het desbetreffende voorstel een inhoudelijk oordeel uit te spreken. Volgens de huidige planning van de AEX zal de evaluatie eind dit jaar zijn afgerond. De Minister van Financiën neemt zich voor de Tweede Kamer te zijner tijd te informeren over de conclusies die met betrekking tot de toekomst van het handelssysteem door de AEX zijn getrokken. Ten aanzien van de rol van de Minister van Financiën bij de verdere gang van zaken rondom en na de evaluatie van het handelssysteem wordt verwezen naar het antwoord op vraag 3. </antwoord>
      <antwoord nummer="2" voetnoot="1">De in deze vraag onder a tot en met d opgesomde elementen van de effectenhandel zijn geregeld in het Reglement voor de Effectenhandel (REH) en het Courtagereglement (CR) van de AEX. Het REH en het CR zijn onderworpen aan toezicht op grond van de Wet toezicht effectenverkeer 1995 (Wte 1995) door de Stichting Toezicht Effectenverkeer 1995 (STE). Daarnaast zijn deze reglementen mededingingsregelingen, die als zodanig onderworpen zijn aan toetsing op grond van de Wet economische mededinging (Wem). Daarbij is van belang dat in het Besluit horizontale prijsbinding en in het Besluit marktverdelingsregelingen een bepaling is opgenomen die mededingingsregelingen van die besluiten vrijstelt onder andere voor zover deze op grond van een andere wet dan de Wem onderworpen zijn aan toezicht. Toetsing aan de Wem van de desbetreffende mededingingsregelingen is echter in uitzonderlijke gevallen niet geheel uitgesloten. Beoordeeld moet dan worden of deze mededingingsregelingen in strijd zijn met het algemeen belang. Verder is van belang dat in de nieuwe Mededingingswet (Mw) een bepaling is opgenomen die mededingingsbeperkingen vrijstelt van het in die wet opgenomen kartelverbod, wanneer deze zijn onderworpen aan toezicht op grond van een andere wet, zoals de Wte 1995. In concreto betekent deze vrijstelling dat beide meergenoemde reglementen gedurende vijf jaar na de inwerkingtreding van de Mw zijn vrijgesteld van het in artikel 6 opgenomen kartelverbod. De Mw zal waarschijnlijk op 1 januari 1998 van kracht worden. Het is niet mogelijk in individuele gevallen deze vrijstelling opzij te zetten en alsnog het kartelverbod van artikel 6 van de Mw van toepassing te verklaren. Onder de Wet toezicht effectenverkeer 1992 zijn beide reglementen door de STE niet onverenigbaar geacht met de twee doelstellingen van die wet, te weten het goede functioneren van de effectenmarkt en het beschermen van beleggers op die markt. De Minister van Economische Zaken heeft, mede namens de Minister van Financiën, in zijn beschikking van 24 juni 1997, waarvan een afschrift is bijgevoegd, de beide reglementen getoetst aan de thans geldende Wem <voetnoot nummer="1"/>. Aanleiding voor deze beschikking was een verzoek in 1994 van twee op de toenmalige EOE werkzame marketmakers om de Wem op het REH en het CR toe te passen. In de beschikking is geconcludeerd dat deze reglementen niet in strijd zijn met het algemeen belang. In de beschikking wordt opgemerkt dat een en ander niet betekent dat een ander handelssysteem niet ook in overeenstemming zou kunnen zijn met het effectieve functioneren van de effectenmarkt en de beleggers op die markt. Hieronder worden per in de vraag genoemd onderwerp de in de bovengenoemde beschikking getrokken conclusies weergegeven. a. De verplichte inschakeling van hoeklieden bij verhandeling van kleinere pakketten aandelen In de beschikking van 24 juni 1997 wordt opgemerkt, dat de nadelen verbonden aan de positie van de hoekman niet buitenproportioneel zijn in vergelijking met de beoogde voordelen voor het functioneren van de beurs. Het wordt weliswaar in de beschikking niet uitgesloten geacht dat een handelssysteem waar de hoekman geen of een kleinere rol zou spelen ook goed zou kunnen functioneren. Op deze grond kan evenwel niet worden geconcludeerd dat het huidige handelssysteem in strijd met het algemeen belang zou moeten worden verklaard. Daarbij is onder andere overwogen dat de effectenbeurs onder het bestaande systeem goed lijkt te functioneren en dat de beurs een aanzienlijk deel van de handel in Nederlandse aandelen en guldenobligaties op concurrerende beurzen, vooral de Londense beurs, terug heeft weten te winnen. b. De exclusieve rechten en de overige privileges (in het bijzonder de zogenaamde 15 secondenregel) die bij het REH aan de hoeklieden is toegekend De 15 secondenregel geeft de hoekman het recht om in bepaalde, in het REH omschreven situaties, een order uit te voeren op een betere prijs dan de op dat moment geldende bied- en laatprijs van het Limietenboek. Na ontvangst van de order heeft de hoekman 15 seconden de gelegenheid om te bepalen of hij van dit recht gebruik wil maken. Zo ja, dan dienen alle op dat betere prijsniveau ingebrachte orders te worden uitgevoerd; zo neen, dan wordt de order alsnog uitgevoerd tegen de geldende bied- of laatprijs. De 15 secondenregel levert, ook indien rekening wordt gehouden met het verschil in courtagetarief, voor de betrokken marktpartij dus ofwel een betere prijs op, danwel de prijs die hij zou hebben ontvangen indien de 15 secondenregel afwezig zou zijn. Deze mogelijkheid van prijsverbetering leidt weliswaar tot een op dit punt gunstiger positie van de hoekman ten opzichte van andere beursleden, doch heeft als voordeel dat waarschijnlijk scherpere prijzen tot stand komen. Daar zijn kopers en verkopers mee gebaat. Op deze grond is er, zoals is vastgesteld in de beschikking van 24 juni 1997, ook op dit punt geen strijd met het algemeen belang. c. De horizontale prijsafspraken uit het Courtagereglement ten aanzien van de door de hoeklieden te berekenen courtages De hoekman treedt als enige op als beheerder van het limietenboek voor het aan hem toegewezen fonds. Tevens zijn de beursleden verplicht alle retailorders in te brengen in het limietenboek. Een en ander maakt het nodig dat op het tarievenbeleid van de hoeklieden adequaat controle wordt uitgeoefend teneinde excessieve tarieven te voorkomen. De AEX heeft in het CR bindend vastgelegd welke courtagetarieven de hoeklieden maximaal voor hun diensten in rekening mogen brengen. De STE oefent toezicht uit op deze activiteit van de beurshouder. Het is denkbaar dat een ander systeem van organisatie van de beurs en van beloning van hoeklieden ook tot een goed functioneren van de effectenbeurs zou kunnen leiden. Evenwel kan niet worden gesteld dat het door de AEX gekozen stelsel buitenproportioneel is in verhouding met het te dienen doel. Op die grond is in de beschikking van 24 juni 1997 geconcludeerd dat het CR niet in strijd is met het algemeen belang. d. Scheiding tussen een markt voor transacties in kleinere en grotere aandelenpakketten Binnen de effectenbeurs vindt de handel voor kleinere en grotere aandelenpakketten in verschillende segmenten plaats. Zoals in de beschikking van 24 juni 1997 is uiteengezet heeft deze scheiding op zich geen nadelige gevolgen voor de werking van de beurs. De liquiditeit binnen beide segmenten van de beurs wordt bevorderd door een aantal voorzieningen. Binnen het retailsegment is de hoekman steeds verplicht quotes af te geven. Tevens vindt er koppeling van de prijsvorming in beide segmenten plaats door een systeem van arbitrage. Hoewel ook hier een ander systeem denkbaar is, wordt in meergenoemde beschikking de gemaakte keuze niet in strijd met het algemeen belang geoordeeld. Ten slotte nog een enkele opmerking over de Europeesrechtelijke aspecten van deze zaak. Voorzover het REH en het CR van de AEX de handel tussen lidstaten van de Europese Unie ongunstig kunnen beïnvloeden vallen zij onder de reikwijdte van artikel 85 van het EG-Verdrag. De twee marketmakers van de voormalige EOE die om toepassing van de Wem hebben verzocht, hebben in 1994 een klacht bij de Europese Commissie ingediend. In de Europese zaak is echter tot op heden geen voortgang geboekt. </antwoord>
      <antwoord nummer="3">De evaluatie van het handelssysteem beschouwt de Minister van Financiën in eerste instantie als een zaak van de AEX en de betrokkenen bij de beurs. Hierbij wordt gewezen op het feit dat ten aanzien van de handelsregels een systeem van zelfregulering geldt. In de reactie van de Minister van Financiën, 30 augustus 1996 op de notitie van de vaste commissie voor Financiën inzake de organisatie van het toezicht in het effectenverkeer (F-96-440), is reeds opgemerkt dat de Minister van Financiën er de voorkeur aan geeft de ruimte die ten aanzien van de handelsregels aan de beurzen wordt gelaten te handhaven (paragraaf 4.2 van de reactie van de Minister van Financiën). Wat betreft de handelsregels bestaat immers bij uitstek de behoefte de regels voortdurend te evalueren en zonodig aan te passen aan gewijzigde marktomstandigheden. Handhaving van de zelfregulering op dit toezichtsgebied sluit voorts aan bij hetgeen internationaal in het algemeen gebruikelijk is. Ook de vaste commissie voor Financiën heeft overigens in haar eerdergenoemde notitie aangegeven dat de zelfregulering van de beurs gehandhaafd dient te blijven ten aanzien van de producten van de beurs en de handel daarin. Een en ander neemt niet weg dat de Minister van Financiën onderscheidenlijk de STE terzake een eigen verantwoordelijkheid hebben, te weten de bevordering van een optimaal functionerende effectenmarkt en de bescherming van de beleggers op die markt, en met het oog hierop de conclusies van de evaluatie zullen toetsen. Formeel gezien beschikken de Minister van Financiën en de STE op grond van de Wte 1995 over de nodige instrumenten om de goede functionering van het effectenverkeer en de positie van de belegger te waarborgen. Het thans bestaande handelssysteem is in 1994 op grond van de Wet toezicht effectenverkeer 1992 door de STE niet onverenigbaar bevonden met de doelstellingen van die wet. Indien de AEX in het kader van de evaluatie van het handelssysteem tot de conclusie komt dat een wijziging van de handelsregels nodig is, zal de wijziging op grond van artikel 23 Wte 1995 vooraf aan de STE moeten worden voorgelegd. De STE zal vervolgens de voorgelegde reglementsaanpassing toetsen aan de twee doelstellingen van de Wte 1995. De bevoegdheid tot toetsing is ingevolge het Delegatiebesluit Wte 1995 immers overgedragen aan de STE. Informeel zal de STE over de evaluatie en de conclusies uiteraard contact houden met de Minister van Financiën, bevoegd om aan de AEX bindende voorschriften van algemene strekking te geven, onder meer met betrekking tot de voor de effectenbeurs te hanteren regels (artikel 24, tweede lid, Wte 1995). In het uiterste geval is de Minister van Financiën bevoegd om op grond van artikel 26 Wte 1995 de beurserkenning in te trekken, onder meer indien onvoldoende waarborgen worden geboden met het oog op een adequate functionering van de effectenmarkten op de positie van de beleggers op die markten. De Minister van Financiën en de Minister van Economische Zaken zijn tenslotte van mening dat de discussie over de rol van de tussenpersonen op de effectenbeurs zich niet goed leent voor opname in een volgende tranche MDW-projecten. Er is immers geen sprake van wettelijke bescherming van de positie van een bepaalde groep marktparticipanten, maar van zelfregulering door marktpartijen. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
