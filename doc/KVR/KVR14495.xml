<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over katvangers. (Ingezonden 5 oktober 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14495
</item>
         <item attribuut="Inhoud">Vragen over de omvang van het fenomeen 'katvangers', dat wil zeggen personen die - vaak tegen vergoeding - meer dan één kenteken op hun naam hebben staan, terwijl ze geen eigenaar zijn van die voertuigen. Hiermee ontduiken ze de motorrijtuigenbelasting en Justitie kan geen boetes ingevolge de Wet Administratiefrechtelijke Handhaving Verkeersvoorschriften (WAHV) innen.</item>
         <item attribuut="Rubriek">Criminaliteit en openbare orde (Fraude) Verkeer, vervoer en waterstaat (Motorrijtuigen)</item>
         <item attribuut="Trefwoorden">Fraude Kentekens Motorrijtuigen</item>
         <item attribuut="Vindplaats">Kamervragen met antwoord 2001-2002, nr. 162, Tweede Kamer</item>
         <item attribuut="Vraagnr_bij_indiening">2010200770</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2001-10-24</item>
         <item attribuut="Datum_indiening">2001-10-05</item>
         <item attribuut="Document-id">KVR14495</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="335" allpagenumbers="335 336" vetnummer="2010200770" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14495" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="162" onderwerp="" indiendatum="2001-10-5">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-10-24">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u het fenomeen «katvangers», dat wil zeggen personen die, anders dan bedrijfsmatig, meerdere kentekens van motorvoertuigen op hun naam hebben staan teneinde de werkelijke bezitters/gebruikers van die motorvoertuigen te vrijwaren van beschikkingen in de zin van de Wet Administratiefrechtelijke Handhaving Verkeersvoorschriften (WAHV)? </vraag>
      <vraag nummer="2">Kent u de omvang van dit probleem? Zo ja, om hoeveel personen gaat het jaarlijks en op welke manier worden oplopende schulden van katvangers gesaneerd? Zo neen, bent u bereid onderzoek te laten verrichten naar de omvang? </vraag>
      <vraag nummer="3">Bent u bereid beleid ten aanzien van katvangers vast te stellen, dan wel aan te passen om te voorkomen dat katvangers in financiële uitzichtloze situaties geraken door opeenstapeling van beschikkingen, gijzelingen en onoverkomelijke betalingsregelingen? </vraag>
      <vraag nummer="4">Overweegt u een wettelijke uitzondering te formuleren voor financiële zekerheidsstelling in de WAHV-procedures voor personen die rond het bijstandsminimum verkeren? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. Overigens merk ik op dat de katvangerconstructie in ruimere zin gebruikt wordt dan voor het vrijwaren van WAHV-beschikkingen. In alle aspecten waarbij de gebruiker van een voertuig er belang bij heeft om niet traceerbaar te zijn via het Kentekenregister wordt deze constructie toegepast. Dit kan onder andere zijn om: – Zich te onttrekken aan voertuigverplichtingen (WAM, APK, motorrijtuigenbelasting); – Zich te onttrekken aan de gevolgen van gepleegde verkeersovertredingen; – Het buiten de administratie houden van voertuigen voor handelsdoeleinden; – Het afschermen van voor verhaal vatbare objecten in het kader van invordering van achterstallige belastingschulden of verdere openstaande vorderingen. </antwoord>
      <antwoord nummer="2 en 3">In februari 2001 is het Kentekenreglement aangepast. Het zogenaamde verplichtingensignaal (VPS) is toen toegevoegd. Met deze aanpassing kan aan een geregistreerde, waaronder katvangers, die ten minste vijfmaal niet aan een (onherroepelijk geworden) voertuigverplichting heeft voldaan de afgifte van een kentekenbewijs worden geweigerd. Door de invoering van deze maatregel wordt een wezenlijke stap gezet in de richting van de beëindiging van de problematiek van katvangers. Volgens de cijfers met betrekking tot voornoemd verplichtingensignaal waren er begin september dit jaar 735 personen op deze wijze geregistreerd. Zij hadden op dat moment ruim 23.400 voertuigen op hun naam staan. Bovendien hadden deze personen nog openstaande schulden met betrekking tot eerder op hun naam geregistreerde staande voertuigen. In totaal gaat het om 120.000 voertuigen. Door de Belastingdienst en het CJIB worden in voorkomende gevallen betalingsregelingen getroffen om de omvang van de schuld te doen verminderen. Daarnaast wordt de belastingschuld aangezuiverd met de opbrengst van de executoriale verkoop van in beslag genomen voertuigen die op naam van een katvanger staan. </antwoord>
      <antwoord nummer="4">Onverkorte toepassing van het stelsel van zekerheidstelling kan in een concreet geval neerkomen op een ontoelaatbare beperking van het in artikel 6, eerste lid, EVRM neergelegde recht op toegang tot een onafhankelijke rechterlijke instantie. In de jurisprudentie is bepaald dat bij een minimale zekerheidstelling van f 150,- van een zodanige beperking geen sprake is. Bestaan er indicaties dat iemand onvoldoende draagkrachtig is om aan deze zekerheidstelling te voldoen, dan moet de rechter de betrokkene in de gelegenheid stellen om op een openbare zitting te worden gehoord omtrent zijn financiële draagkracht. Indien nodig kan de rechter bepalen dat de zekerheidstelling (gedeeltelijk) buiten toepassing wordt gelaten. Een wettelijke uitzondering is derhalve overbodig. </antwoord>
      <noten afkomstig="antwoord"/>
   </antwoorden>
</kvr>
