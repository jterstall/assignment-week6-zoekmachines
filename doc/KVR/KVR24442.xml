<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de minister van Justitie over de beslissing om agenten in de zaak Nienke niet te ontslaan. (Ingezonden 8 november 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24442
</item>
         <item attribuut="Inhoud">Vragen naar aanleiding van bericht (NOS Teletekst en ANP) dat er geen agenten ontslagen worden in de zaak-Nienke. Indiener memoreert onder meer de agenten die de jeugdige ooggetuige Maikel grof en hard hebben verhoord. De korpsbeheerder heeft voor wat deze zaak betreft gesproken over collectieve verantwoordelijkheid. Worden betrokken functionarissen van het OM en agenten alsnog bestraft?</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 2005-2006, nr. 475, Tweede Kamer</item>
         <item attribuut="Vraagnr_bij_indiening">2050602750</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2005-12-05</item>
         <item attribuut="Datum_indiening">2005-11-08</item>
         <item attribuut="Document-id">KVR24442</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1013" allpagenumbers="1013 1014" vetnummer="2050602750" code="0506tkkvr475" lopendefooter="Tweede Kamer, vergaderjaar 2005–2006, Aanhangsel" filenaam="KVR24442" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="475" onderwerp="" indiendatum="2005-11-8">
         <vrager partij="Groep Wilders" oorsprong="parlement">Wilders</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="5december 2005">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de berichtgeving dat er geen agenten in de zaak-Nienke worden ontslagen? <voetnoot nummer="1"/>
      </vraag>
      <vraag nummer="2">Deelt u de mening dat het onacceptabel dat niemand verantwoording hoeft af te leggen voor alle misstanden omtrent de zaak-Nienke waaronder de agenten die de onschuldige Maikel grof en hard hebben verhoord? Deelt u de mening dat het onacceptabel is dat in navolging van de desbetreffende korpschef een en ander nu door de korpsbeheerder – de burgemeester van Rotterdam – professioneel onder het tapijt wordt geveegd? </vraag>
      <vraag nummer="3">Deelt u de mening dat het zogenaamd collectief verantwoordelijkheid nemen, excuses aanbieden en protocollen aanscherpen, op geen enkele wijze het leed dat Maikel heeft ondergaan zal kunnen goedmaken en op geen enkele wijze in verhouding staat met het veroorzaakte leed? Hoe is het mogelijk dat de hiervoor genoemde korpsbeheerder spreekt over collectieve verantwoordelijkheid van het politiekorps, maar dat niemand wordt gestraft? </vraag>
      <vraag nummer="4">Bent u bereid ervoor zorg te dragen dat deze bestuurlijke beslissing van de hierboven genoemde korpsbeheerder wordt gecorrigeerd en dat de betrokken agenten alsnog gestraft en ontslagen worden? Zo neen, waarom niet? </vraag>
      <vraag nummer="5">Op welke wijze zijn de bij deze zaak betrokken functionarissen van het Openbaar Ministerie waaronder in ieder geval de betrokken zaaksofficier van justitie en de advocaat-generaal inmiddels gestraft en ontslagen of zijn ook zij de dans ontsprongen? </vraag>
      <vraag nummer="6">Hoeveel begrip denkt u dat mensen – die wel voor het maken van fouten worden gestraft – zullen hebben voor het feit dat de top van politie en justitie elkaar de hand boven het hoofd houden als ze zelf de fout in gaan en daardoor ongestraft blijven? </vraag>
      <noten afkomstig="vraag">
         <noot nummer="1" datum="2005-11-4" bron="NOS teletekst pagina 112, 4 november jl. en ANP, «Geen ontslag voor agenten in zaak-Nienke»">NOS teletekst pagina 112, 4 november jl. en ANP, «Geen ontslag voor agenten in zaak-Nienke», 4 november 2005</noot>
      </noten>
   </vragen>
   <antwoorden aantal="3">
      <antwoord nummer="1">Ja. In dit verband wordt opgemerkt dat ik, mede op verzoek van de nabestaanden van het meisje, tijdens onder meer debatten en openbare documenten over de Schiedammer parkmoordzaak geen gewag maak van de voornamen van de betrokken kinderen, maar nog slechts spreek en schrijf over de jongen en het meisje. Ik verzoek de leden van de Tweede Kamer deze wens eveneens te respecteren. </antwoord>
      <antwoord nummer="2, 3, 4 en 6">De beslissing van de korpsbeheerder van het regiopolitiekorps Rotterdam-Rijnmond om geen rechtspositionele maatregelen te treffen tegen de betrokken politieambtenaren is het resultaat van een zorgvuldig besluitvormingsproces. De korpsbeheerder heeft na ontvangst en kennisname van het rapport van de heer Posthumus en het advies van de korpschef besloten om de tijd te nemen om tot een zelfstandig oordeel te komen. De korpsbeheerder heeft uitgebreid gesproken met verschillende betrokken politiefunctionarissen. Hij heeft zich bij zijn oordeelsvorming laten bijstaan door de heer mr. J.A. Blok, oud-procureur-generaal en voorzitter van de onafhankelijke klachtencommissie van de regiopolitie Rotterdam. De korpsbeheerder heeft opgemerkt dat uit de door hem met de betrokken politieambtenaren gevoerde gesprekken duidelijk is geworden dat de volstrekt onjuiste uitkomst van het opsporingsonderzoek een gevolg is geweest van een reeks in elkaar grijpende en elkaar opvolgende, soms elkaar versterkende, beslissingen en keuzes, die nu eens individueel, maar meestal in overleg met meerdere betrokkenen werden genomen. Er is naar zijn oordeel geen sprake van individuele verwijtbaarheid voor het trieste eindresultaat. De korpsbeheerder heeft geoordeeld dat er dan ook geen aanleiding bestaat om personele maatregelen te nemen. Tegelijkertijd heeft hij vastgesteld dat iedereen zich tot het uiterste heeft ingespannen om het onderzoek tot een goed einde te brengen. Ten aanzien van de verhoren van de toen 11-jarige jongen heeft de korpsbeheerder opgemerkt dat hij de door de onderzoeker gegeven kwalificatie «onfatsoenlijk» onderschrijft. Hij heeft aangegeven, dat zijn verhoorders erkennen dat het verhoor niet goed is gegaan en het nu, vijf jaar later terugkijkend, onbegrijpelijk is dat zij zover zijn gegaan. Vastgesteld kan worden dat er binnen het team breed gedragen twijfel bestond aan de juistheid van de verklaring van de jongen. De deskundige heeft deze twijfel gevoed door zijn uitspraak dat hij «een zeer bijzonder kind was en een groot geheim bewaarde». Dit was mede de aanleiding om hem steviger te horen. De verhoorders nemen in dezen hun volledige verantwoordelijkheid en hebben in een gesprek met de jongen en zijn ouders hun excuses aangeboden. De korpsbeheerder trekt de conclusie, op grond van de constatering dat het collectieve proces tot een onacceptabel resultaat heeft geleid, dat het rechercheproces destijds ernstige onvolkomenheden kende. Dit vormt voor hem aanleiding om per direct te komen tot verbeteringen in de organisatie van het opsporingsproces. De minister van Justitie en ik zijn ons er van bewust dat de onderhavige beslissing voor sommigen moeilijk te accepteren zal zijn. Beslissingen van rechtspositionele aard zijn echter voorbehouden aan het bevoegde gezag, in dit geval de korpsbeheerder van het regiopolitiekorps. Gezien het voorgaande blijkt dat er sprake is van een zorgvuldig tot stand gekomen en grondig gemotiveerd besluit. </antwoord>
      <antwoord nummer="5">Tegen de twee betrokken leden van het Openbaar Ministerie is inmiddels aangifte gedaan door de advocaat van de heer B. De Hoge Raad heeft op de voet van artikel 510 van het Wetboek van strafvordering het Openbaar Ministerie te Utrecht belast met de afhandeling van de aangifte. Het College van procureurs-generaal zal eerst een beslissing nemen omtrent het al dan niet nemen van personele maatregelen, nadat op de aangifte is beslist. </antwoord>
      <noten afkomstig="antwoord"/>
   </antwoorden>
</kvr>
