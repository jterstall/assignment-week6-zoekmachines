<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over een persoonsgebonden budget. (Ingezonden 23 maart 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6920
</item>
         <item attribuut="Inhoud">Vragen over het optreden van een zorgkantoor bij uitvoering van de regeling Persoonsgebonden Budget voor zorg bij de thuisverpleging van een stervend kind.</item>
         <item attribuut="Rubriek">Gezondheidszorg (Patiënten) Gezondheidszorg (Zorgverzekeringen)</item>
         <item attribuut="Trefwoorden">Patiënten Ziekenfondsverzekering</item>
         <item attribuut="Vindplaats">Kamervragen met antwoord 1997-1998, nr. 1074, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-04-09</item>
         <item attribuut="Datum_indiening">1998-03-23</item>
         <item attribuut="Document-id">KVR6920</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2201" allpagenumbers="2201 2202" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6920" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1074" onderwerp="" indiendatum="1998-03-23">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1998-04-9">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat er zorgkantoren zijn, die bij een aanvraag voor een persoonsgebonden budget de indicatiestelling van een regionaal indicatiebureau weliswaar onderschrijven, maar dit vervolgens negeren en een veel lager budget uitkeren dan geïndiceerd is? <voetnoot nummer="1"/>Hoe beoordeelt u deze praktijk? </vraag>
      <vraag nummer="2">Bent u van mening dat ouders in staat moeten worden gesteld hun stervend kind thuis te laten verplegen en verzorgen, indien zij dat wensen en indien bovendien de betrokken medici verklaard hebben dat zorg in een verpleeghuis onvoldoende mogelijkheden biedt? Zo neen, waarom niet? Zo ja, welke stappen zet u om dit in de praktijk mogelijk te maken? </vraag>
      <vraag nummer="3" voetnoot="2">Is het u bekend dat verschillende aanwezigen bij een gesprek met de betreffende zorgverzekeraar hebben verklaard dat vertegenwoordigers van die zorgverzekeraar hebben gesuggereerd dat euthanasie toegepast zou moeten worden? Zijn zorgverzekeraars bevoegd deze suggestie te doen? Acht u het toelaatbaar? Bent u bereid deze suggestie van levensbeëindiging krachtig te veroordelen en dit de betreffende zorgverzekeraar ook te laten weten? <voetnoot nummer="2"/>
      </vraag>
      <vraag nummer="4">Welke stappen zet u om te voorkomen dat verzekeraars om financiële redenen aan patiënten die zorg onthouden die voor hen – uit medisch oogpunt – noodzakelijk is? </vraag>
      <noten afkomstig="vraag">
         <noot nummer="1" datum="1998-02-4" bron="In «Ongelooflijke Verhalen»,">In «Ongelooflijke Verhalen»,, 4 februari 1998, blijkt dat het Zorgkantoor ZAO in Amsterdam maximaal 100.000 gulden wil uitkeren, waar een bedrag van 143.000 geïndiceerd was door het regionaal indicatieorgaan. De beslissing is medegedeeld per brief van 22 april 1996 aan de betreffende cliënt</noot>
         <noot nummer="2" titel="(...) Het is überhaupt een onmogelijke situatie dat die jongen nog leeft. Want ja, je moet je afvragen of het verantwoord is dat het gebeurt zoals het nu gebeurt en of je die familie niet dringend moet adviseren om een einde te maken aan die situatie">Onafhankelijk van elkaar verklaren verschillende getuigen: «Ik herinner mij dat tijdens dat gesprek van de zijde van een ziektekostenverzekeraar de vraag is opgeworpen of, gezien de toestand van het kind, voor hem en zijn ouders een op het behoud van zijn leven gerichte verzorging nog veel langer wenselijk is». En: «(...) Het is überhaupt een onmogelijke situatie dat die jongen nog leeft. Want ja, je moet je afvragen of het verantwoord is dat het gebeurt zoals het nu gebeurt en of je die familie niet dringend moet adviseren om een einde te maken aan die situatie»</noot>
      </noten>
   </vragen>
   <antwoorden aantal="4">
      <antwoord nummer="1">De gerezen problematiek die in de vragen wordt aangesneden, dateert uit 1996, het eerste jaar van de landelijke PGB-regelingen van de Ziekenfondsraad. De verantwoordelijkheid voor de uitvoering van de PGB-regelingen is opgedragen aan de zorgkantoren. In het onderhavige geval gaat het om de PGB-regeling voor verpleging en verzorging. Die regeling bevat de bepaling dat de verzekerde niet voor een PGB in aanmerking komt indien de kosten ervan, ten opzichte van de kosten van opname in een instelling, naar het oordeel van het zorgkantoor niet verantwoord zijn. Bij de toepassing van die bepaling heeft een aantal zorgkantoren zich aanvankelijk op het standpunt gesteld dat de hoogte van een PGB maximaal gelijk zou kunnen zijn aan de gemiddelde dagverpleegprijs van een verpleeginrichting. Op deze wijze is ZAO tot het oordeel gekomen dat het maximale PGB dat kan worden toegekend f 100 000 op jaarbasis zou kunnen bedragen. Naar aanleiding van een vergelijkbare casus (Blom Hulscher) heb ik aan de Ziekenfondsraad kenbaar gemaakt dat ik het ongewenst vindt dat in het kader van het PGB een selectief doelgroepenbeleid wordt gevoerd en dat daarom de beoordeling of de hoogte van een PGB verantwoord is, gebaseerd dient te zijn op de individuele situatie. Afhankelijk van de complexiteit en de intensiteit van de zorgvraag zullen immers de feitelijke kosten ook in een instelling hoger of lager dan de gemiddelde dagverpleegprijs zijn. Van deze opvatting heb ik melding gemaakt in het antwoord, 10 februari 1997 op de vragen van mevrouw Sterk en mevrouw Vliegenthart (Aanhangsel van de Handelingen, Tweede Kamer, vergaderjaar 1996–1997 nr. 642), (Bijgevoegd als bijlage). De Ziekenfondsraad heeft de zorgkantoren dienovereenkomstig geïnstrueerd. Op mijn verzoek heeft de Ziekenfondsraad daaraan toegevoegd dat de zorgkantoren, indien toepassing van de PGB-regeling leidt tot een budget hoger dan f 650,- per dag, zich van tevoren voor advies met de Regiegroep PGB bij de Ziekenfondsraad dienen te verstaan. Daarvan heb ik aan de Kamer melding gemaakt bij mijn brief van 26 maart 1997 (Tweede Kamer, vergaderjaar 1996–1997, 25 004, nr. 34). ZAO heeft vervolgens dienovereenkomstig gehandeld. In het onderhavige geval is aanvankelijk door de ouders 121 uur wijkverpleegkundige zorg per week gevraagd. Het indicatie-advies dat is afgegeven door «Tot en Met» stelt de zorgbehoefte niettemin op 168 uren per week. In overeenstemming met de Regiegroep heeft de Ziekenfondsraad zich op het standpunt gesteld dat, rekening houdend met een redelijk aandeel van de mantelzorg, zou kunnen worden uitgegaan van een toekenning op basis van 117 uren per week. Door ZAO is een budget overeenkomstig het indicatie-advies toegekend van f 569 400,- per jaar (168 uren/week). </antwoord>
      <antwoord nummer="2">De opvatting dat ouders in staat moeten worden gesteld hun stervend kind thuis te laten verplegen en verzorgen indien zij dat wensen kan ik als uitgangspunt onderschrijven. De invoering van het PGB is gebaseerd op de overweging dat ouders een dergelijke keuzemogelijkheid dient te worden geboden. Op mijn verzoek is door de Ziekenfondsraad aan de bepaling dat de kosten van een PGB verantwoord dienen te zijn ten opzichte van de kosten van opname in een instelling toegevoegd dat deze restrictie niet geldt indien de opneming blijkens een verklaring van een onafhankelijk medicus niet tot de mogelijkheden behoort. </antwoord>
      <antwoord nummer="3" voetnoot="1">Het is mij niet mogelijk te beoordelen wat in gesprekken tussen de betrokken zorgverzekeraar en de ouders is uitgewisseld. De lezingen daarover lopen uiteen. Dat bij de ouders de indruk is ontstaan dat hen gesuggereerd is dat zij maar voor euthanasie zouden moeten kiezen vind ik afgrijselijk. Indien die indruk door de zorgverzekeraar zou zijn gewekt, acht ik dat volstrekt ontoelaatbaar. Tijdens het debat over de aanpassing van de meldingsregeling euthanasie op 18 maart 1998 is de minister van Volksgezondheid, Welzijn en Sport desgevraagd ook reeds op deze kwestie ingegaan. Om iedere onduidelijkheid weg te nemen heb ik met bijgaande brief ZAO verzocht, rechtstreeks jegens de betrokken ouders van de ontstane indruk op niet mis te verstane wijze afstand te nemen. <voetnoot nummer="1"/>
      </antwoord>
      <antwoord nummer="4">Zorgkantoren zijn belast met een correcte uitvoering van de PGB-regeling. De regeling bevat uitdrukkelijk de bepaling dat zorgkantoren voor de toekenning slechts voorwaarden stellen die voldoen aan deze regeling. Niet meer en niet minder. Als daarover misverstanden zouden kunnen rijzen, moeten die misverstanden krachtig worden weersproken. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
