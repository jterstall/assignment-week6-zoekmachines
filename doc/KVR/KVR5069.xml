<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bremmer (CDA) over het aantal psychiatrische patiÃ«nten dat vrij rondloopt. (Ingezonden 22 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5069
</item>
         <item attribuut="Inhoud">Vragen n.a.v. de toespraak van procureur-generaal D. Steenhuis m.b.t de wenselijkheid van het nemen van maatregelen door de minister van VWS tegen het stijgend aantal psychiatrische patiÃ«nten dat vrij rondloopt.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Geestelijke gezondheidszorg)</item>
         <item attribuut="Trefwoorden">Gedetineerden Krankzinnigenzorg Psychiatrie TBS</item>
         <item attribuut="Vindplaats">Kamervragen met antwoord 1996-1997, nr. 1334, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Bremmer</persoon>
         </item>
         <item attribuut="Datum_reaktie">1997-06-05</item>
         <item attribuut="Datum_indiening">1997-04-22</item>
         <item attribuut="Document-id">KVR5069</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2725" allpagenumbers="2725 2726" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1334" onderwerp="" indiendatum="1997-04-22">
         <vrager partij="CDA" oorsprong="parlement">Bremmer</vrager>
         <vraagt-aan/>
      </vraagdata>
      <antwoorddata antwoorddatum="5 juni 1997), zie ook Aanhangsel Handelingen nr. 1153, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft de minister van Justitie kennis genomen van de toespraak van procureur-generaal D. Steenhuis met betrekking tot de wenselijkheid van het nemen van maatregelen door de minister van Volksgezondheid, Welzijn en Sport «tegen het stijgend aantal psychiatrische patiënten dat vrij rondloopt?» <voetnoot nummer="1"/>
      </vraag>
      <vraag nummer="2">Was zij op de hoogte van het voornemen van deze toespraak en van de strekking ervan? </vraag>
      <vraag nummer="3">Deelt zij in hoofdlijnen de analyse van deze toespraak en bepleite oplossingsrichting? </vraag>
      <vraag nummer="4">Deelt zij de opvatting van de heer Steenhuis, dat «de functie van justitie als vuilnisvat steeds duidelijker tot uitdrukking komt»? </vraag>
      <vraag nummer="5">Hangt de toename van het aantal tot TBS-veroordeelden samen met de omstandigheid dat steeds meer psychiatrische patiënten vrij rondlopen? Gaat het hier inderdaad om een structureel verschijnsel? Sinds wanneer doet dit verschijnsel zich in de tijd voor? </vraag>
      <vraag nummer="6">Is het waar, dat helft van de tot TBS-veroordeelden eerder in een gesloten psychiatrische inrichting verbleef? </vraag>
      <vraag nummer="7">Welke – beleidsmatige – consequenties trekt de minister van Justitie uit deze ontwikkelingen? </vraag>
      <vraag nummer="8">Hebben de beide ministers hierover overleg gevoerd? Deelt de minister van VWS de door de heer Steenhuis verwoorde zorgen? Zo ja, welke conclusies trekt zij hieruit? </vraag>
      <noten afkomstig="vraag">
         <noot nummer="1" datum="1997-04-19" bron="De Volkskrant">De Volkskrant, 19 april 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3, 4 en 7">Het regeringsbeleid om de zorg voor de psychiatrisch zieken te vermaatschappelijken houdt in dat deze zorg in beginsel in de sociale omgeving van betrokkene wordt verleend en dat het aantal opnamen in psychiatrische ziekenhuizen zoveel mogelijk wordt beperkt. Teneinde eventuele nadelige effecten van dit beleid zo beperkt mogelijk te houden, is het streven erop gericht de opbouw van extramurale alternatieve voorzieningen gelijke tred te laten houden met de afbouw van het aantal intramurale plaatsen. De minister van VWS zal binnenkort aan de Tweede Kamer een brief over de geestelijke gezondheidszorg sturen, waarin uitvoerig aandacht wordt besteed aan het proces van vermaatschappelijking van deze zorg. De door het Openbaar Ministerie gesignaleerde druk op het gevangeniswezen en op de inrichtingen bestemd voor ter beschikking gestelden is een signaal, waarmee bij de verdere uitwerking van het beleid rekening zal worden gehouden. Er kunnen echter ook andere oorzaken zijn voor de problematiek van geestelijk gestoorde delinquenten waarmee Justitie de laatste jaren in toenemende mate wordt geconfronteerd. Nader onderzoek naar de achtergronden van de geestelijk gestoorden in de justitiële inrichtingen, en met name naar de eerdere GGZ-interventies, gaat binnenkort van start. In dit verband is ook de wet BOPZ van belang. De Evaluatiecommissie wet BOPZ heeft aanbevelingen gedaan voor nader onderzoek naar de problematiek van de «verkommerden en verloederden» en naar aanvulling op de huidige interventiemogelijkheden. In het nog uit te brengen regeringsstandpunt zal op deze aanbevelingen worden ingegaan. Binnenkort neemt de regering ook een standpunt in over de aanbevelingen van de werkgroep «Forensische zorg» betreffende de geestelijk gestoorde gedetineerden in het gevangeniswezen. Dit najaar zullen de ministers van Justitie en VWS in een algemeen overleg met de Tweede Kamer over de «Forensische zorg» nader op de onderhavige problematiek ingaan. </antwoord>
      <antwoord nummer="5">In het antwoord op de vragen 3, 4 en 7 is aangegeven dat onderzoek zal worden verricht naar de oorzaken van de toename van het aantal geestelijk gestoorde delinquenten in de justitiële inrichtingen. Daarnaast verricht het WODC een onderzoek naar de sterke stijging van het aantal tot TBS met verpleging veroordeelden. Eerst wanneer de uitkomsten van deze onderzoeken beschikbaar zijn, kunnen er uitspraken worden gedaan over mogelijke oorzaken, en over de vraag of het om een structureel verschijnsel gaat. Het betreft een complexe materie, waarbij een veelheid van factoren een rol speelt. Of er een rechtstreekse relatie is tussen de vermaatschappelijking van de zorg binnen de GGZ enerzijds en de toename van het aantal TBS-gestelden en geestelijk gestoorden binnen het gevangeniswezen anderzijds is nog niet vast te stellen. Uit het feit dat de toename van het aantal veroordelingen tot TBS met verpleging pas vanaf 1991 onverwacht sterk steeg, terwijl de vermaatschappelijking van de zorg binnen de GGZ reeds in de zeventiger jaren in gang is gezet en in de tachtiger jaren werd geïntensiveerd, kan worden opgemaakt dat dit verband minder duidelijk is dan in de vraag wordt verondersteld. </antwoord>
      <antwoord nummer="6">Ja. </antwoord>
      <antwoord nummer="8">De ministers hebben over de door het OM gesignaleerde problematiek overleg gevoerd. Voor de overige vragen wordt verwezen naar het antwoord op de vragen 3, 4 en 7. </antwoord>
      <noten afkomstig="antwoord"/>
   </antwoorden>
</kvr>
