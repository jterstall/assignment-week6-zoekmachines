<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister van Binnenlandse Zaken en Koninkrijksrelaties over de aanhouding van 105 demonstranten te Utrecht. (Ingezonden 7 juni 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29310
</item>
         <item attribuut="Inhoud">Vragen over de reden van de aanhouding van demonstranten tijdens een fietsdemonstratie in Utrecht.</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Grondrechten)</item>
         <item attribuut="Trefwoorden">Aanhoudingen Demonstraties</item>
         <item attribuut="Vindplaats">Kamervragen met antwoord 2006-2007, nr. 2632, Tweede Kamer</item>
         <item attribuut="Vraagnr_bij_indiening">2060717480</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2007-09-07</item>
         <item attribuut="Datum_indiening">2007-06-07</item>
         <item attribuut="Document-id">KVR29310</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5577" allpagenumbers="5577 5578" vetnummer="2060717480" code="0607tkkvr2632" lopendefooter="Tweede Kamer, vergaderjaar 2006–2007, Aanhangsel" filenaam="KVR29310" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2632" onderwerp="" indiendatum="2007-06-7">
         <vrager partij="GroenLinks" oorsprong="parlement">Azough</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-09-7">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Zijn op 5 mei 2007 naar schatting 105 demonstranten tijdens een fietsdemonstratie in Utrecht door de ME ingesloten en gearresteerd omdat ze geen gehoor gaven aan het politiebevel om op het fietspad te fietsen? <voetnoot nummer="1"/>
      </vraag>
      <vraag nummer="2">Waarom is besloten om de ME in te zetten tijdens deze demonstratie waarover de gemeente Utrecht vooraf was geïnformeerd en er voor zover bekend geen geweld door de demonstranten is gebruikt tegen de politie? </vraag>
      <vraag nummer="3">Was de aanhouding van de demonstranten vooraf voorzien? Zo neen, hoe kan het dat de fietsdemonstranten al een half uur na vertrek door de politie konden worden ingesloten en dat een kwartier na aanhouding maar liefst zes stadsbussen arriveerden om de arrestanten af te voeren? </vraag>
      <vraag nummer="4">Hoe zijn de detentieomstandigheden van de aangehouden demonstranten geweest? Hebben zoals enkele demonstranten zeggen, vijfentwintig arrestanten gedetineerd gezeten in een cel van de arrondissementsrechtbank van vier bij vier meter zonder airconditioning? Kregen deze arrestanten pas om half tien ’s avonds te eten, werd er niet gereageerd op verzoeken om naar het toilet te mogen en is er geen medische verzorging geboden? Hoe lang zijn de aangehouden demonstranten onder deze omstandigheden vastgehouden? </vraag>
      <vraag nummer="5">Vindt u dat de politie proportioneel heeft opgetreden tijdens deze demonstratie? </vraag>
      <noten afkomstig="vraag">
         <noot nummer="1">www.indymedia.nl/nl/2007/05/44231.shtml, www.dissent.nl</noot>
      </noten>
   </vragen>
   <antwoorden aantal="5">
      <antwoord nummer="1">Het optreden van de ME tijdens de fietsdemonstratie in Utrecht heeft plaatsgevonden onder de verantwoordelijkheid van de burgemeester van Utrecht. Uit het van de korpsbeheerder ontvangen ambtsbericht blijkt dat er 91 mensen zijn aangehouden door de politie. Zij zijn aangehouden omdat zij de bevelen en aanwijzingen van de politie, met betrekking tot het naleven van de verkeersregels en het niet blokkeren van de openbare weg, niet opvolgden. </antwoord>
      <antwoord nummer="2">Uit het ambtsbericht blijkt dat de gemeente Utrecht door de organisatie niet op de hoogte is gesteld van de demonstratie maar via de politie heeft vernomen dat er een demonstratie zou plaats vinden. De ME werd ingezet omdat er sprake was van een massale aanhouding waarvoor direct veel politiecapaciteit nodig was om de afhandeling in goede banen te leiden. </antwoord>
      <antwoord nummer="3">Uit het ambtsbericht blijkt dat de aanhouding van dit grote aantal demonstranten vooraf niet was voorzien. Bij de voorbereiding is wel rekening gehouden met eventuele aanhoudingen van verdachten. Dat de betreffende stadsbussen snel arriveerden kwam omdat er een goede afstemming en samenwerking is tussen de politie en het bedrijf dat het stadsvervoer regelt. </antwoord>
      <antwoord nummer="4">Uit het ambtsbericht blijkt dat de aanhouding van een groep van deze omvang niet was voorzien waardoor de omstandigheden waarin de verdachten werden opgehouden niet optimaal waren. Afhankelijk van de grootte van een cel zijn één of meerdere personen in een cel geplaatst. Van het plaatsen van vijfentwintig arrestanten in een ruimte van vier bij vier meter is geen sprake geweest. De airconditioning in het gerechtsgebouw werkte niet en het eten heeft langer op zich laten wachten dan gebruikelijk als gevolg van het grote aantal verdachten en het feit dat een aantal van hen veganistisch is. Door het grote aantal verdachten en het feit dat elke verdachte individueel moet worden begeleid, zijn er wachttijden ontstaan voor het toiletbezoek. Een vrouw die last had van hyperventilatie is met voorrang gehoord en na afloop samen met haar man naar huis gebracht. Daarnaast is er sprake geweest van een vrouw die op verzoek de gelegenheid heeft gekregen om haar enkel te koelen. De verdachten zijn zo spoedig mogelijk voorgeleid bij de hulpofficier van justitie en zijn niet langer opgehouden dan wettelijk is toegestaan. </antwoord>
      <antwoord nummer="5">Ik treed niet in de verantwoordelijkheidsverdeling tussen rijk en gemeente. Over de proportionaliteit van het politieoptreden legt de burgemeester verantwoording af aan de gemeenteraad. </antwoord>
      <noten afkomstig="antwoord"/>
   </antwoorden>
</kvr>
