<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blauw, Keur en O. P. G. Vos(allen VVD) over de verlening van kwekersrecht van groenterassen. (Ingezonden 31 januari 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2612
</item>
         <item attribuut="Inhoud">Houdt verband met de bevoegdheden van de stichting NAKG, naast die van de van de DLO-instelling CPRO.</item>
         <item attribuut="Rubriek">Landbouw (Kwekersrechten) Landbouw (Landbouwproducten)</item>
         <item attribuut="Trefwoorden">Groenten Kwekersrechten</item>
         <item attribuut="Vindplaats">Kamervragen met antwoord 1995-1996, nr. 665, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="VVD">Blauw</persoon>
            <persoon partij="VVD">Keur</persoon>
            <persoon partij="VVD">O. P. G. Vos</persoon>
         </item>
         <item attribuut="Datum_reaktie">1996-02-27</item>
         <item attribuut="Datum_indiening">1996-01-31</item>
         <item attribuut="Document-id">KVR2612</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1347" allpagenumbers="1347 1348" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="665" onderwerp="" indiendatum="1996-01-31">
         <vrager partij="VVD" oorsprong="parlement">Blauw</vrager>
         <vrager partij="VVD" oorsprong="parlement">Keur</vrager>
         <vrager partij="VVD" oorsprong="parlement">O. P. G. Vos</vrager>
         <vraagt-aan/>
      </vraagdata>
      <antwoorddata antwoorddatum="1996-02-27">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kan naast de DLO-instelling CPRO, ook de stichting NAKG onderzoek ten behoeve van de verlening van kwekersrecht van groenterassen aanbieden, voldoend aan de gestelde kwaliteitseisen, maar tegen aanzienlijk lagere kosten? </vraag>
      <vraag nummer="2">Kunt u het verschil in prijs tussen beide instanties nader verklaren? </vraag>
      <vraag nummer="3">Blijft de Raad voor het Kwekersrecht desondanks de voorkeur geven aan het CPRO? </vraag>
      <vraag nummer="4">Ligt het bij dezelfde kwaliteiten niet voor de hand de versterking van de concurrentiekracht, de verlaging van de kosten en de marktwerking te bevorderen, zoals ook het LNV-beleid voorstaat? </vraag>
      <vraag nummer="5">Zo ja, bent u voornemens de monopoliepositie van het CPRO te doorbreken en de keuzemogelijkheid van kwekersrechtonderzoeken bij verschillende instanties te bevorderen? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 t/m 5">De Raad voor het Kwekersrecht is ingevolge de Zaaizaad- en Plantgoedwet met de behandeling van aanvragen voor de verlening van kwekersrecht belast en is uit dien hoofde verantwoordelijk voor het aan de verlening van het kwekersrecht ten grondslag liggende onderzoek. Het is dan ook aan de Raad om, met inachtneming van de daartoe geldende bepalingen op het gebied van de mededinging, te bepalen welke onderzoeksinstelling hiervoor wordt ingeschakeld. De situatie is thans zo dat het kwekersrechtonderzoek dat in Nederland wordt uitgevoerd, in opdracht van de Raad door het CPRO-DLO wordt verricht. Niet alle gewassen worden door het CPRO-DLO onderzocht; ingevolge internationale afspraken heeft de Raad voor een aantal gewassen (bijvoorbeeld appel, aardbei en chrysant) een buitenlandse onderzoeksinstelling met het onderzoek belast. De NAKG is ingevolge de Regeling toelating groentegewassen 1973 met het onderzoek ten behoeve van de toelating tot het handelsverkeer van groenterassen belast. Dit onderzoek verschilt wat betreft de eisen die hieraan worden gesteld, van het kwekersrechtonderzoek. In een aantal gevallen worden door het CPRO-DLO, tegen vergoeding, bepaalde gegevens van de NAKG overgenomen, teneinde dubbel onderzoek te voorkomen. Mij is bekend dat de NAKG bij de Raad voor het Kwekersrecht de wens heeft geuit om naast het onderzoek in het kader van de verkeerstoelating van groenterassen ook voor het onderzoek in het kader van de verlening van kwekersrecht in aanmerking te mogen komen. Om een aantal redenen geeft de Raad tot op heden de voorkeur aan het CPRO-DLO. Hierbij spelen niet alleen kostenfactoren een rol, doch ook aspecten als de kwaliteit van het onderzoek, de bij het onderzoeksinstituut aanwezige expertise en de mogelijke inzet van deskundigheid in internationaal verband. De stelling van de NAKG dat zij het kwekersrechtonderzoek tegen aanmerkelijk lagere kosten kan verrichten, kan niet op voorhand worden gedeeld. Daarvoor is inzicht nodig in de wijze en omvang van de kostendoorberekening van zowel de NAKG als het CPRO-DLO. Op dit moment wordt de kostenstructuur van het kwekersrechtonderzoek in kaart gebracht. Voorts hebben, mede gelet op de uitbesteding door het Communautair Bureau voor Planterassen van het onderzoek in het kader van aanvragen voor communautair kwekersrecht, reeds gesprekken plaatsgevonden over de mogelijkheden voor een verdere inschakeling van de NAKG voor het onderzoek naar groenterassen. Na afronding van het onderzoek naar de kostenstructuur en de kwaliteit van het kwekersrechtonderzoek zal ik de Kamer van de resultaten op de hoogte stellen. Het ligt in de lijn der verwachting dat gekozen zal worden voor die instelling die in positieve zin zich uit deze vergelijking is gekomen. </antwoord>
      <noten afkomstig="antwoord"/>
   </antwoorden>
</kvr>
