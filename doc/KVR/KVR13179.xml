<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Reitsma en Stroeken (beiden CDA) aan de minister van Verkeer en Waterstaat over de eis van dienstbetrekking in de Wet Personenvervoer. (Ingezonden 9 februari 2001); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13179
</item>
         <item attribuut="Inhoud">Vragen over maatregelen om de arbeidstijdenwet en andere regels met betrekking tot de dienstbetrekking van chauffeurs in het besloten personenvervoer te handhaven.</item>
         <item attribuut="Rubriek">Verkeer, vervoer en waterstaat (Personenvervoer)</item>
         <item attribuut="Trefwoorden">Chauffeurs Personenvervoer</item>
         <item attribuut="Vindplaats">Kamervragen met antwoord 2000-2001, nr. 742, Tweede Kamer</item>
         <item attribuut="Vraagnr_bij_indiening">2000106290</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Reitsma</persoon>
            <persoon partij="CDA">Stroeken</persoon>
         </item>
         <item attribuut="Datum_reaktie">2001-02-23</item>
         <item attribuut="Datum_indiening">2001-02-09</item>
         <item attribuut="Document-id">KVR13179</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1535" allpagenumbers="1535 1536" vetnummer="2000106290" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13179" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="742" onderwerp="" indiendatum="2001-02-9">
         <vrager partij="CDA" oorsprong="parlement">Reitsma</vrager>
         <vrager partij="CDA" oorsprong="parlement">Stroeken</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-02-23">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Wat is het resultaat van uw gesprekken met de bedrijfstak besloten busvervoer in december jl.? </vraag>
      <vraag nummer="2">Hoe denkt u in de toekomst de arbeidstijdenwet te kunnen handhaven en het zwart rijden te kunnen tegengaan? </vraag>
      <vraag nummer="3">Zou het niet beter zijn om het huidige STO-document te handhaven, de eis dienstbetrekking derhalve in de wet in te voeren, en in 2003 in één keer op de nieuwe Europese smartcard over te gaan, in plaats van nu de chauffeurspas in te voeren? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Op 13 november 2000 heeft overleg plaats gevonden met sociale partners. Deze hebben tot uitdrukking gebracht twijfels te hebben bij nut en noodzaak van de chauffeurspas in het besloten busvervoer. Zij zien niet in hoe de pas een bijdrage kan leveren aan het bereiken van een betere kwaliteit van het besloten busvervoer en menen dat een kwaliteitsverbetering slechts kan worden bereikt door strenger op rij- en rusttijden te controleren. Sociale partners menen tevens dat introductie van de chauffeurspas een administratieve last met zich zal meebrengen alsmede een financiële belasting van de chauffeurs. Sociale partners verzochten nader te bezien in hoeverre er mogelijkheden zijn om chauffeurs te verplichten iedere wijziging van gegevens, waaronder wijziging van werknemer door te geven aan de RVI. Tevens zagen sociale partners graag onderzocht in hoeverre de RVI kan controleren op de naleving van de collectieve arbeidsovereenkomst. Per brief van 13 december 2000 is sociale partners medegedeeld, dat naar mijn mening introductie van een chauffeurspas duidelijk maakt aan de reizigers – zoals ook in het taxivervoer het geval is – dat de chauffeur voldoet aan alle eisen die de wet stelt en stelt het de controle-instanties in staat na te gaan wie er precies werkzaam kan zijn als chauffeur in het besloten busvervoer. Op deze brief is van de zijde van sociale partners (nog) niet gereageerd. </antwoord>
      <antwoord nummer="2">De Arbeidstijdenwet – of beter het Arbeidstijdenbesluit-vervoer – zal ook in de toekomst worden gehandhaafd met behulp van daartoe speciaal ontwikkelde methoden. Daarnaast wordt in bijna al het besloten busvervoer gebruik gemaakt van een tachograaf die de rij- en rusttijden van de chauffeur registreert. Door de introductie van de chauffeurspas zullen de bevoegde controle-instanties in staat zijn om na te gaan of een chauffeur in het besloten busvervoer voldoet aan de wettelijke eisen. Daarnaast kan naam en adres van de chauffeur worden doorgegeven aan het door sociale partners opgerichte bureau ter handhaving van de cao (de STO) opdat deze kan nagaan of de chauffeur in de eigen bestanden voorkomt. </antwoord>
      <antwoord nummer="3">Naar mij is bevestigd, hebben sociale partners besloten – althans voor de duur van de huidige cao – het STO-document te handhaven. Een rechtsgrond in de Wet personenvervoer 2000 is voor het STO-document ook niet nodig. Controle op de naleving van een collectieve arbeidsovereenkomst is overigens een zaak van sociale partners. In beginsel is het voor wat betreft de invoering van de chauffeurspas in het besloten busvervoer mogelijk te wachten op de Europese ontwikkelingen. Deze hebben echter betrekking op de invoering van de digitale tachograaf waaraan de introductie van de smart card is gekoppeld. Indien integratie van beide passen al mogelijk zou zijn en op invoering van de smart card moet worden gewacht, dan betekent dit dat de met de chauffeurspas beoogde kwaliteitsslag nog vele jaren niet kan worden gerealiseerd omdat niet meteen na inwerkingtreding van Europese besluitvorming alle voertuigen van de nieuwe tachograaf zullen zijn voorzien. Daar gaan nog zeker zo’n tien jaar over heen. lk acht het onwenselijk hierop te wachten. </antwoord>
      <noten afkomstig="antwoord"/>
   </antwoorden>
</kvr>
