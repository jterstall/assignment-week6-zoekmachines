<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent en Oedayraj Singh Varma (beiden GroenLinks) aan de staatssecretaris van Volkshuisvesting, Ruimtelijke Ordening en Milieubeheer over het geschil tussen een huurder en de woningbouwvereniging Beter Wonen in Zierikzee. (Ingezonden 22 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8516
</item>
         <item attribuut="Rubriek">Volkshuisvesting (Huurrecht)</item>
         <item attribuut="Trefwoorden">Huurrecht</item>
         <item attribuut="Vindplaats">Kamervragen met antwoord 1998-1999, nr. 615, Tweede Kamer</item>
         <item attribuut="Vraagnr_bij_indiening">2989904980</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1999-01-18</item>
         <item attribuut="Datum_indiening">1998-12-22</item>
         <item attribuut="Document-id">KVR8516</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1255" allpagenumbers="1255 1256" vetnummer="2989904980" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8516" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="615" onderwerp="" indiendatum="1998-12-22">
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-01-18">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kent u de uitspraak van de Hoge Raad, inzake het geschil tussen een huurder en de woningbouwvereniging Beter Wonen in Zierikzee? </vraag>
      <vraag nummer="2">Bent u van mening dat de verplichting tot een officiële ingebrekestelling door de verhuurder, een werkbaar en wenselijk instrument was in de verhouding tussen verhuurder en huurder? </vraag>
      <vraag nummer="3">Wat is uw mening over de uitspraak van de Hoge Raad? Deelt u de mening, dat het verdwijnen van de officiële ingebrekestelling de positie van de huurder verzwakt en dat dit ongewenst is? </vraag>
      <vraag nummer="4">Heeft u reeds gesproken met vertegenwoordigers van zowel de woningcorporaties als de particuliere verhuurders? Bent u bereid hun te verzoeken om bij verhuizing van een huurder een schriftelijke ingebrekestelling aan de huurder te zenden? </vraag>
      <vraag nummer="5">Bent u van mening dat de huurwetgeving aanpassing behoeft naar aanleiding van de uitspraak, met als doel het sterk houden van de positie van de huurder? Zo nee, waarom niet? Zo ja, aan welke aanpassingen denkt u? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 4">Bij de beantwoording van deze vragen stel ik voorop dat aan de Hoge Raad slechts de vraag was voorgelegd of in dit geval voor het intreden van het verzuim, dat wil zeggen voor het ontstaan van een verplichting van de huurder tot schadevergoeding, een voorafgaande ingebrekestelling was vereist. De Hoge Raad heeft deze vraag, waarover in de praktijk en in de lagere rechtspraak verschillend werd gedacht, ontkennend beantwoord op grond van de in Boek 6 BW neergelegde algemene regels van verbintenissenrecht. De Hoge Raad heeft overwogen dat een huurder verplicht is bij het einde van de huurovereenkomst de zaak in goede staat terug te geven, welke verplichting niet kan worden gesplitst in een verplichting de zaak terug te geven en een eventuele, daarvan los staande, verplichting de zaak in goede staat te brengen. Op grond hiervan heeft de Hoge Raad geoordeeld dat deze verplichting naar haar aard slechts kan worden nagekomen op het tijdstip waarop de huurovereenkomst eindigt. Een ingebrekestelling die ertoe strekt de debiteur nog een laatste termijn voor nakoming te geven, zou hierbij niet passen. Op grond van het voorgaande kan, anders dan in vraag 3 wordt gesuggereerd, niet gesproken worden van het «verdwijnen van de officiële ingebrekestelling». Met betrekking tot de vraag of de ingebrekestelling met betrekking tot de nakoming van de verplichting het gehuurde in goede staat terug te geven een wenselijk en werkbaar instrument is, en of de positie van de huurder verzwakt is doordat op grond van de algemene regels van het verbintenissenrecht een ingebrekestelling met betrekking tot die verplichting niet is vereist, merk ik het volgende op. Het moet de huurder bekend zijn dat hij verplicht is de woonruimte bij het einde van de huur in goede staat op te leveren. Is hem niet duidelijk welke inhoud deze verplichting in het concrete geval heeft, dan zal hij tijdig voor het einde van de huurovereenkomst met de verhuurder in overleg kunnen treden over de vraag welke werkzaamheden daartoe moeten worden verricht, en op welke wijze dat kan geschieden. In vele gevallen zal overigens geen onduidelijkheid over de inhoud van deze verplichting behoeven te bestaan. Teneinde nadien eventuele onterechte claims van de verhuurder te voorkomen, kan de huurder ook door het maken van foto’s zonodig aantonen in welke (goede) staat de woning verkeerde, op het tijdstip dat hij de woning verliet. In het onderhavige geval heeft de huurder beide mogelijkheden onbenut gelaten. Blijkens de processtukken is zelfs onweersproken komen vast te staan dat de huurder de woning in erbarmelijke staat heeft achtergelaten. Overigens verdient nog aantekening dat in het onderhavige geval inspectie bij de aanvang van de huur als bij het einde daarvan achterwege was gebleven. De Rechtbank heeft daarin aanleiding gevonden niet de volledige gevorderde schadevergoeding toe te wijzen, maar slechts de kosten die de huurder zelf had moeten maken om de woning in goede staat op te leveren. Het is mij evenwel bekend dat de standaardhuurcontracten van de koepelorganisties in de sociale sector, opgegaan in Aedes vereniging van woningcorporaties, bepalingen bevatten die voorschrijven dat de woning reeds bij de aanvang van de huurovereenkomst samen met de huurder wordt geïnspecteerd en vervolgens op dezelfde wijze ook vóór het einde van de huurovereenkomst. In het laatste geval wordt een beschrijving gemaakt van de noodzakelijke aanpassingen van herstel waartoe de huurder binnen redelijke termijn in de gelegenheid wordt gesteld. Blijkens perspublicaties zal Aedes deze bepalingen blijven hanteren in haar standaardcontract waarvan de bij haar aangesloten leden gebruik kunnen maken. De Vereniging van Institutionele Beleggers in Vastgoed Nederland (IVBN) heeft blijkens een overgelegd exemplaar soortgelijke bepalingen in haar huurcontracten staan. Desgevraagd deelde Vastgoed Belang, Nederlandse Vereniging van Beleggers en Eigenaren, mee dat zij bij haar leden altijd aandringt op het opnemen van bedoelde bepalingen in huurcontracten. Beide verenigingen gebruiken het door de Raad voor Onroerende zaken ter beschikking gestelde standaardhuurcontract. In de door Vastgoed Belang jaarlijks aan haar leden te verstrekken «Almanak voor de Huur en Verhuur van Vastgoed» zal een hoofdstuk worden toegevoegd dat ingaat op deze aangelegenheid. </antwoord>
      <antwoord nummer="5">Op de hierboven aangegeven gronden ben ik van mening dat ook het arrest van de Hoge Raad mij geen aanleiding geeft tot aanpassing van de huurwetgeving met betrekking tot het in verzuim zijn bij de oplevering van de gehuurde woonruimte. De positie van de huurder wordt met een in het verbintenissenrecht niet in te passen verplichting tot het in dit kader in gebreke stellen niet verbeterd. Een alternatieve mogelijkheid is het opstellen van een opnamerapport over de onderhoudstoestand van de woonruimte. Dit is in hun beider belang. Een verplichting hiertoe kan in verband daarmee niet eenzijdig als verplichting op de verhuurder worden gelegd. Ik zal evenwel bij de huurvoorlichting ook aan dit onderdeel van het huurrecht aandacht schenken en in het bijzonder aan de wenselijkheid van gezamenlijke inspectie bij het begin en het einde van de huurovereenkomst. </antwoord>
      <noten afkomstig="antwoord"/>
   </antwoorden>
</kvr>
