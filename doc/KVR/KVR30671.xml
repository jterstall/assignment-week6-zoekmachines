<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over het aftappen van gesprekken met advocaten. (Ingezonden 21 december 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30671
</item>
         <item attribuut="Inhoud">Vragen over het abusievelijk niet vernietigen van tapverslagen van gesprekken tussen verdachten en advocaten.</item>
         <item attribuut="Rubriek">Bedrijfsleven en industrie (Juridische dienstverlening) Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Dwangmiddelen) Strafrecht en strafprocesrecht (Overig)</item>
         <item attribuut="Trefwoorden">Advocaten Afluisteren Criminaliteit Verdachten</item>
         <item attribuut="Vindplaats">Kamervragen met antwoord 2007-2008, nr. 1140, Tweede Kamer</item>
         <item attribuut="Vraagnr_bij_indiening">2070807300</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2008-01-28</item>
         <item attribuut="Datum_indiening">2007-12-21</item>
         <item attribuut="Document-id">KVR30671</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2435" allpagenumbers="2435 2436" vetnummer="2070807300" code="0708tkkvr1140" lopendefooter="Tweede Kamer, vergaderjaar 2007–2008, Aanhangsel" filenaam="KVR30671" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1140" onderwerp="" indiendatum="2007-12-21">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="28 januari 2008), zie ook Aanhangsel Handelingen nr. 1048, vergaderjaar 2007–2008">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Welke gevolgen heeft de niet-ontvankelijk verklaring van het Openbaar Ministerie (OM) in de zaak tegen de Hells Angels in verband met het niet vernietigen van tapverslagen van gesprekken tussen verdachten en advocaten? <voetnoot nummer="1"/>
      </vraag>
      <vraag nummer="2">Gaat u onderzoeken waarom de interne controle op het vernietigen van tapverslagen bij het OM heeft gefaald en waarom de «Instructie vernietiging geïntercepteerde gesprekken met geheimhouders» niet is nagekomen? Zo ja, wanneer verwacht u de uitkomsten van dit onderzoek? Zo neen, waarom niet? </vraag>
      <vraag nummer="3" voetnoot="2">Wat is er gebeurd met de conclusie in het rapport van het College Bescherming Persoonsgegevens (CBP) van juli 2003 <voetnoot nummer="2"/>dat de vernietigingsplicht niet in alle gevallen wordt nagekomen en de aanbeveling dat door het OM dienaangaande maatregelen moeten worden genomen? </vraag>
      <vraag nummer="4">Deelt u de mening dat de nu ontstane situatie voorkomen had kunnen worden door per definitie gesprekken van verdachten met advocaten als vertrouwelijk te kenmerken? </vraag>
      <vraag nummer="5">Waarom worden er, nu wederom blijkt dat de politie of het OM de eigen verantwoordelijkheid niet aan kunnen door de wettelijke verplichtingen niet na te komen, geen technische hulpmiddelen gebruikt om bij gesprekken van advocaten automatisch, bijvoorbeeld op basis van nummerherkenning, de tap te stoppen? Zijn die technische middelen voorhanden, zoals het CBP in het genoemde rapport uit 2003 al aangaf? Zo ja, waarom worden die niet ingezet om herhaling van dit soort justitiële blunders te voorkomen? Zo neen, deelt u de mening dat deze zo spoedig mogelijk ontwikkeld moeten worden? </vraag>
      <vraag nummer="6">Welke maatregelen gaat u, vooruitlopend op de inzet van technische hulpmiddelen, nemen om te voorkomen dat een soortgelijke situatie zich nog voor kan doen? Op welke termijn gaat u die maatregelen nemen? </vraag>
      <noten afkomstig="vraag">
         <noot nummer="1" weblink="http://www.nrc.nl/binnenland/article866524.ece/Rechtbank_haalt_streep_door_proces_Hells_Angels">http://www.nrc.nl/binnenland/article866524.ece/Rechtbank_haalt_streep_door_proces_Hells_Angels</noot>
         <noot nummer="2" datum="2003-07-16" bron="CBP, Onderzoek naar de waarborging van de vertrouwelijke communicatie van advocaten bij de interceptie van telecommunicatie">CBP, Onderzoek naar de waarborging van de vertrouwelijke communicatie van advocaten bij de interceptie van telecommunicatie, 16 juli 2003</noot>
      </noten>
   </vragen>
   <antwoorden aantal="6">
      <antwoord nummer="1">Het gevolg daarvan is dat de rechtbank Amsterdam niet is toegekomen aan de inhoudelijke behandeling van deze strafzaak. Het Openbaar Ministerie heeft hoger beroep aangetekend tegen de uitspraak van de rechtbank. </antwoord>
      <antwoord nummer="2">Het College van procureurs-generaal heeft mij laten weten dat het reeds opdracht heeft gegeven tot een interne reconstructie van de gang van zaken met betrekking tot de geheimhoudersgeprekken in het onderzoek Acroniem. Deze reconstructie heeft als doel lessen te trekken en verbeterpunten te formuleren met betrekking tot de handelwijze omtrent afgeluisterde geheimhoudersgesprekken. Het College van procureurs-generaal zal mij uiteraard over de bevindingen nader informeren. </antwoord>
      <antwoord nummer="3">Het CBP deed in dat rapport de aanbeveling dat het openbaar ministerie diende over te gaan tot een systeem van nummerherkenning ter selectie van gesprekken waaraan advocaten uitsluitend in hun hoedanigheid van advocaat deelnemen. Op 18 juli 2003 heeft mijn ambtvoorganger in antwoord op kamervragen naar aanleiding een televisieuitzending over voornoemd rapport van het CBP aangegeven dat het door het CBP aanbevolen systeem van nummerherkenning van gesprekken niet wenselijk is omdat een dergelijke werkwijze niet valt binnen de systematiek van de wet (kenmerk TK, vergaderjaar 2002–2003, Aanhangsel 1728). In de brief van 3 november 2005 (kenmerk TK, vergaderjaar 2005–2006, 30 300 VI, nr. 16) heeft de toenmalige minister van justitie op verzoek van de Tweede Kamer eveneens aangegeven waarom een systeem van nummerherkenning onwenselijk is. Ik verwijs u naar het gestelde in die brief. </antwoord>
      <antwoord nummer="4">Nee, zoals ook in de antwoorden op de kamervragen waarin in het antwoord op vraag 3 wordt gerefereerd is aangegeven, is de inhoud van een gesprek dat via een telefoontap wordt afgeluisterd bepalend voor het antwoord op de vraag of een daarin gedane mededeling valt onder het verschoningsrecht en niet enkel het feit dat een geheimhouder aan het gesprek deelneemt. Derhalve is het niet mogelijk gesprekken van verdachten met advocaten per definitie als geheimhoudersgesprekken aan te merken. Daarnaast is het niet altijd (aanstonds) duidelijk dat één van de deelnemers aan een afgeluisterde telefoongesprek ook een geheimhouder is. Het blijft dan ook noodzakelijk dat mogelijke geheimhoudergesprekken conform de voorschriften die zijn opgenomen in de Instructie vernietiging geïntercepteerde gesprekken met geheimhouders worden voorgelegd aan de officier van justitie. Daarbij is het uiteraard van groot belang dat de vastgestelde werkwijze in de Instructie, die mede beoogt te waarborgen dat tijdens het doorlopen van de procedure de vertrouwelijkheid van een geheimhoudersgesprek zoveel mogelijk wordt gewaarborgd, door de politie en het openbaar ministerie wordt nageleefd. </antwoord>
      <antwoord nummer="5">Ik verwijs naar mijn antwoord op vraag 4. </antwoord>
      <antwoord nummer="6">Behalve dat het College van procureurs-generaal opdracht heeft gegeven tot het verrichten van de in het antwoord op vraag 2 genoemde interne reconstructie wordt thans bezien hoe de naleving van de instructie beter in de werkprocessen van politie en openbaar ministerie kan worden geborgd. Ik heb er dan ook vertrouwen in dat er door het College passende maatregelen worden genomen waardoor incidenten als het onderhavige zoveel als mogelijk worden voorkomen. </antwoord>
      <noten afkomstig="antwoord"/>
   </antwoorden>
</kvr>
