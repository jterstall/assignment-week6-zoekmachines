<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (PvdA) aan de staatssecretaris van Volksgezondheid, Welzijn en Sport over de regeling van tolkuren in de leefsituatie. (Ingezonden 29 januari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8921
</item>
         <item attribuut="Inhoud">Vragen n.a.v. klachten van diverse doofblindenorganisaties over de nieuwe regeling.</item>
         <item attribuut="Rubriek">Gezondheidszorg (Zorgverzekeringen) Welzijn (Lichamelijk gehandicapten)</item>
         <item attribuut="Trefwoorden">Lichamelijk gehandicapten Ziekenfondsverzekering</item>
         <item attribuut="Vindplaats">Kamervragen met antwoord 1998-1999, nr. 976, Tweede Kamer</item>
         <item attribuut="Vraagnr_bij_indiening">2989906810</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Smits</persoon>
         </item>
         <item attribuut="Datum_reaktie">1999-03-17</item>
         <item attribuut="Datum_indiening">1999-01-29</item>
         <item attribuut="Document-id">KVR8921</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1999" allpagenumbers="1999 2000" vetnummer="2989906810" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8921" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="976" onderwerp="" indiendatum="1999-01-29">
         <vrager partij="PvdA" oorsprong="parlement">Smits</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="17 maart 1999), zie ook Aanhangsel Handelingen nr. 841, vergaderjaar 1998–1999">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van de klachten van diverse doofblindenorganisaties over de nieuwe regeling met betrekking tot de financiering van tolkuren voor de leefsituatie, alsmede van het voornemen van de Ziekenfondsraad om u hierover te informeren? </vraag>
      <vraag nummer="2">Waarom is bij de overdracht van de regeling voor tolkuren in de leefsituatie naar de Ziekenfondsraad gekozen voor een budgetmaximering, terwijl onder de oude regeling sprake was van een open-eind-regeling? </vraag>
      <vraag nummer="3">Wat waren de uitgaven onder de oude regeling? </vraag>
      <vraag nummer="4">Welk bedrag is beschikbaar voor de nieuwe regeling die per 1 januari 1999 is ingegaan? </vraag>
      <vraag nummer="5">Waarom is de mogelijkheid om van een hardheidsclausule, meer dan het maximum van 18 tolkuren per jaar toebedeeld te krijgen niet in de nieuwe regeling opgenomen? </vraag>
      <vraag nummer="6">Deelt u de mening dat eind dit jaar sprake zal zijn van een grote onderbesteding, gegeven de beperking van 18 uur, terwijl in de oude regeling op grond van de hardheidsclausule tot 150 uur werd toegewezen aan met name doofblinden, als het bedrag dat voor de nieuwe regeling beschikbaar is ongeveer gelijk is aan dat wat in de oude regeling daadwerkelijk werd uitgegeven? </vraag>
      <vraag nummer="7">Op welke termijn kunt u zorgen dat de doofblinden die minstens 2 à 3 uren tolkuren per week nodig hebben om enigszins te functioneren, weer gebruik kunnen maken van de hardheidsclausule die onder de oude regeling van toepassing was? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. Ook de Algemeen Secretaris van de Ziekenfondsraad heeft mij inmiddels geïnformeerd. </antwoord>
      <antwoord nummer="2">In het kader van de introductie van de premiedifferentiatie en marktwerking bij de arbeidsongeschiktheidsverzekeringen (Pemba) en de daarmee samenhangende intrekking van de Algemene arbeidsongeschiktheidswet (AAW) is besloten de financiering van de doventolk in de leefsituatie over te brengen naar de AWBZ. Met het oog daarop hebben de toenmalige staatssecretarissen van Sociale Zaken en Werkgelegenheid en van Volksgezondheid, Welzijn en Sport in augustus 1995 besloten dat de financiering van deze voorziening zal worden geregeld met een subsidieregeling van de Ziekenfondsraad op grond van artikel 39 van de Wet financiering volksverzekeringen (Wfv). De uitgaven die op grond van dergelijke subsidieregelingen van de Ziekenfondsraad kunnen plaatsvinden zijn gebonden aan een in de betreffende subsidieregeling opgenomen maximum. </antwoord>
      <antwoord nummer="3">Blijkens gegevens van het Landelijk instituut sociale verzekeringen (Lisv) is in 1996 f 754 752 aan de doventolk in de leefsituatie uitgegeven. Over 1997 en 1998 zijn geen betrouwbare gegevens bekend. </antwoord>
      <antwoord nummer="4">Voor de subsidieregeling van de Ziekenfondsraad is in 1999 f 4 613 516 (inclusief uitvoeringskosten) beschikbaar. </antwoord>
      <antwoord nummer="5">Deze mogelijkheid is wel in de subsidieregeling van de Ziekenfondsraad opgenomen. Op grond van artikel 4, tweede lid, van de Regeling Ziekenfondsraad subsidiëring doventolkuren in de leefsituatie kan bij het verstrekken van subsidie een hoger aantal dan 18 doventolkuren per jaar in aanmerking worden genomen indien toekenning van dat hogere aantal plaats heeft op grond van kennelijke hardheid van de verzekerde. </antwoord>
      <antwoord nummer="6">Indien in alle gevallen het maximum van 18 doventolkuren zou worden gehanteerd, zou er sprake zijn van onderbesteding. Immers, in dat geval zouden personen die voor 1999 op basis van de hardheidsclausule in de voormalige AAW-regeling (het Besluit doventolkvoorziening Algemene arbeidsongeschiktheidswet) meer dan 18 uren kregen toegekend, ook niet meer dan 18 doventolkuren krijgen. De omvang van de onderbesteding die dan zou optreden is niet aan te geven omdat niet bekend is hoeveel personen meer dan 18 uren kregen toegekend. Uit navraag bij het GAK kwam naar voren dat ten behoeve van doofblinden op grond van de hardheidsclausule in de AAW-regeling wel meer dan 18 tolkuren per jaar werden toegekend, maar dat van geval tot geval werd bekeken hoeveel extra uren aan de betrokkene werd toegekend. Doofblinden kregen niet standaard 150 uren toegekend. Voorts dient erop te worden gewezen dat er reeds geruime tijd een tekort aan doventolken is. Hierdoor zijn de feitelijke uitgaven die de afgelopen jaren in het kader van de AAW zijn gedaan voor doventolken in de leefsituatie aanzienlijk achtergebleven bij de toekenningen. Bij de overhevelinig van gelden ten behoeve van de subsidieregeling van de Ziekenfondsraad is geen rekening gehouden met dit effect veroorzaakt door het tekort aan doventolken, maar is uitgegaan van het volle structurele niveau dat nodig zou zijn indien alle toegekende tolkuren ook daadwerkelijk gerealiseerd konden worden. </antwoord>
      <antwoord nummer="7">Ik zal de Ziekenfondsraad verzoeken om met toepassing van de hardheidsclausule in de subsidieregeling, doofblinden meer tolkuren toe te kennen dan het maximum van 18 uren per jaar en hierbij zoveel mogelijk aan te sluiten bij de voor 1 januari 1999 bestaande praktijk. </antwoord>
      <noten afkomstig="antwoord"/>
   </antwoorden>
</kvr>
