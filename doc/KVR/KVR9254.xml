<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over een rapport van Productschap voor Gedestilleerde Dranken. (Ingezonden 8 april 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9254
</item>
         <item attribuut="Inhoud">Vragen over het achterhouden van een rapport over jongeren en drankmisbruik door het Productschap voor Gedestilleerde Dranken, in relatie tot de behandeling van het wetsvoorstel tot wijziging van de Drank- en Horecawet.</item>
         <item attribuut="Rubriek">Gezondheidszorg (Overig) Welzijn (Jeugdigen)</item>
         <item attribuut="Trefwoorden">Alcoholgebruik Jeugdigen</item>
         <item attribuut="Vindplaats">Kamervragen met antwoord 1998-1999, nr. 1273, Tweede Kamer</item>
         <item attribuut="Vraagnr_bij_indiening">2989911030</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-04-28</item>
         <item attribuut="Datum_indiening">1999-04-08</item>
         <item attribuut="Document-id">KVR9254</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2515" allpagenumbers="2515 2516" vetnummer="2989911030" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9254" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1273" onderwerp="" indiendatum="1999-04-8">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-04-28">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kunt u bevestigen dat het rapport over jongeren- en drankmisbruik door het Productschap voor Gedestilleerde Dranken (PGD) een half jaar achtergehouden is? <voetnoot nummer="1"/>
      </vraag>
      <vraag nummer="2">Wanneer is dit rapport uitgekomen? Wanneer bent u van de inhoud ervan in kennis gesteld? </vraag>
      <vraag nummer="3">Is de inhoud van het rapport onder uw aandacht gebracht door uw partijgenoot Gruyters in zijn hoedanigheid als bestuurslid van het PGD? Zo ja, op welke manier en hoe heeft u hierop gereageerd? </vraag>
      <vraag nummer="4">Kent u de uitspraak van de voorzitter van het PGD in zijn brief naar medebestuurslid Gruyters, namelijk «ik durf het niet te publiceren uit angst dat het ministerie van Volksgezondheid en het NIZG dit zullen aangrijpen om te «bewijzen» dat de branche zijn verantwoordelijkheid niet neemt»? Zo ja, bent u van mening dat een dergelijke houding wijst op onverantwoordelijk gedrag? Welke beleidsconclusies trekt u hieruit? </vraag>
      <vraag nummer="5" voetnoot="2">Denkt u dat het achterhouden van de onderzoeksresultaten een relatie heeft met de behandeling van het voorstel tot wijziging van de Drank- en horecawet? <voetnoot nummer="2"/>
      </vraag>
      <vraag nummer="6">Wanneer kan de Kamer uw antwoord verwachten op nieuwe vragen van de Kamer over dit wetsvoorstel? Zijn hierin de resultaten van het genoemde onderzoek verwerkt? Zo ja, worden de voorstellen wat betreft verkoop aan jongeren en reclame aangescherpt? </vraag>
      <vraag nummer="7">Waarom heeft de Kamer het rapport nog niet ontvangen, zeker gezien het belang hiervan voor de behandeling van de wijziging van de Drank- en horecawet? </vraag>
      <vraag nummer="8">Kan de Kamer het rapport ontvangen ruim voor de behandeling van de genoemde wetswijziging? </vraag>
      <noten afkomstig="vraag">
         <noot nummer="1" datum="1999-04-2" bron="Haagsche Courant">Haagsche Courant, 2 april 1999</noot>
         <noot nummer="2" documenttype="Kamerstuk" kamerstuk-id="25 969">Kamerstuk 25 969</noot>
      </noten>
   </vragen>
   <antwoorden aantal="6">
      <antwoord nummer="1 en 2">Het onderzoeksrapport «Licht-alcoholhoudende dranken», uitgevoerd door Trendbox in opdracht van het PGD, was in september 1998 klaar. Begin april jl. is dit onderzoeksrapport door het PGD, met een persbericht, aan een aantal media en betrokken partijen toegezonden, nadat begin maart jl. een interne PGD-notitie in handen was gevallen van een burger die deze onder diverse media en verscheidene organisaties heeft verspreid. Ik heb in het weekeinde van 10–11 april jl. voor het eerst kennis kunnen nemen van het rapport en de onderzoeksresultaten bestudeerd. </antwoord>
      <antwoord nummer="3">Eerder al, op 2 maart jl., heb ik bestuurlijk overleg over het alcoholmatigingsbeleid gevoerd met de heren Wiegel, Kamminga en Gruyters als vertegenwoordigers van respectievelijk het Centraal Brouwerij Kantoor, de Stichting Verantwoord Alcoholgebruik en de Stichting Zelfregulering Alcoholbranche, alsmede het PGD. Het onderhavige rapport was een ondergeschikt punt tijdens die bespreking. Een gezamenlijke aanpak van het drankmisbruik, vooral onder jongeren, als omvangrijk en zorgwekkend maatschappelijk probleem vormde de hoofdmoot van het gesprek. </antwoord>
      <antwoord nummer="4">Het aangehaalde citaat is mij bekend en is afkomstig uit voornoemde interne notitie van de secretaris van het PGD aan zijn voorzitter Gruyters. Een dergelijke houding kan wel, maar hoeft niet persé te wijzen op onverantwoordelijk gedrag. Op 12 april jl. is de alcoholbranche de campagne «Drank kopen kent z’n leeftijd.» begonnen. Ik heb daarvoor op verzoek van de branche het startschot gegeven. </antwoord>
      <antwoord nummer="5">Het valt niet uit te sluiten, en het ligt zelfs in de rede om te vermoeden, dat de alcoholbranche de publicatie van bovengenoemd onderzoeksrapport, waaruit blijkt dat het erbarmelijk is gesteld met de spontane naleving, door de leden van de eigen achterban, van de leeftijdsgrenzen van 16 jaar voor bier, wijn en andere zwakalcoholhoudende dranken en 18 jaar voor gedistilleerd, heeft willen uitstellen tot een moment vóór de plenaire behandeling van de Drank- en Horecawet ten einde door middel van voornoemde campagne een poging te doen richting Tweede Kamer haar verantwoordelijkheid als verstrekker van een riskant en verslavend genotmiddel te willen tonen, in het bijzonder daar waar het gaat om drankmisbruik door jongeren. De slechte spontane naleving van de leeftijdsgrenzen door de alcoholbranche blijkt trouwens ook uit het Intraval-onderzoek «Alcoholverstrekking aan jongeren; onderzoek naar de naleving van de leeftijdsgrenzen van 16 en 18 jaar uit de Drank- en Horecawet» dat in mijn opdracht is uitgevoerd. </antwoord>
      <antwoord nummer="6">Bij brief van 7 april jl. heb ik mijn reactie gegeven op het verslag van het schriftelijk overleg van de vaste Commissie voor Volksgezondheid, Welzijn en Sport in het traject van de schriftelijke voorbereiding van de openbare behandeling van het voorstel van wet tot wijziging van de Drank- en Horecawet in het kader van het alcoholmatigingsbeleid van de regering. De uitkomsten van beide voornoemde onderzoeken zijn hierin verwerkt. Deze onderzoeksresultaten wijken niet fundamenteel af van wat mij al bekend is en wat ook de voornaamste reden voor indiening van het wetsvoorstel vormde. Kortom, de beleidsmaatregelen, zoals vervat in het wetsvoorstel, zijn gestoeld op de ernst en omvang van de huidige alcoholproblematiek in ons land. </antwoord>
      <antwoord nummer="7 en 8">Beide genoemde onderzoeksrapporten heb ik bij brief van 12 april jl., dus direct nadat deze voor mij beschikbaar waren gekomen en ik mij daarover een oordeel had kunnen vormen, aan de Tweede Kamer aangeboden. </antwoord>
      <noten afkomstig="antwoord"/>
   </antwoorden>
</kvr>
