<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de langdurige vreemdelingenbewaring van personen die in het kader van grenscontroles worden aangehouden. (Ingezonden 13 mei 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23307
</item>
         <item attribuut="Inhoud">Vragen naar aanleiding van het geval van drie niet-Europese vreemdelingen die op het treintraject Antwerpen-Roosendaal-Dordrecht zijn aangehouden en in vreemdelingenbewaring genomen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Handel en economie (Douane) Welzijn (Vreemdelingen en asielzoekers)</item>
         <item attribuut="Trefwoorden">Douane Gevangeniswezen Vluchtelingen</item>
         <item attribuut="Vindplaats">Kamervragen met antwoord 2004-2005, nr. 1907, Tweede Kamer</item>
         <item attribuut="Vraagnr_bij_indiening">2040514800</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-06-22</item>
         <item attribuut="Datum_indiening">2005-05-13</item>
         <item attribuut="Document-id">KVR23307</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4057" allpagenumbers="4057 4058" vetnummer="2040514800" code="0405tkkvr1907" lopendefooter="Tweede Kamer, vergaderjaar 2004–2005, Aanhangsel" filenaam="KVR23307" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1907" onderwerp="" indiendatum="2005-05-13">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="22 juni 2005), zie ook Aanhangsel Handelingen nr. 1844, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de zaken van drie niet-Europese vreemdelingen, die alle drie in de nacht van 16 op 17 maart 2005 na een controle op het treintraject Antwerpen-Roosendaal-Dordrecht zijn aangehouden, aangezien zij niet in het bezit waren van de voor toelating/toegang in Nederland benodigde documenten? <voetnoot nummer="1"/>
      </vraag>
      <vraag nummer="2">Is het waar dat deze drie personen in vreemdelingenbewaring zijn genomen, waarna pas op 29 maart 2005 (13 dagen later) de vreemdelingendienst een schriftelijk verzoek heeft ingediend bij de landen waar deze vreemdelingen vandaan kwamen (België en Frankrijk) om overname van deze vreemdelingen te bewerkstelligen? Is het waar dat tot 29 maart 2005, gedurende 13 dagen, niets is ondernomen om de teruggeleiding van deze vreemdelingen naar België en Frankrijk te regelen? Kunt u aangeven waarom het zo lang heeft geduurd voordat de vreemdelingendienst in deze zaken actie heeft ondernomen? </vraag>
      <vraag nummer="3">Is het waar, zoals advocaten uit de grensstreek die optreden namens in bewaring genomen vreemdelingen melden, dat het regelmatig voorkomt dat vreemdelingen die bij controles bij de Nederlandse-Belgische grens worden aangehouden, enkele weken in bewaring verblijven, voordat door de vreemdelingdienst actie wordt ondernomen om de betrokkene terug te geleiden naar het land waar hij of zij verblijf heeft? Kunt u aangeven hoelang een vreemdeling die bij zo’n grenscontrole wordt aangehouden, gemiddeld in bewaring blijft voordat hij of zij wordt overgedragen aan het land waar hij of zij verblijf heeft? </vraag>
      <vraag nummer="4">Kunt u aangeven waarom, met name ten aanzien van vreemdelingen die in België verblijf hebben, gekozen wordt voor vreemdelingenbewaring in plaats van onmiddellijke en directe verwijdering en teruggeleiding naar België? Vindt u de keuze voor vreemdelingenbewaring wanneer directe verwijdering mogelijk is, proportioneel en/of wenselijk? </vraag>
      <vraag nummer="5">Deelt u de mening dat vreemdelingenbewaring tot een zo kort mogelijke periode beperkt dient te blijven? Bent u bereid om maatregelen te nemen om te garanderen dat vreemdelingen die bij grenscontroles worden aangehouden, zo snel mogelijk worden overgedragen aan het land waar zij verblijf hebben? </vraag>
      <noten afkomstig="vraag">
         <noot nummer="1">IND-dossiernummers: 0011.08.6099, 0503.18.0432, 0502.18.0016</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het betreft drie vreemdelingen die zijn aangehouden door de Koninklijke Marechaussee (KMar) in het kader van het Mobiel Toezicht Vreemdelingen (MTV). </antwoord>
      <antwoord nummer="2">De drie betrokken vreemdelingen zijn allen op 17 maart 2005 in bewaring gesteld door de KMar. Het is niet juist dat er vervolgens gedurende 13 dagen niets is ondernomen om de teruggeleiding van deze vreemdelingen te regelen. De betrokken overheidsdiensten zijn in elk van de drie zaken kort na de inbewaringstelling begonnen met onderzoek. In elk van de drie dossiers moest onderzoek gedaan worden naar de identiteit van de betrokkene en naar de vraag of de vreemdeling hier te lande bekend was en/of hij kon worden overgedragen aan een ander Europees land. Daarna moest een verzoek tot overdracht worden gedaan. Voor de nadere uitwerking van de procedure die in zijn algemeenheid wordt gevolgd, verwijs ik u naar het antwoord op vraag 3. Twee van de drie vreemdelingen zijn na vorenbedoeld onderzoek op 19 april overgedragen aan de Belgische respectievelijk Franse autoriteiten. In één van de drie zaken is overdracht naar een ander Europees land niet mogelijk gebleken. Derhalve is met het oog op terugkeer naar zijn land van herkomst contact opgenomen met de diplomatieke vertegenwoordiging van het betreffende land. In afwachting van een reactie van de diplomatieke vertegenwoordiging zat de vreemdeling in bewaring. Betrokkene is op 1 juni uitgezet naar zijn land van herkomst. </antwoord>
      <antwoord nummer="3">Een vreemdeling die in het kader van het MTV is aangehouden kan door de KMar in bewaring worden gesteld als bij zijn aanhouding niet direct duidelijk is of hij rechtmatig verblijf heeft in Nederland, of een vergunning/verblijfstitel in een andere Europees land heeft. De KMar zal in dat geval onderzoek verrichten naar de identiteit van de vreemdeling en een eerste onderzoek doen of de vreemdeling hier te lande bekend is en/of in andere Europese landen. Als de vreemdeling bekend is in een ander land, bijvoorbeeld België, wordt de zaak overgedragen aan de Immigratie- en Naturalisatiedienst (IND), waar nader wordt onderzocht of de vreemdeling kan worden overgedragen aan het betreffende land. Is dat het geval, dan wordt zo snel mogelijk een verzoek aan de betreffende autoriteiten verzonden. Dit geschiedt in beginsel binnen een week na ontvangst bij de IND van het door de KMar overdragen dossier. Zodra het aangezochte land akkoord geeft voor een overdracht, vindt deze normaal gesproken binnen zeven werkdagen plaats. Zowel bij het bepalen van zijn identiteit als bij het bepalen of de vreemdeling reeds in een ander Europees land heeft verbleven, is de medewerking van de vreemdeling door het verschaffen van relevante informatie van essentieel belang. In veel gevallen is deze medewerking echter zeer beperkt. Hierdoor kan het langer duren voor een verzoek om overname wordt ingediend bij een ander land. De uiteindelijke duur van de bewaring hangt verder af van de termijn waarop het aangezochte land reageert op een verzoek om overname. Voor zover daaromtrent in een overnameovereenkomst geen termijn is afgesproken, wordt door de IND binnen een maand na het verzoek gerappelleerd. Tot slot kan vertraging ontstaan bij de daadwerkelijke overdracht door bijvoorbeeld de afhankelijkheid van beschikbaar vervoer en begeleiding. </antwoord>
      <antwoord nummer="4">Of er aanleiding bestaat om een vreemdeling na aanhouding in het kader van MTV in bewaring te stellen, hangt af van de individuele casus. Indien de KMar bij een aanhouding in het kader van het MTV kan vaststellen dat een vreemdeling een verblijfstitel heeft in België, wordt de vreemdeling direct onder toezicht overgedragen aan de Belgische autoriteiten. In dat geval bestaat geen aanleiding de vreemdeling in bewaring te stellen. In alle andere gevallen wordt de in het antwoord op vraag 3 omschreven procedure gevolgd. </antwoord>
      <antwoord nummer="5">Ja. Vanwege het ingrijpende karakter dient de toepassing van een vrijheidsontnemende maatregel beperkt te blijven tot het strikt noodzakelijke. Het beginsel van proportionaliteit dient daarbij voortdurend in acht te worden genomen. Ik ben van oordeel dat de procedure ten aanzien van vreemdelingen die in het kader van het MTV worden aangehouden met voldoende waarborgen is omkleed. Dit neemt niet weg dat daar waar mogelijk getracht wordt processen te versnellen en samenwerking tussen de betrokken nationale en internationale overheidsinstanties te verbeteren. </antwoord>
      <noten afkomstig="antwoord"/>
   </antwoorden>
</kvr>
