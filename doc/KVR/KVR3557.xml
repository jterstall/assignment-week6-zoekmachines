<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sterk (PvdA) over een mogelijk faillissement bij Dennendal. (Ingezonden 1 juli 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3557
</item>
         <item attribuut="Inhoud">Vragen over de financiële schuld van Dennendal, een instelling voor verstandelijk gehandicapten in Den Dolder.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Zorginstellingen) Welzijn (Geestelijk gehandicapten)</item>
         <item attribuut="Trefwoorden">Dagverblijven voor gehandicapten Faillissementen Geestelijk gehandicapten</item>
         <item attribuut="Vindplaats">Kamervragen met antwoord 1995-1996, nr. 1589, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Sterk</persoon>
         </item>
         <item attribuut="Datum_reaktie">1996-08-22</item>
         <item attribuut="Datum_indiening">1996-07-01</item>
         <item attribuut="Document-id">KVR3557</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3231" allpagenumbers="3231 3232" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1589" onderwerp="" indiendatum="1996-07-1">
         <vrager partij="PvdA" oorsprong="parlement">Sterk</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Is een faillissement bij Dennendal (een instelling voor verstandelijk gehandicapten in Den Dolder) onafwendbaar nu de instelling kampt met een schuld van tenminste 40 miljoen? <voetnoot nummer="1"/>
      </vraag>
      <vraag nummer="2">Hoe zijn deze tekorten ontstaan? </vraag>
      <vraag nummer="3">Heeft Dennendal panden in Baarn en Montfoort aangekocht zonder de noodzakelijke toestemming? </vraag>
      <vraag nummer="4">Welke regelgeving kan zijn genegeerd? In hoeverre valt een en ander toe te schrijven aan leemten in regelgeving en/of van falend preventief toezicht bij het ontstaan van dergelijke tekorten, getuige deze situatie en die van SPC Sandhage? </vraag>
      <vraag nummer="5">Heeft de Commissie Sanering Ziekenhuisvoorzieningen opdracht gekregen om de zaak te onderzoeken? Bent u bereid de Kamer zo spoedig mogelijk te informeren over de uitkomsten van dit onderzoek? </vraag>
      <vraag nummer="6">In hoeverre zijn de bestuurders bij dreigend faillissement aansprakelijk? </vraag>
      <vraag nummer="7">Biedt het project «Versterking Financieel Beheer Zorgsector» waarborgen om dit soort situaties te voorkomen? </vraag>
      <vraag nummer="8">Welke personen en/of instanties kunnen bij soortgelijke financie¨le problematiek handelend optreden om te zorgen dat ondanks dreigend faillissement de zorg voor de verstandelijk gehandicapten verantwoord blijft? </vraag>
      <vraag nummer="9">Hoe valt te verklaren dat ondanks financie¨le tekorten de kwaliteit van de zorg op peil kan blijven, bijvoorbeeld SPC Sandhage? </vraag>
      <vraag nummer="10">Welke stappen gaat u ondernemen om ervoor te zorgen dat de bewoners van Dennendal in ieder geval niet de dupe worden? </vraag>
      <noten afkomstig="vraag">
         <noot nummer="1" datum="1996-06-24" bron="Algemeen Dagblad">Algemeen Dagblad, 24 juni 1996</noot>
         <noot nummer="2" datum="1996-02-14" bron="Zie beantwoording van vragen">Zie beantwoording van vragen, 14 februari 1996, zie aanhangsel Handelingen, vergaderjaar 1995–1996, nr. 591</noot>
      </noten>
   </vragen>
   <antwoorden aantal="8">
      <antwoord nummer="1, 2 en 5">In het algemeen merk ik op dat de omvang van de schuld niet bepalend is voor de vraag of er sprake zou kunnen zijn van een dreigend faillissement. I.c. gaat het om het totaal van aangetrokken vreemd vermogen (leningen) dat dient ter financiering van de activa. Boekhoudkundig zijn deze als schulden aan te merken. Problemen kunnen ontstaan als een instelling niet meer kan voldoen aan de rente en aflossingsverplichtingen die uit deze leningen voortvloeien. Wel heeft Dennendal op 17 april jl. het ministerie meegedeeld dat de verlies- en winstrekening per 31 december 1995 een negatief exploitatieresultaat te zien geeft van f 5 miljoen. De ernst van deze mededeling was voor mij aanleiding om hierover op 7 mei jl. te overleggen met het Centraal orgaan tarieven gezondheidszorg (Cotg), het College van Ziekenhuisvoorzieningen en de Commissie Sanering Ziekenhuisvoorzieningen. Dit overleg leidde er toe, dat ik op 4 juni jl. de Commissie Sanering Ziekenhuisvoorzieningen heb verzocht een rapport op te stellen met een analyse op hoofdlijnen van de problematiek van Dennendal. In deze analyse komt de Commissie tot de conclusie, dat er over 1995 een verlies is geleden van f 5 miljoen, inclusief de verhoging van de post voorzieningen en dat er aan het eind van 1996 naar verwachting een negatief eigen vermogen is van ongeveer f 4,5 miljoen. Bovendien constateert de Commissie dat er ook nog sprake is van een aantal andere zaken, zoals te hoog ingeschaald personeel, onjuiste toedeling van personeel en een hoog ziekteverzuim. Er zal, aldus het rapport, gezocht moeten worden naar maatregelen van verschillende aard om de financie¨le positie van de instelling te versterken. Naar aanleiding van dit rapport is op ambtelijk niveau op 6 augustus jl. overleg gevoerd met vertegenwoordigers van de Commissie Sanering Ziekenhuisvoorzieningen. Aan deze commissie heb ik nu verzocht om mij met spoed, op basis van haar eerdere analyse op hoofdlijnen, nader te adviseren over een plan van aanpak ten behoeve van de oplossing van de problematiek. Ik heb tevens de Commissie gevraagd om daarbij aandacht te schenken aan de positie van Dennendal in de nabije toekomst. </antwoord>
      <antwoord nummer="3">Inderdaad zijn beide panden aangekocht zonder dat daarvoor door mij een vergunning tot aankoop is gegeven, zoals vereist in de Wet ziekenhuisvoorzieningen (WZV). </antwoord>
      <antwoord nummer="4">Dennendal heeft geen rekening gehouden met artikel 6 van de WZV, waarin staat dat het verboden is om een ziekenhuisvoorziening te bouwen zonder vergunning van Onze Minister. In artikel 1 van de wet staat dat onder «bouwen» mede wordt verstaan het als ziekenhuisvoorziening inrichten of in gebruik nemen van een gebouw of een gedeelte van een gebouw. Van een leemte in de regelgeving is dus geen sprake. Het bestuur is zelf verantwoordelijk voor het functioneren van de instelling en voor een hierbij behorende sluitende exploitatie. In de jaarrekening wordt hierover verantwoording afgelegd. Hierbij dient het bestuur zich, zoals dat voor iedere rechtspersoon geldt, te houden aan wet- en regelgeving. Deze eigen verantwoordelijkheid verdraagt zich niet met preventief (financieel) toezicht. Overtreding van de vergunningplicht in het kader van de WZV geldt als een economisch delict. Het beleid dat wordt gevoerd bij overtreding van de verbodsbepalingen van de WZV staat beschreven in de circulaire van 10 april 1995 (FBP/AFB/EP 95116). De hier beschreven procedure is bij Dennendal gestart. De situatie van SPC Sandhaghe is hier niet aan de orde, omdat er bij die instelling, voorzover mij bekend, geen sprake is geweest van het bouwen van een ziekenhuisvoorziening zonder vergunning. </antwoord>
      <antwoord nummer="6">Bij een dreigend faillissement is de aansprakelijkheid van bestuurders niet aan de orde. De aansprakelijkheid van bestuurders van rechtspersonen is geregeld in Boek 2 van het Burgerlijk Wetboek (BW). Uitgangspunt is dat de bestuurder/bestuurders slechts aansprakelijk is/zijn, indien hem/hen een ernstig verwijt kan worden gemaakt. </antwoord>
      <antwoord nummer="7">Het project Versterking Financieel Beheer Zorgsector is op 1 maart 1996 van start gegaan. Het is nu absoluut nog te vroeg om te kunnen aangeven of de resultaten van het project kunnen waarborgen, dat een situatie als bij Dennendal werd verondersteld, niet meer zou kunnen voorkomen. Een van de aandachtspunten in het project is het bevorderen van snellere afrekening op grond van de Wet tarieven gezondheidszorg en de Wet ziekenhuisvoorzieningen. Duidelijk lijkt dat een versnelling van de definitieve budgetvaststelling een belangrijke bijdrage kan leveren in het voorkomen van problemen, zoals die verondersteld werden opgetreden te zijn bij Dennendal. </antwoord>
      <antwoord nummer="8">Ingevolge de Kwaliteitswet zorginstellingen is de zorgaanbieder verplicht verantwoorde zorg te bieden. Dat geldt ook, indien er sprake zou zijn van een dreigend faillissement. De Minister van Volksgezondheid, Welzijn en Sport kan evenwel de zorgaanbieder een schriftelijke aanwijzing geven, indien hij van oordeel is, dat deze verplichting in onvoldoende mate of op onjuiste wijze wordt nageleefd. Met het toezicht op de uitvoering van deze schriftelijke aanwijzing zijn belast de hoofdinspecteurs, de inspecteurs en de onder hun bevelen werkzame ambtenaren van het staatstoezicht op de volksgezondheid. </antwoord>
      <antwoord nummer="9">Bepalend voor het handhaven van de kwaliteit van de zorg is uiteraard o.a. de (periodieke) beschikbaarheid van middelen, om de exploitatie van de instelling en daarmee de zorg voor de mensen met een handicap te kunnen blijven betalen. Deze beschikbaarheid wordt op de korte termijn niet beı¨nvloed door de vaststelling van een vermoedelijk negatief exploitatieresultaat. Het laatste is een boekhoudkundig gegeven, dat eerst op wat langere termijn en bij herhaling repercussies heeft voor de exploitatie en daarmee voor de kwaliteit van de zorg. </antwoord>
      <antwoord nummer="10">Thans is er nog geen sprake van een situatie, waarvan de bewoners de dupe kunnen worden. Overigens verwijs ik naar mijn antwoord op de vragen 1, 2 en 5. </antwoord>
      <noten afkomstig="antwoord"/>
   </antwoorden>
</kvr>
