<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich (D66), Rijpstra (VVD), Van Fessem (CDA) en Leerdam (PvdA) aan de minister voor Bestuurlijke Vernieuwing en Koninkrijksrelaties over het St. Maarten Medical Center. (Ingezonden 29 januari 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19546
</item>
         <item attribuut="Inhoud">Uit een rapport van de Inspectie voor de Volksgezondheid van de Nederlandse Antillen blijkt dat in het St. Maarten Medical Center alleen nog spoedoperaties uitgevoerd kunnen worden, dat het ziekenhuis grondig gerenoveerd dient te worden en dat de veiligheid van de patiënten in gevaar is.</item>
         <item attribuut="Rubriek">Gezondheidszorg (Zorginstellingen) Staats- en bestuursrecht (Koninkrijk)</item>
         <item attribuut="Trefwoorden">Nederlandse Antillen Ziekenhuizen</item>
         <item attribuut="Vindplaats">Kamervragen met antwoord 2003-2004, nr. 887, Tweede Kamer</item>
         <item attribuut="Vraagnr_bij_indiening">2030407190</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK)</item>
         <item attribuut="Indiener">
            <persoon partij="D66">Dittrich</persoon>
            <persoon partij="VVD">Rijpstra</persoon>
            <persoon partij="CDA">Van Fessem</persoon>
            <persoon partij="PvdA">Leerdam</persoon>
         </item>
         <item attribuut="Datum_reaktie">2004-02-18</item>
         <item attribuut="Datum_indiening">2004-01-29</item>
         <item attribuut="Document-id">KVR19546</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1881" allpagenumbers="1881 1882" vetnummer="2030407190" code="0304tkkvr887" lopendefooter="Tweede Kamer, vergaderjaar 2003–2004, Aanhangsel" filenaam="KVR19546" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="887" onderwerp="" indiendatum="2004-01-29">
         <vrager partij="D66" oorsprong="parlement">Dittrich</vrager>
         <vrager partij="VVD" oorsprong="parlement">Rijpstra</vrager>
         <vrager partij="CDA" oorsprong="parlement">Van Fessem</vrager>
         <vrager partij="PvdA" oorsprong="parlement">Leerdam</vrager>
         <vraagt-aan>de minister voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-02-18">
         <antwoorder functie="minister" ministerie="Bestuurlijke Vernieuwing en Koninkrijksrelaties">De Graaf</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het bestaan van het rapport van de Inspectie voor de Volksgezondheid van de Nederlandse Antillen met betrekking tot het St. Maarten Medical Center van 16 januari 2004? Hebt u ook van dit rapport kunnen kennisnemen? Ziet u hier (mede) een verantwoordelijkheid voor de koninkrijksregering? </vraag>
      <vraag nummer="2">Wat is uw reactie op de situatie dat alleen nog maar spoedoperaties kunnen worden uitgevoerd, dat het ziekenhuis grondig gerenoveerd dient te worden en dat de veiligheid van patiënten gelet op de kwaliteit van de apparatuur en de staat van het ziekenhuis ernstig in gevaar is? </vraag>
      <vraag nummer="3">Hoe heeft de financiële problematiek van het ziekenhuis kunnen ontstaan? Bent u ermee bekend dat de surseance van betaling, door de rechtbank verleend, op 17 februari 2004 afloopt en dat de kans bestaat dat het ziekenhuis failliet wordt verklaard, indien voor die datum geen adequate regeling ter delging van de schulden is getroffen? </vraag>
      <vraag nummer="4">Hoe beoordeelt u de situatie dat de landsregering weigert een redelijke betalingsregeling te sluiten voor de schuld van 3,9 miljoen NAF? </vraag>
      <vraag nummer="5">Bent u bereid om spoedoverleg te organiseren tussen uzelf, de verantwoordelijke ministers van de landsregering en de gedeputeerden van St. Maarten om voor 17 februari 2004 een financiële oplossing te vinden? </vraag>
      <vraag nummer="6">Hoe kan het St. Maarten Medical Center dat naast de bevolking op St. Maarten tevens de medische assistentie verzorgt voor de eilanden Saba en St. Eustatius, structureel door middel van Nederlandse non-gouvernementele organisaties, ziekenhuizen en universiteiten geholpen worden bij de vervanging van de verouderde medische apparatuur en andere noodzakelijke voorzieningen? Bent u bereid daartoe initiatieven te ontplooien? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ik heb kennisgenomen van het rapport van de Antilliaanse Inspectie voor de Volksgezondheid. Uit dit rapport blijkt dat de situatie in het ziekenhuis zorgelijk is en dat het ziekenhuis op korte termijn een aantal maatregelen moet nemen om aan de eisen van de Inspectie te voldoen. Het ziekenhuis is als een private rechtspersoon in de eerste plaats zelf verantwoordelijk voor het nemen van deze maatregelen. Voor het oplossen van de financiële problemen is het van groot belang dat het ziekenhuis op zeer korte termijn tot afspraken komt met de bestuurders van het eilandgebied en van het land. De gezondheidszorg behoort volgens het Statuut niet tot de Koninkrijkstaken. Het Koninkrijk heeft wel een rol in het aanpakken van de bredere problemen op het terrein van de deugdelijkheid van het bestuur, waar de problemen op het terrein van de gezondheidszorg deel van uitmaken. Zoals u bekend is, hebben de problemen op het gebied van de bestuurlijke en financiële verhoudingen mijn volle aandacht. </antwoord>
      <antwoord nummer="2 en 3" voetnoot="1">Inmiddels heeft mij het bericht bereikt dat er een akkoord tot stand is gekomen tussen de Nederlands-Antilliaanse regering en het ziekenhuis over een afbetalingregeling van de schulden die het ziekenhuis heeft bij het land. Daarmee is de acute financiële crisis opgelost. De taak van het ziekenhuis, van het eiland en van het land is om nu te werken aan structurele oplossingen. De huidige problemen van het ziekenhuis maken deel uit van veel bredere en langdurige problemen in het Antilliaanse gezondheidszorgstelsel. In het rapport «Pijnlijke keuzen bij schaarse middelen» (2001), waar u bij brief van 25 juni 2002 <voetnoot nummer="1"/>over bent geïnformeerd, worden drie hoofdproblemen onderscheiden. Ten eerste de problemen van financierbaarheid en betaalbaarheid, ten tweede structuurproblemen in het veld en tot slot stelselmatige problemen van de verzekeringsconstructies. Er zijn geen aanwijzingen dat de aanbevelingen uit dit rapport zijn uitgevoerd door de Antilliaanse regering. In het jaar 2000 zijn op advies van het IMF tijdelijke maatregelen genomen om de kosten van de gezondheidszorg te verminderen. Het IMF heeft echter in maart 2003 bij haar reguliere Artikel IV-consultatie geconstateerd dat deze maatregelen niet zijn omgezet in structureel beleid. Het IMF stelt in haar rapport vast dat een relatief zeer hoog percentage (11 procent) van het Bruto Binnenlands Product aan gezondheidszorg wordt besteed. Het IMF ziet nog veel mogelijkheden om de gezondheidszorg efficiënter in te richten. Helaas zijn de aanbevelingen van het IMF niet tot uitvoering gebracht door de Antilliaanse regering. In het kader van het streven van Nederland om de bestuurlijke en financiële verhoudingen en de openbare financiën op orde te krijgen, zullen deze problemen worden meegenomen. Ook zal in de geplande armoedeanalyse van de Wereldbank en UNDP aandacht worden besteed aan de gezondheidszorgsector. Nederland zal alles in het werk stellen om bij de Antilliaanse regering de bestaande en nog te formuleren aanbevelingen onder de aandacht te brengen. Uitvoering van deze aanbevelingen betekent immers een structurele aanpak van de problemen. Op die manier kan een duurzame en adequate gezondheidszorg op de Nederlandse Antillen tot stand worden gebracht. </antwoord>
      <antwoord nummer="4">Zie het antwoord op vraag 2 en 3. </antwoord>
      <antwoord nummer="5">Gelet op het bericht dat er inmiddels een regeling is getroffen is dit niet aan de orde. </antwoord>
      <antwoord nummer="6">Samenwerkingsverbanden met andere ziekenhuizen en non-gouvernementele organisaties kunnen mijns inziens zeker een zinvolle bijdrage leveren aan de oplossing van de bestaande problematiek. Het is mij bekend dat het eilandbestuur van Sint Maarten met het oog op eventuele samenwerking contact heeft gelegd met een Nederlandse instelling. Indien ik hierin een bemiddelende rol kan spelen, ben ik daartoe graag bereid. Ik ga er echter vanuit, dat deze samenwerking door de besturen van het ziekenhuis en het eilandgebied zal worden geïnitieerd en georganiseerd. De inspanningen van Nederland zullen in het bijzonder gericht blijven op het stimuleren van structurele verbeteringen in de gezondheidszorg. </antwoord>
      <noten afkomstig="antwoord">
         <noot nummer="1">NDS NAAZ 02-0026</noot>
      </noten>
   </antwoorden>
</kvr>
