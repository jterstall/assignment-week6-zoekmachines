<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Brinkel (CDA) aan de ministers van Buitenlandse Zaken en voor Ontwikkelingssamenwerking over mogelijk gebruik van voedseldistributie als politiek wapen door het regime van Robert Mugabe in Zimbabwe. (Ingezonden 21 november 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19101
</item>
         <item attribuut="Inhoud">Door het regime van Mugabe in Zimbabwe wordt voedselhulp onthouden aan onder andere de aanhangers van de belangrijkste oppositiepartij, waarbij NGO's gedwongen worden mee te werken aan dit beleid.</item>
         <item attribuut="Rubriek">Ontwikkelingssamenwerking (Nood- en humanitaire hulp) Staats- en bestuursrecht (Grondrechten)</item>
         <item attribuut="Trefwoorden">Mensenrechten Nood- en humanitaire hulp Zimbabwe</item>
         <item attribuut="Vindplaats">Kamervragen met antwoord 2003-2004, nr. 493, Tweede Kamer</item>
         <item attribuut="Vraagnr_bij_indiening">2030403470</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Brinkel</persoon>
         </item>
         <item attribuut="Datum_reaktie">2003-12-16</item>
         <item attribuut="Datum_indiening">2003-11-21</item>
         <item attribuut="Document-id">KVR19101</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1051" allpagenumbers="1051 1052" vetnummer="2030403470" code="0304tkkvr493" lopendefooter="Tweede Kamer, vergaderjaar 2003–2004, Aanhangsel" filenaam="KVR19101" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="493" onderwerp="" indiendatum="2003-11-21">
         <vrager partij="CDA" oorsprong="parlement">Brinkel</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2003-12-16">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van het gebruik van voedseldistributie als politiek wapen door het regime van Robert Mugabe in Zimbabwe, waardoor voedsel wordt onthouden aan o.a. aanhangers van de belangrijkste oppositiepartij, de Movement for Democratic Change? <voetnoot nummer="1"/>Welke conclusies verbindt u aan deze zoveelste ernstige schending van de rechten van de mens? </vraag>
      <vraag nummer="2">Zijn er aanwijzingen dat (Nederlandse) non-gouvernementele organisaties die actief zijn op het terrein van voedselvoorziening, gedwongen worden om mee te werken aan bovengenoemd beleid? Zo ja, hoe denkt u dit tegen te gaan? </vraag>
      <vraag nummer="3" voetnoot="2">Bent u op de hoogte van het bestaan van een nieuwe Zimbabwaanse gewapende verzetsbeweging, de Zimbabwe Freedom Movement, die zou beschikken over een netwerk van cellen verspreid over het hele land? <voetnoot nummer="2"/>Hoe beoordeelt u het bericht als zou er sprake zijn van gewapend verzet in Zimbabwe? </vraag>
      <vraag nummer="4">Bent u, op grond van deze nieuwe ontwikkelingen, van mening dat het nodig is het beleid en de sanctiemaatregelen tegen het regime van Robert Mugabe aan te passen – met name in het kader van de Europese Unie? Vindt er afstemming plaats met de regering van Zuid-Afrika – de sterkste mogendheid in de regio – om de druk op het regime in Zimbabwe op te voeren? </vraag>
      <noten afkomstig="vraag">
         <noot nummer="1" titel="Not Eligible: The Politicization of Food in Zimbabwe">Rapport van Human Rights Watch, oktober 2003, «Not Eligible: The Politicization of Food in Zimbabwe»</noot>
         <noot nummer="2" datum="2003-11-13" bron="Zuid-Afrikaanse Mail &amp; Guardian, 14 november jl., www.mg.co.za , en The Times">Zuid-Afrikaanse Mail &amp; Guardian, 14 november jl., www.mg.co.za , en The Times, 13 november 2003, www.timesonline.co.uk </noot>
      </noten>
   </vragen>
   <antwoorden aantal="4">
      <antwoord nummer="1">Ja, wij zijn op de hoogte van het gebruik van voedseldistributie als politiek wapen door het regime van president Mugabe. De Nederlandse ambassade volgt, samen met andere gelijkgezinde donoren, zeer nauwlettend en kritisch hoe de internationale hulpverlening verloopt en dringt voortdurend aan op monitoring van de distributie van de hulp. Het is hierbij belangrijk een onderscheid te maken tussen door de Zimbabwaanse overheid verleende hulp en de internationale hulp. De Zimbabwaanse overheid distribueert het voedsel via distributiekanalen als de Grain Marketing Board, een regeringsinstelling met een monopolie op de import en distributie van maïs. De wijze van werken van dit kanaal is in hoge mate intransparant waardoor het risico van politisering van de voedselhulp en corruptie zeer groot is. In het verleden is in specifieke gevallen aangetoond dat deze kanalen misbruikt zijn door de Zimbabwaanse regering. De voedselhulp die Zimbabwe ontvangt van de internationale gemeenschap is transparanter georganiseerd en kan daardoor beter worden gecontroleerd door de VN, het Wereldvoedselprogramma, donoren en andere organisaties. Door de voortdurende aandacht van donoren en de internationale publieke opinie bestaat op deze hulp relatief veel toezicht vergeleken met andere landen waaraan humanitaire hulp wordt verleend. Ondanks berichten over incidenten bij de distributie van internationale humanitaire hulp, heeft de VN meermalen bevestigd dat deze hulp de begunstigden bereikt. Nederland ziet daarom vooralsnog geen aanleiding zijn voedselhulp die via de VN wordt verstrekt, te discontinueren. Mocht echter in de toekomst blijken dat ook die hulp structureel gepolitiseerd wordt en dus niet meer de begunstigden bereikt, dan zal Nederland voedselhulp via dit kanaal stopzetten. Ook de uitvoerend Directeur van het VN-Wereldvoedselprogramma, de heer Morris, heeft in een gesprek met president Mugabe zeer expliciet aangegeven dat het Wereldvoedselprogramma de voedseldistributie zal stopzetten in geval van politisering van de voedselhulp. De beschuldigingen die het «Human Rights Watch Report» uit over politisering van internationale hulp door de Zimbabwaanse autoriteiten zijn de regering bekend. </antwoord>
      <antwoord nummer="2">Op dit moment zijn er geen aanwijzingen dat (Nederlandse) non-gouvernementele organisaties die actief zijn op het terrein van voedselvoorziening, gedwongen worden om mee te werken aan genoemd beleid van de Zimbabwaanse regering. Door intensieve monitoring wordt de transparantie vergroot en worden de mogelijkheden voor misbruik beperkt. </antwoord>
      <antwoord nummer="3">Ja. Wij zijn op de hoogte van de recente lancering van deze beweging in Londen en de persaandacht die dit heeft gekregen. Op dit moment bestaan er geen aanwijzingen dat deze of andere bewegingen betrokken zijn bij vormen van gewapend verzet in Zimbabwe. De oppositiepartij MDC blijft vreedzaam protest voorstaan, evenals relevante organisaties binnen het maatschappelijk middenveld. Ook de acties die recentelijk door de vakbond ZCTU werden georganiseerd waren vreedzaam. Dit in tegenstelling tot de reactie van de Zimbabwaanse autoriteiten. Noch via de Nederlandse ambassade noch via het maatschappelijk middenveld in Zimbabwe bestaan aanwijzingen dat deze beweging in Zimbabwe zelf momenteel van enige invloed is. </antwoord>
      <antwoord nummer="4">De geldende gerichte EU-sancties, waaronder de visarestricties, het bevriezen van financiële tegoeden en het wapenembargo, hebben een rol gespeeld in het vergroten van het isolement van president Mugabe en zijn regering en in het verhogen van de internationale druk op Zimbabwe. De regering is van mening dat deze aanpak nog steeds de juiste is. Met deze gerichte sancties neemt de Europese Unie een duidelijke positie in ten aanzien van het regime van president Mugabe en wordt zowel richting Zimbabwe zelf als ten aanzien van de landen in de regio een duidelijk signaal afgegeven zonder hiermee echter de Zimbabwaanse bevolking te treffen. De Europese Unie heeft recentelijk een plan van aanpak opgesteld met daarin duidelijke harde voorwaarden voor een mogelijke verbetering van de relatie tussen de EU en Zimbabwe. Dit document is met partners in de regio Zuidelijk Afrika gedeeld en vormt de basis van de constructieve dialoog die tussen de EU en de regio plaatsvindt over de situatie in Zimbabwe. Met Zuid-Afrika, dat een belangrijke faciliterende rol speelt in deze kwestie vinden op EU-niveau regelmatig contacten plaats. Nederland is van mening dat een goede afstemming met de Afrikaanse partners noodzakelijk is. </antwoord>
      <noten afkomstig="antwoord"/>
   </antwoorden>
</kvr>
