<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Karimi (GroenLinks) en Van Ardenne-van der Hoeven (CDA) aan de minister van Buitenlandse Zaken en de minister-president over indiaanse levensgebieden. (Ingezonden 9 oktober 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12533
</item>
         <item attribuut="Inhoud">Vragen over indiaanse levensgebieden, over de landverdeling en over duurzaam bosbeheer in Brazilië.</item>
         <item attribuut="Rubriek">Natuur (Algemeen) Ontwikkelingssamenwerking (Ontwikkelingshulp Zuid-Amerika)</item>
         <item attribuut="Trefwoorden">Brazilië Internationale betrekkingen</item>
         <item attribuut="Vindplaats">Kamervragen met antwoord 2000-2001, nr. 179, Tweede Kamer</item>
         <item attribuut="Vraagnr_bij_indiening">2000100820</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">2000-10-31</item>
         <item attribuut="Datum_indiening">2000-10-09</item>
         <item attribuut="Document-id">KVR12533</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="365" allpagenumbers="365 366" vetnummer="2000100820" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12533" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="179" onderwerp="" indiendatum="2000-10-9">
         <vrager partij="GroenLinks" oorsprong="parlement">Karimi</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de minister van Buitenlandse Zaken en de minister-president</vraagt-aan>
      </vraagdata>
      <antwoorddata antwoorddatum="2000-10-31">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister-president en de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Is de regering bereid om in de gesprekken met de Braziliaanse president aan te dringen op versnelling van het proces van demarcatie van indiaanse levensgebieden? </vraag>
      <vraag nummer="2">Is de regering bereid om in gesprekken met de president aan te dringen op ratificatie door Brazilië van ILO Conventie 169, die de inheemse rechten vastlegt onder meer over landbezit en -gebruik en over participatie in de overheidsbesluitvorming? </vraag>
      <vraag nummer="3">Zijn er mogelijkheden om in het in opbouw zijnde bilaterale ontwikkelingsprogramma voor Brazilië in de sector milieu, de problematiek van de indiaanse landrechten te integreren? Zo ja, is Nederland bereid dit dan ook te doen in nauwe samenwerking met indiaanse en andere Braziliaanse organisaties? </vraag>
      <vraag nummer="4">Is de Nederlandse regering bereid druk uit te oefenen op de Braziliaanse regering om de door de internationale gemeenschap (incl. Nederland) beschikbaar gestelde PP-G7 fondsen effectiever te besteden en ook goed toegankelijk te maken voor participatie van lokale maatschappelijke organisaties? </vraag>
      <vraag nummer="5">Is het feit, dat Brazilië op dit moment het land met de grootste inkomensongelijkheid ter wereld is, evenals het feit dat het land tweede is op de lijst van landen met de grootste ongelijkheid in landbezit, gespreksonderwerp in de ontmoetingen met president Cardoso? </vraag>
      <vraag nummer="6">Is het denkbaar dat de Nederlandse regering zich sterk maakt voor een sociale paragraaf in het momenteel in onderhandeling zijnde associatieverdrag tussen EU en Mercosur? </vraag>
      <vraag nummer="7">Is de Nederlandse regering voornemens om in het onderhandelingstraject tussen EU en Mercosur maatregelen voor te stellen die een rechtvaardige verdeling van het land en ook de kleinschalige landbouw in Brazilië ten goede komt? Zo ja, welke? </vraag>
      <vraag nummer="8">Is de Nederlandse regering bereid om in IMF-verband, in aanvulling op de overeenkomsten die in de afgelopen jaren zijn gesloten tussen Brazilië en het Fonds om de economische crisis te boven te komen, te pleiten voor aanvullende en structurele maatregelen ter bestrijding van de sociale ongelijkheid en ter versterking van o.a. de gezondheidszorg en het onderwijs in Brazilië? </vraag>
      <vraag nummer="9">In hoeverre houdt Brazilië zich aan het internationale Bossenverdrag? Hoe staat het met de omstreden Boswet, die verdergaande ontbossing zou voorstaan? Is de regering bereid er bij de Braziliaanse regering op aan te dringen in het bossengebied rekening te houden met de positie van de indiaanse volken? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1 en 2">De positie van de indiaanse bevolking in Brazilië en de problemen bij het demarqueren van hun traditionele leefgebieden heeft de aandacht van de Nederlandse regering. De demarcatie wordt vertraagd door gerechtelijke procedures en oppositie van lokale overheden. Hoewel de federale overheid op dit proces slechts beperkte invloed kan uitoefenen, blijft aandacht voor de demarcatie van Indiaanse levensgebieden nodig. Tijdens de gesprekken met de Braziliaanse President is over de algemene sociale situatie in Brazilië uitvoerig gesproken. De meer specifieke punten betreffende de versnelling van het demarcatieproces in de indiaanse gebieden en de ratificatie van ILO Conventie 169 kwamen daarbij niet als separaat punt aan de orde. Dit wordt echter in de frequente contacten die er met Brazilië zijn wel opgebracht. </antwoord>
      <antwoord nummer="3 en 4">Ja. Het bevorderen van de zeggenschap over het bosbeheer en van het eigendom van bos door de lokale bevolking maakt deel uit van het Nederlandse beleid. Bij de opbouw van het milieuprogramma worden Indiaanse en andere NGO’s betrokken. Indiaanse landrechten vormen een belangrijk onderdeel van het PP G7 project dat centraal staat in het in opbouw zijnde bilaterale milieuprogramma. Voor 2000 staan in dit kader de identificatie van 20 en de demarcatie van 32 indiaanse gebieden op het programma. Tot aan 2000 heeft het PP G7 project gewerkt aan het tot stand komen van meer dan 20 miljoen ha van indiaanse gebieden. De Nederlandse ambassade in Brasilia is nauw betrokken bij de systematische monitoring van de bestedingen van de PP G7 fondsen en heeft veelvuldig contact met de Braziliaanse regering over de invulling. Een groot deel van deze fondsen is toegankelijk voor lokale maatschappelijke organisaties. Zo is onlangs het «indigenous peoples component» toegevoegd aan de demonstratieprojecten van de PPG7 waardoor een betere participatie van inheemse organisaties gerealiseerd wordt. </antwoord>
      <antwoord nummer="5">Beide onderwerpen zijn ter sprake gekomen. Hoewel de inkomensverdeling nog steeds erg ongelijk is, wordt op dit gebied vooruitgang geboekt. Er is geen sprake van een statische situatie. Een aantal Braziliaanse overheidsprogramma’s staat open voor de armste bevolkingsgroepen. In de afgelopen jaren is reeds een gebied van 16 miljoen hectare (twee maal de grootte van België) onteigend en toegewezen aan 400 000 families. De landhervorming is echter niet alleen een financiële, maar ook een technische en bureaucratische zaak. Het is duidelijk dat er nog veel dient te gebeuren, maar naar het oordeel van de Nederlandse regering is Brazilië op de goede weg. </antwoord>
      <antwoord nummer="6">In de onderhandelingsrichtsnoeren, die het mandaat voor de Commissie vormen om met Mercosur te onderhandelen over het associatieverdrag, is een sociale paragraaf opgenomen. Het is derhalve in eerste instantie aan de Commissie, die de onderhandelingen voert, om het invoegen van een sociale paragraaf in het associatie-akkoord aan de orde te stellen bij Mercosur. In de preambule van de onderhandelingsrichtsnoeren wordt verwezen naar de noodzaak van het stimuleren van economische en sociale vooruitgang, met inachtneming van het beginsel van duurzame ontwikkeling en van milieu-beschermingseisen. Ook deze zaken zullen derhalve in de loop van de onderhandelingen aan de orde komen. </antwoord>
      <antwoord nummer="7">Naast hetgeen in antwoord op vraag 6 werd opgemerkt, beschouwt de Regering landhervorming als een zaak waar de Braziliaanse Regering zich sterk voor dient te maken. De Braziliaanse Regering maakt hierin vorderingen (zie het antwoord op vraag 5). Deze en vergelijkbare zaken kunnen onder meer aan de orde komen tijdens de politieke dialoog die regelmatig met Mercosur wordt gevoerd in het kader van de Kaderovereenkomst met de EU. </antwoord>
      <antwoord nummer="8">De genoemde terreinen vallen binnen het werkterrein van de Wereldbank en andere multilaterale organisaties die zich expliciet met de diverse aspecten van armoedebestrijding en economische ontwikkeling bezig houden. Het IMF speelt in deze weliswaar een ondersteunende rol, doch opereert binnen het eigen – financieel-economisch gerichte – mandaat. De Nederlandse regering zal discussies over de ontwikkelingsproblematiek in Brazilië in de relevante multilaterale organisaties aandachtig volgen, en daarbij naar bevind van zaken handelen. Bedacht dient echter te worden dat met Brazilië op dit gebied geen duurzame ontwikkelingsrelatie wordt onderhouden. Overigens heeft de regering Cardoso juist op deze terreinen grote vorderingen geboekt. </antwoord>
      <antwoord nummer="9">Er bestaat nog geen internationaal Bossenverdrag. De onderhandelingen daarover worden komend jaar voortgezet in het «UN Forum on Forests». Brazilië heeft het actieprogramma van het Intergouvernementele Bossenpanel (IPF/IFF) onderschreven. Brazilië is zeer actief bij de activiteiten van het biodiversiteitsverdrag die voor een groot deel ook bossen en duurzaam bosbeheer betreffen en waarin het actieprogramma geïntegreerd is. De Nederlandse ambassade in Brasilia zal in contacten met de Braziliaanse regering aandacht blijven vragen voor de positie van inheemse volken. In de beantwoording van de Kamervragen van 4 juli (Aanhangsel 1999–2000, nr. 1595) heeft de Minister voor Ontwikkelingssamenwerking aangegeven dat het voorstel van de speciale parlementaire commissie voor een nieuwe boswet niet in behandeling zal worden genomen en dat de Braziliaanse regering een maatregel van bestuur in lijn met de aanbevelingen van de nationale milieuraad heeft genomen die naar verwachting nog deze maand in het Braziliaanse Congres behandeld zal worden. </antwoord>
      <noten afkomstig="antwoord"/>
   </antwoorden>
</kvr>
