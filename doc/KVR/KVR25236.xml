<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dezentjé Hamming (VVD) en Van Vroonhoven-Kok (CDA) aan de staatssecretaris van Financiën over de kwaliteit van de Belastingtelefoon. (Ingezonden 15 maart 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25236
</item>
         <item attribuut="Inhoud">Vragen naar aanleiding van de uitkomsten van een onderzoek naar de kwaliteit van de Belastingtelefoon.</item>
         <item attribuut="Rubriek">Belastingen (Belastingdiensten)</item>
         <item attribuut="Trefwoorden">Belastingdienst</item>
         <item attribuut="Vindplaats">Kamervragen met antwoord 2005-2006, nr. 1156, Tweede Kamer</item>
         <item attribuut="Vraagnr_bij_indiening">2050609620</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
            <persoon partij="CDA">Van Vroonhoven-Kok</persoon>
         </item>
         <item attribuut="Datum_reaktie">2006-03-27</item>
         <item attribuut="Datum_indiening">2006-03-15</item>
         <item attribuut="Document-id">KVR25236</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2457" allpagenumbers="2457 2458 2459" vetnummer="2050609620" code="0506tkkvr1156" lopendefooter="Tweede Kamer, vergaderjaar 2005–2006, Aanhangsel" filenaam="KVR25236" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1156" onderwerp="" indiendatum="2006-03-15">
         <vrager partij="VVD" oorsprong="parlement">Dezentjé Hamming</vrager>
         <vrager partij="CDA" oorsprong="parlement">Van Vroonhoven-Kok</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2006-03-27">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hoe beoordeelt u de resultaten van het onderzoek naar de kwaliteit van de Belastingtelefoon? <voetnoot nummer="1"/>
      </vraag>
      <vraag nummer="2">Deelt u de opvatting dat belastingplichtigen mogen vertrouwen op door de overheid verstrekte informatie en dat alle belastingplichtigen antwoord krijgen waar ze recht op hebben? Hoe oordeelt u in dit verband over de gevolgen van het verstrekken van onjuiste antwoorden die leiden tot onjuiste aangiften? </vraag>
      <vraag nummer="3">Vindt u het acceptabel dat belastingplichtigen bij onjuiste of onvolledige beantwoording door de Belastingtelefoon financieel risico lopen? Zo ja, waarom? </vraag>
      <vraag nummer="4">Als geen rechten kunnen worden ontleend aan de antwoorden van de medewerkers van de Belastingtelefoon hoe garandeert u dan het principe van rechtvaardige belastingheffing? </vraag>
      <vraag nummer="5" voetnoot="2">Worden de door u in april vorig jaar toegezegde «belchecks» op medewerkers van de Belastingtelefoon <voetnoot nummer="2"/>uitgevoerd? Wat zijn de uitkomsten daarvan? Hoe vaak vindt bijscholing plaats? </vraag>
      <vraag nummer="6">Op welke wijze en op welke termijn gaat u de kwaliteit van de beantwoording door de medewerkers van de Belastingtelefoon verbeteren? Kunt u aangeven welke maatregelen genomen gaan worden om de ondersteuning van belastingplichtigen bij de aangiften optimaal te laten verlopen? </vraag>
      <vraag nummer="7">Heeft het Bezwaarteam te maken met een groter aantal onterechte bezwaren ten opzichte van het jaar 2004? Kan hieruit de conclusie getrokken worden dat vragen bij het Behandelteam, bijvoorbeeld bij de Belastingtelefoon, niet goed zijn afgehandeld? Zo neen, waarom niet? </vraag>
      <vraag nummer="8">Hoe is de verhouding van nieuwe en ervaren medewerkers van de Belastingtelefoon bij de diensten Hengelo en Leeuwarden? Hoe zijn deze medewerkers opgeleid? Hoeveel van hen zijn werkzaam als uitzendkracht? </vraag>
      <vraag nummer="9">Is het waar dat medewerkers van de Belastingtelefoon regelmatig telefonisch adviseren een schriftelijke adviesaanvraag in te dienen indien geen antwoord gevonden kan worden in de belscripts? Is er sprake van een toename van het aantal schriftelijke adviesaanvragen bij de Inspecteur? Heeft de Belastingdienst voldoende capaciteit deze aanvragen tijdig en correct af te handelen? Acht u deze ontwikkeling wenselijk? </vraag>
      <noten afkomstig="vraag">
         <noot nummer="1" datum="2006-03-11" bron="Algemeen Dagblad">Algemeen Dagblad, 11 maart 2006</noot>
         <noot nummer="2" documenttype="Kamerstuk" kamerstuk-id="29 800 IXB" documentnummer="21" documentjaargang="2004-2005">Kamerstuk 29 800 IXB, nr. 21, vergaderjaar 2004–2005</noot>
      </noten>
   </vragen>
   <antwoorden aantal="7">
      <antwoord nummer="1">De Belastingtelefoon heeft als doel algemene informatie en zogeheten statusinformatie aan burgers te verstrekken. De Belastingtelefoon streeft daarbij naar een zo hoog mogelijke kwaliteit. De doelstelling is om ultimo 2007 op een kwaliteitsindex van 95% te zitten (95% van de gesprekken wordt goed afgehandeld). In opdracht van de Belastingtelefoon heeft een externe partij (NIPO) kwaliteitsonderzoeken gedaan. Ook vinden er interne kwaliteitsmetingen plaats. Deze laten resultaten zien die hoger liggen dan de resultaten die in het bewuste artikel (AD, 11 maart 2006) worden gepresenteerd, te weten 74% en 86%. Het NIPO heeft in de periode mei 2005 tot en met februari 2006 maandelijks onderzoek uitgevoerd. Totaal zijn zo’n 4800 vragen gesteld. Deze vragen zijn allemaal van fiscaal inhoudelijk aard en hadden betrekking op diverse onderwerpen zoals bijvoorbeeld het Moermandieet, overlijdenskosten, hypotheekrente en groenfondsen. Ook vragen over Toeslagen zijn in het onderzoek betrokken. Per onderzoek worden gemiddeld 11 vragen betrokken en gemiddeld ruim 400 medewerkers benaderd. De interne kwaliteitsmetingen zijn gebaseerd op 14000 belchecks. Hierin werden alle klantvragen betrokken, zowel fiscaal inhoudelijk als statusvragen. </antwoord>
      <antwoord nummer="2, 3 en 4">Iedere belastingplichtige is en blijft verantwoordelijk voor de eigen aangifte. Bij het doen van aangifte kan hij op diverse manieren ondersteuning zoeken. Eén van die manieren is het bellen met de Belastingtelefoon, die nadrukkelijk is gepositioneerd als een algemene informatielijn die geen formele standpunten namens de inspecteur inneemt. De Belastingtelefoon blijft in deze context verantwoordelijk voor de kwaliteit van de verstrekte inlichtingen en is daarop aanspreekbaar. Indien een belastingplichtige meer wil dan algemene informatie of wanneer hij zekerheid vooraf wil over zijn specifieke situatie, is een verzoek aan de eigen inspecteur de enig juiste weg. De desbetreffende medewerker van de Belastingdienst kan dan aan de hand van de aangegeven feiten en omstandigheden, na eventuele raadpleging van de gegevens van de belastingplichtige, een standpunt innemen. </antwoord>
      <antwoord nummer="5">De toegezegde belchecks worden uitgevoerd. Ze maken een belangrijk onderdeel uit van de kwaliteitsborging. Tot op heden zijn ruim 14.000 gesprekken op kwaliteit beoordeeld. 86% daarvan voldeed aan de vastgelegde kwaliteitseisen. De gegevens/vastleggingen hiervan zijn tot op individueel niveau beschikbaar (maar niet voor derden in verband met de privacybescherming van de informant). Op alle vestigingen zijn de nodige bijscholingsactiviteiten geweest, waarbij het overgrote deel van de opleidings- en bijscholingsactiviteiten gericht zijn geweest op de (nieuwe) werkstromen Toeslagen en Ondernemingen. Momenteel staat de werkstroom Particulieren centraal. In de periode van juli 2005 tot heden zijn 3.590 medewerkers opgeleid. Scholing en bijscholing vormen een continu proces voor de medewerkers van de Belastingtelefoon. Scholing begint vanaf de eerste dag na indiensttreding met een vijfdaagse startopleiding. Na deze startopleiding kan de medewerker eenvoudige vragen beantwoorden (eerstelijnsvragen). Bij gebleken geschiktheid volgt een vervolgcursus (theorie afgewisseld met praktijk) van enkele weken om ook lastiger en meer fiscaal-inhoudelijke vragen te kunnen beantwoorden. Door middel van tussentijdse toetsen en coachgesprekken wordt de medewerker begeleid naar het niveau van tweedelijnsmedewerker. De bijscholing daarna is vooral gericht op het actueel houden van de kennis. Per dag is hiervoor studietijd ingeruimd. In deze periode kan de medewerker kennis nemen van de nieuwe vragen/antwoorden en andere actuele onderwerpen die voor hem van belang zijn. Deze kennis wordt hem aangereikt door middel van werkinstructies en via meldingen en informatie op zijn computer. Deze werkwijze wordt thans reeds gevolgd door de Belastingtelefoon voor Ondernemers. Andere onderdelen van de Belastingtelefoon gaan in 2006 geleidelijk over op deze werkwijze. </antwoord>
      <antwoord nummer="6">De kwaliteit van de beantwoording zal de komende tijd verder verbeteren. Niet zozeer omdat er nieuwe maatregelen worden getroffen, maar vooral omdat afgeronde projecten (bijvoorbeeld de informantscorekaart, waarmee de productiviteit gevolgd kan worden) hun vruchten gaan afwerpen en lopende projecten worden afgerond en vervolgens geïmplementeerd. Wat betreft dat laatste wordt binnenkort voor de werkstroom Particulieren nieuw opleidingsmateriaal opgeleverd, waarbij nog meer dan vroeger de concrete klantvraag als uitgangspunt is genomen. Dat werkt door in de vorm waarin antwoordmogelijkheden aan de informant worden aangeboden (betere dialoogondersteuning). Deze aanpak gaat voor alle werkstromen gelden. Ook wordt de sturing op de kwaliteit verbeterd, onder andere door aanvullende opleidingen voor supervisoren en experts. De bedoeling is dat nieuwe vragen vroegtijdig worden onderkend, op korte termijn worden voorzien van het juiste antwoord en indien zij een meer dan incidenteel karakter hebben, aan alle informanten bekend worden gemaakt. Via een dergelijke «kwaliteitscirkel» kunnen de kwaliteit en de eenduidigheid van de beantwoording worden gewaarborgd. De ondersteuning van belastingplichtigen bij het doen van aangifte zal geen wezenlijke verandering ondergaan, uiteraard met inachtneming van wat hierboven over de verbetering van de kwaliteit van de Belastingtelefoon is gezegd. De aangeboden ondersteuning met voorzieningen als HUBA (hulp bij aangifte), brochures en Belastingtelefoon blijft ook in de nabije toekomst gehandhaafd. </antwoord>
      <antwoord nummer="7">Voor de goede orde wordt opgemerkt, dat er binnen de Belastingdienst geen sprake is van één bezwaarteam. Elke Belastingdienstregio heeft zijn eigen bezwaarteam(s). Er is er bij de Belastingtelefoon geen kwantitatieve informatie waarmee de vraag beantwoord kan worden. Er hebben mij overigens geen signalen uit regio’s bereikt, die erop zouden wijzen dat de beantwoording van vragen tot meer bezwaarschriften leidt. </antwoord>
      <antwoord nummer="8">Deze vraag is gericht op de werkstroom Particulieren. Die werkstroom wordt niet alleen in Hengelo en Groningen afgehandeld, maar ook nog op vijf andere locaties. Die locaties zijn hierna in de beantwoording meegenomen. De verhouding ervaren–onervaren medewerkers ligt op 39%–61%. Daarbij moet er nog wel rekening mee worden gehouden dat onervaren medewerkers vaak op relatief eenvoudige werkstromen worden ingezet. Naarmate informanten meer ervaring opdoen en opleidingen hebben gehad krijgen ze een zwaarder niveau toegekend (en dus complexere vragen). Nieuwe medewerkers volgen intern een standaardopleidingsprogramma, georganiseerd door een opleidingsgroep. De feitelijke uitvoering van het opleidingsprogramma ligt grotendeels in handen van (eigen) experts. In de afgelopen weken is van de totale werkstroom Particulieren 79% door uitzendkrachten afgehandeld. Naar verhouding worden in deze (HUBA-)periode overigens veel uitzendkrachten ingezet, omdat sprake is van piekwerkzaamheden. Na 1 april zal dit percentage weer afnemen. </antwoord>
      <antwoord nummer="9">Het is nadrukkelijk beleid dat informanten niet verwijzen naar de inspecteur. Dat zou de functie van de Belastingtelefoon uithollen en onnodig druk op «de inspecteur» leggen. In de gevallen dat een informant van de Belastingtelefoon het antwoord schuldig moet blijven, is het regel dat hij zelf een schriftelijk bericht voor de bevoegde inspecteur opmaakt waarin gevraagd wordt de behandeling over te nemen. Dit zijn de zogeheten frobo-berichten, waarover ik spreek in mijn brief van 8 april 2005 aan de voorzitter van de Tweede Kamer der Staten-Generaal (punt 17). Uiteraard kan het voorkomen dat een verwijzing naar de inspecteur plaatsvindt, namelijk als de beller een formele standpuntbepaling vraagt. De medewerkers van de Belastingtelefoon zijn niet bevoegd een formeel standpunt in te nemen. </antwoord>
      <noten afkomstig="antwoord"/>
   </antwoorden>
</kvr>
