<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Çörüz (CDA) en Teeven (VVD) aan de staatssecretaris van Justitie met betrekking tot wantoestanden in De Doggershoek. (Ingezonden 9 juli 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29117
</item>
         <item attribuut="Inhoud">Aanvullende vragen naar aanleiding van artikel 'Veel mis in jeugdbajes Den Helder' in Het Parool van 30 juni 2007, over de groepsgrootte en de acties die ondernomen zijn naar aanleiding van eerdere Kamervragen in 2005. Zie ook eerdere vragen van het lid De Roon, ingezonden 3 juli 2007.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Criminaliteit en openbare orde (Veiligheid) Welzijn (Jeugdigen)</item>
         <item attribuut="Trefwoorden">Justitiële jeugdinrichtingen Openbare orde en veiligheid</item>
         <item attribuut="Vindplaats">Kamervragen met antwoord 2006-2007, nr. 2443, Tweede Kamer</item>
         <item attribuut="Vraagnr_bij_indiening">2060720420</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Çörüz</persoon>
            <persoon partij="VVD">Teeven</persoon>
         </item>
         <item attribuut="Datum_reaktie">2007-08-22</item>
         <item attribuut="Datum_indiening">2007-07-09</item>
         <item attribuut="Document-id">KVR29117</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5169" allpagenumbers="5169 5170" vetnummer="2060720420" code="0607tkkvr2443" lopendefooter="Tweede Kamer, vergaderjaar 2006–2007, Aanhangsel" filenaam="KVR29117" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2443" onderwerp="" indiendatum="2007-07-9">
         <vrager partij="CDA" oorsprong="parlement">Çörüz</vrager>
         <vrager partij="VVD" oorsprong="parlement">Teeven</vrager>
         <vraagt-aan/>
      </vraagdata>
      <antwoorddata antwoorddatum="2007-08-22">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u uiteenzetten wat in de justitiële jeugdinrichting De Doggershoek plaatsvindt, dat niet conform de regels is? <voetnoot nummer="1"/>
      </vraag>
      <vraag nummer="2">Hoe vaak heeft De Doggershoek aangifte gedaan van mishandeling van jongeren dan wel medewerkers? </vraag>
      <vraag nummer="3">Is het waar, dat door bezuinigingen de groepen groter zijn geworden, zoals de AbvaKabo stelt? Hoe moeten deze beweringen worden geïnterpreteerd in het licht van de vorige begroting, waarbij de groepsgrootte zou worden verkleind? Bent u bekend met de klachten van de ondernemingsraad? </vraag>
      <vraag nummer="4" voetnoot="2">Welke acties heeft u naar aanleiding van de Kamervragen over De Doggershoek in het najaar van 2005 ondernomen? <voetnoot nummer="2"/>
      </vraag>
      <vraag nummer="5">Wanneer wordt het onderzoek door de Inspectie Jeugdzorg naar de jeugdgevangenissen afgerond? </vraag>
      <noten afkomstig="vraag">
         <noot nummer="1" datum="2007-06-30" bron="Het Parool">Het Parool, 30 juni 2007</noot>
         <noot nummer="2" documenttype="Kamervragen" documentnummer="364" documentjaargang="2005-2006">Aanhangsel Handelingen, nr. 364, vergaderjaar 2005–2006.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid De Roon (PVV), ingezonden 3 juli 2007 (vraagnummer 2060719940). </toelichting>
   <antwoorden aantal="5">
      <antwoord nummer="1">In De Doggershoek is de Beginselenwet justitiële jeugdinrichtingen (Bjj) van toepassing. Mij zijn geen feiten of omstandigheden bekend waaruit blijkt dat sprake zou zijn van structurele afwijking van wet- en regelgeving. Dit betekent echter niet dat zich geen incidenten voordoen binnen de inrichting. Op de wijze van tenuitvoerlegging van de vrijheidsbeneming in de inrichting wordt, conform art. 7 Bjj, toezicht gehouden door een onafhankelijke Commissie van Toezicht. Bovendien wordt op de naleving van wet- en regelgeving toezicht gehouden door de Inspectie Jeugdzorg, en in voorkomende gevallen door de Inspectie voor de Sanctietoepassing, waarbij de veiligheid van justitiabelen en medewerkers van de inrichting één van de aandachtspunten is. </antwoord>
      <antwoord nummer="2" voetnoot="1">Het aantal opgelegde ordemaatregelen en disciplinaire straffen in De Doggershoek betrof in 2006 in totaal 151. In 47 gevallen was er sprake van een ordemaatregel of disciplinaire straf ten gevolge van fysiek geweld. De Doggershoek stimuleert de individuele medewerker als ook de jeugdige om bij strafbare feiten altijd aangifte te doen. Indien de betrokken medewerker of jeugdige desondanks besluit hiervan af te zien, dan doet De Doggershoek te allen tijde aangifte van het strafbare feit. In januari 2007 heeft De Doggershoek afspraken gemaakt met de regionale politie en OM over de aangifte van strafbare feiten gepleegd binnen de inrichting. De Doggershoek heeft in de periode van 2004 tot heden in totaal 14 keer <voetnoot nummer="1"/>aangifte gedaan van mishandeling. </antwoord>
      <antwoord nummer="3">In 2003 heeft, als gevolg van de regeerakkoorden van de kabinetten Balkenende I en II, een bezuinigingsronde plaatsgevonden binnen de sector justitiële jeugdinrichtingen (JJI). Eén van de maatregelen betrof het vergroten van de behandelgroepen in die inrichtingen, waar de gebouwelijke situatie dit toeliet, zoals in De Doggershoek. Deze capaciteitsuitbreiding is gepaard gegaan met een formatieve uitbreiding van het aantal groepsleiders. In het kader van de sectorbrede kwaliteitsverbetering zal onder meer de groepsgrootte in de komende jaren weer worden verkleind. In het kader van de maatregelen ter verbetering van de uitvoering van de PIJ-maatregel, zijn middelen beschikbaar gesteld voor de verkleining van de (PIJ-) behandelgroepen tot acht jeugdigen. Daarnaast zijn in het kader van het zogenaamde Visiedocument middelen geclaimd voor het verkleinen van de overige (strafrechtelijke) doelgroepen (voorlopige gehechten, jeugdigen met een (vervangende) jeugddetentie en PIJ-passanten. Voor het verkleinen van de groepen zijn gebouwelijke aanpassingen en vervangende huisvesting noodzakelijk. Verwacht wordt dat de groepen in 2010 daadwerkelijk kunnen worden verkleind. Tot die tijd zal de verbetering van de uitvoering van de PIJ-maatregel worden vormgegeven door het aanstellen van een extra groepsleider op de bestaande PIJ-groepen. Met betrekking tot het vergroten van de behandelgroepen heeft de groepsondernemingsraad justitiële jeugdinrichtingen (GOR JJI) in 2003 aanvankelijk negatief geadviseerd. Gezien het feit dat het slechts twee inrichtingen betrof heeft de GOR JJI in een later stadium echter alsnog een positief advies uitgebracht. </antwoord>
      <antwoord nummer="4">In de beantwoording van de Kamervragen over de Doggershoek in het najaar van 2005 is aangegeven dat in De Doggershoek geen sprake is van ernstige misstanden. Deze vragen gaven dan ook geen aanleiding tot (vervolg)acties. </antwoord>
      <antwoord nummer="5">In september 2007 wordt het rapport «Veiligheid binnen JJI’s» aan de Minister van Justitie aangeboden. Het betreft een onderzoek naar de risico’s op onveilige situaties binnen de justitiële jeugdinrichtingen. Het onderzoek wordt uitgevoerd door de Inspectie Jeugdzorg, Inspectie voor de Gezondheidszorg, Inspectie van het Onderwijs en Inspectie voor de Sanctietoepassing. De Arbeidsinspectie verleent medewerking in de vorm van inbreng en kennis en ondersteuning bij de voorbereiding en uitvoering van het onderzoek. </antwoord>
      <noten afkomstig="antwoord">
         <noot nummer="1">In 2004 betrof het aantal aangiften 6, in 2005 5, in 2006 2 en in 2007 1</noot>
      </noten>
   </antwoorden>
</kvr>
