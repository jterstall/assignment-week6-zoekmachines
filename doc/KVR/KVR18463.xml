<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het onbenut laten van operatiekamers. (Ingezonden 22 juli 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18463
</item>
         <item attribuut="Inhoud">Vragen naar aanleiding van berichten over leegstand in operatiekamers van ziekenhuizen vanwege personeelstekorten.</item>
         <item attribuut="Rubriek">Gezondheidszorg (Medische beroepen) Gezondheidszorg (Zorginstellingen) Inkomen en rechtspositie (Personeelsbeleid)</item>
         <item attribuut="Trefwoorden">Personeelsbeleid Verpleegkundigen Ziekenhuizen</item>
         <item attribuut="Vindplaats">Kamervragen met antwoord 2002-2003, nr. 1874, Tweede Kamer</item>
         <item attribuut="Vraagnr_bij_indiening">2020315170</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-09-05</item>
         <item attribuut="Datum_indiening">2003-07-22</item>
         <item attribuut="Document-id">KVR18463</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3937" allpagenumbers="3937 3938" vetnummer="2020315170" code="0203tkkvr1874" lopendefooter="Tweede Kamer, vergaderjaar 2002–2003, Aanhangsel" filenaam="KVR18463" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1874" onderwerp="" indiendatum="2003-07-22">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-09-5">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat is uw reactie op het bericht dat in zeker de helft van alle ziekenhuizen de operatiekamers leeg staan door personeelstekorten? 1, 2 </vraag>
      <vraag nummer="2">Erkent u dat ondanks gemaakte inspanningen om personeel aan te trekken, op te leiden en op een goede manier in te zetten, er nog steeds een tekort is aan personeel? Hoe denkt u dit probleem op te lossen? </vraag>
      <vraag nummer="3">Erkent u dat ook het salaris een belangrijke rol speelt in de oorzaken van de voortdurende personeelstekorten? Acht u de geplande bezuiniging op de arbeidsvoorwaarden in de zorg, in dit licht verantwoord? </vraag>
      <vraag nummer="4">Wat is uw reactie op het wegvloeien van personeel naar detacheringbureaus, waardoor de zorg duurder wordt? Wat gaat u hieraan doen? </vraag>
      <vraag nummer="5">Waarom is er geen rekening gehouden met een groeiende vraag naar zorg in verhouding tot de hoeveelheid in te zetten personeel? </vraag>
      <vraag nummer="6">Wat gaat u ondernemen, nu blijkt dat ondanks alle inspanningen om operatiekamers ten volle te benutten er weinig verbetering te constateren is? </vraag>
      <vraag nummer="7">Wat is uw reactie op de bewering van de Nederlandse Vereniging van Ziekenhuizen (NVZ) dat het behandelen van meer patiënten niet langer door de overheid extra wordt beloond? </vraag>
      <noten afkomstig="vraag">
         <noot nummer="1" datum="2003-07-15" bron="Algemeen Dagblad">Algemeen Dagblad, 15 juli 2003</noot>
         <noot nummer="2">Enquête Leids Universitair Medisch Centrum, juli 2003</noot>
      </noten>
   </vragen>
   <antwoorden aantal="5">
      <antwoord nummer="1 en 2">Met enige verbazing heb ik kennisgenomen van het bericht. De verantwoordelijkheid voor een adequate personeelsplanning ligt bij de werkgevers zelf. De mogelijkheden die ik als minister van VWS heb, liggen op het gebied van faciliteren van personeelsbeleid. Dat is de laatste jaren ruimschoots gebeurd. Denk hierbij bijvoorbeeld aan de forse extra impuls die naar aanleiding van de conclusies van de werkgroep Van Rijn vanaf 2001 in de zorg zijn terechtgekomen. Zowel door deze extra middelen als de inspanningen van de sociale partners kan gemeld worden dat de ontwikkelingen de afgelopen jaren gunstig zijn geweest. Zo zijn het ziekteverzuim en de WAO-instroom gedaald, is de uitstroom van personeel afgenomen en de instroom in de opleidingen weer gestegen. Het aantal werkzame personen is netto (dat wil zeggen inclusief de vervanging van vertrekkend personeel) in 2002 toegenomen met ruim 50.000 personen. De vacaturegraad is gedaald van 2,2% in 2001 naar 1,8% in 2002 en het aantal moeilijk vervulbare vacatures is gedaald van 1,1% in 2001 naar 0,6% in 2002. Gezien deze ontwikkelingen verbaast het mij daarom dat instellingen op dergelijke schaal aangeven personeelsschaarste te hebben en operatiekamers onbenut laten. </antwoord>
      <antwoord nummer="3 en 4">De belangrijkste oorzaken die door de geënquêteerde ziekenhuizen worden genoemd (deeltijdwerk en een gebrek aan opleidingsplaatsen) zijn aspecten van personeelsbeleid waarvoor werkgevers zelf primair verantwoordelijk zijn. Voor het salaris geldt dat er geen salarisachterstand is voor de zorgsector ten opzichte van de rest van Nederlandse economie, zeker sinds de invoering van FWG 3.0. Bij de maatregelen uit het Hoofdlijnenakkoord gaat het om een matiging ten opzichte van de eerdere ramingen van het Centraal Plan Bureau. Dit mede met het oog op loonmatiging in de markt. Er zijn inmiddels duidelijke signalen dat er zich een matiging in de markt voordoet. Het Centraal Plan Bureau heeft de ramingen voor de marktsector ook fors verlaagd. De salarisachterstand zoals beschreven in het artikel is er een tussen de geënquêteerde ziekenhuizen en de detacheringbureaus. Het is mij niet bekend dat er een enorme vlucht van ziekenhuispersoneel naar detacheringbureaus plaatsvindt. Aangezien het iedereen vrij staat om van baan te verwisselen en een detacheringbureau een regulier bedrijf is, ben ik niet van plan hier iets aan te doen. </antwoord>
      <antwoord nummer="5">Bij operatiekamerpersoneel gaat het om specifieke knelpuntenfuncties, waarvoor de ziekenhuizen intern opleiden. De planning van dit soort interne opleidingen ligt niet in handen van VWS, maar in handen van de instellingen zelf. Een normaal bedrijf stemt de planning van opleidingen af op toekomstige ontwikkelingen. Ik zie geen enkele reden waarom een ziekenhuis dat zelf ook niet zou kunnen. Overigens zijn de toekomstige ontwikkelingen in de zorgsector uitvoerig beschreven in bijvoorbeeld de Zorgnota’s en de Arbeidsmarktrapportages van de Zorg- en Welzijnssector. Ook verschijnt jaarlijks het prognosemodel Regiomarge dat in opdracht van werkgevers, werknemers en VWS geprognosticeerde tekorten in beeld brengt op basis van groeiramingen van de zorg. Instellingen dienen zelf, net zoals andere bedrijven dat doen, deze toekomstige ontwikkelingen mee te nemen in de planning van interne opleidingen. </antwoord>
      <antwoord nummer="6">Zoals in vraag 2 beantwoord zijn er veel verbeteringen op de arbeidsmarkt van de zorg te constateren. De in het artikel geschetste knelpunten zijn aspecten van personeelsplanning waarvoor werkgevers primair verantwoordelijk zijn. </antwoord>
      <antwoord nummer="7" voetnoot="1">De NVZ Vereniging van ziekenhuizen heeft in haar jaarverslag over 2002 gesteld dat de wachtlijsten weer op zouden kunnen lopen als gevolg van afschaffen van de beleidsregel wachtlijsten voor ziekenhuizen. Deze beleidsregel maakte het mogelijk dat zorgverzekeraars en zorgaanbieders afspraken maakten over toeslag voor extra productie. Het afschaffen van deze beleidsregel heeft plaatsgevonden in samenhang met enkele andere financiële maatregelen die juist een productieverhogend effect nastreven. Het geïsoleerd presenteren van afschaffen van genoemde beleidsregel geeft dus een vertekend beeld. Tot slot verwijs ik naar de beantwoording van de vragen van het Kamerlid Arib <voetnoot nummer="1"/>hierover. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1821" documentjaargang="2002-2003">Aanhangsel Handelingen, nr. 1821, vergaderjaar 2002–2003.</noot>
      </noten>
   </antwoorden>
</kvr>
