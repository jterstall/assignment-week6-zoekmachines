<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister voor Vreemdelingenzaken en Integratie over posttraumatische stressstoornissen bij alleenstaande minderjarige vreemdelingen. (Ingezonden 19 oktober 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27168
</item>
         <item attribuut="Inhoud">Vragen naar aanleiding van het proefschrift van Tammy Bean, waaruit blijkt dat meer dan de helft van de alleenstaande minderjarige vreemdelingen (AMV's) in Nederland lijdt aan posttraumatische stressklachten.</item>
         <item attribuut="Rubriek">Gezondheidszorg (Geestelijke gezondheidszorg) Staats- en bestuursrecht (Vreemdelingenrecht) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Geestelijke gezondheidszorg Jeugdigen Vluchtelingen Vreemdelingen</item>
         <item attribuut="Vindplaats">Kamervragen met antwoord 2006-2007, nr. 682, Tweede Kamer</item>
         <item attribuut="Vraagnr_bij_indiening">2060701720</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2007-01-30</item>
         <item attribuut="Datum_indiening">2006-10-19</item>
         <item attribuut="Document-id">KVR27168</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1465" allpagenumbers="1465 1466" vetnummer="2060701720" code="0607tkkvr682" lopendefooter="Tweede Kamer, vergaderjaar 2006–2007, Aanhangsel" filenaam="KVR27168" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="682" onderwerp="" indiendatum="2006-10-19">
         <vrager partij="GroenLinks" oorsprong="parlement">Azough</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="30 januari 2007), zie ook Aanhangsel Handelingen nr. 328, vergaderjaar 2006–2007">
         <antwoorder functie="minister" ministerie="Integratie, Jeugdbescherming, Preventie en Reclassering">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het proefschrift <voetnoot nummer="1"/>van Tammy Bean waaruit blijkt dat meer dan de helft van de alleenstaande minderjarige vreemdelingen (AMV’s) die in Nederland verblijft, lijdt aan posttraumatische stressklachten? </vraag>
      <vraag nummer="2">Klopt de bevinding van Tammy Bean, dat de zorg voor AMV’s met psychische problemen niet toereikend is? Klopt het, dat het ontbreken van laagdrempelige zorg, die jongeren zélf weten te vinden, blijvende neurologische schade in de hand kan werken? </vraag>
      <vraag nummer="3" voetnoot="2">Kunt u aangeven op welke wijze u de door de Inspectie Jeugdzorg <voetnoot nummer="2"/>gesignaleerde problemen rondom AMV’s op dit moment aanpakt? </vraag>
      <vraag nummer="4">Wat vindt u van de aanbeveling dat het zeer gewenst is dat een AMV een veilige, stabiele leefomgeving heeft, waarin een volwassene voor hen zorgt en waarbij kans is op het afronden van een opleiding, om greep te krijgen op hun toekomst? </vraag>
      <vraag nummer="5">Bent u bereid op korte termijn maatregelen te treffen die ervoor zorgen dat posttraumatische stressklachten en andere psychische klachten snel onderkend en behandeld worden, dat deze jongeren zo veel mogelijk in gezinssituaties opgroeien en dat jongeren de kans krijgen een opleiding af te ronden? Zo neen, waarom niet? </vraag>
      <noten afkomstig="vraag">
         <noot nummer="1">Tammy Bean, Assessing the psychological distress and mental healthcare needs of unaccompanied refugee minors in the Netherlands, Universiteit Leiden</noot>
         <noot nummer="2">Inspectie Jeugdzorg, Doelgerichte ontwikkeling AMA’s, 2006, pag. 6</noot>
      </noten>
   </vragen>
   <antwoorden aantal="5">
      <antwoord nummer="1">Het proefschrift is mij bekend. In tegenstelling tot hetgeen wordt geconcludeerd in de vraag wordt in het proefschrift, waarin overigens de nodige methodologische voorbehouden en kanttekeningen zijn gemaakt, gesteld dat 57% van de amv’s uit een steekproef voldoet aan de criteria voor een mogelijke diagnose van een posttraumatische stressstoornis. Het is derhalve onjuist om te beweren dat meer dan de helft van de in Nederland verblijvende amv’s lijdt aan posttraumatische stressklachten. Over de steekproef kan nog het volgende worden gezegd. Zij is genomen uit een eenzijdige populatie amv’s voornamelijk van nationaliteiten die in de praktijk van het amv-beleid nagenoeg allen worden afgewezen, bijvoorbeeld vanwege het bestaan van adequate opvang. Het gaat hierbij om jongeren afkomstig uit voornamelijk Angola, China, Sierra Leone en Guinee. De mogelijke invloed van een negatieve beslissing op de vreemdeling wordt niet betrokken bij de analyse van de resultaten van de steekproef. Voorts vormen de door de onderzoekster verder niet onderbouwde vooronderstellingen in het proefschrift helaas mede de basis voor de conclusies; de vooronderstelling dat de rechten van amv’s hier te lande worden geschonden, de vooronderstelling dat het Nederlandse beleid, vastgesteld door de Tweede Kamer, in strijd zou zijn met het Internationaal Verdrag van de Rechten van het Kind en bepaalde procedures niet in lijn zouden zijn met (overigens verouderde) UNHCR richtsnoeren. Deze vooronderstellingen deel ik niet. </antwoord>
      <antwoord nummer="2">Alleenstaande minderjarige vreemdelingen hebben toegang tot alle reguliere vormen van psychische zorg. De voor hen afgesloten verzekering voorziet hen van hetzelfde pakket dat beschikbaar is voor ingezetenen op basis van de verplichte verzekering en de AWBZ-verstrekkingen. De zorg voor amv’s met psychische problemen acht ik hiermee toereikend. </antwoord>
      <antwoord nummer="3">Voor een overzicht van de wijze waarop ik uitvoering geef aan de aanpak van de door de Inspectie Jeugdzorg gesignaleerde problemen verwijs ik naar mijn brief aan uw Kamer van 25 april jl. In aanvulling op deze brief kan ik melden dat: • De PI (pedologisch instituut)-methodiek is geïmplementeerd door het COA, dat inmiddels volledig werkt volgens deze methodiek; • De in voornoemde brief aangekondigde evaluatie van de PI-methodiek bijna is afgerond. De PI-methodiek bestaat uit vier fasen. Het COA heeft drie van deze vier fasen geëvalueerd. Verbeteringen, die uit deze verschillende evaluaties naar voren kwamen, zijn direct geïmplementeerd. De evaluatie van de vierde fase is vrijwel afgerond. Nadat de vier fases separaat zijn geëvalueerd, zal het COA in het vroege voorjaar van 2007 de methodiek als geheel nog een keer op consistentie evalueren. Het totaalresultaat zal aan de Inspectie ter hand worden gesteld. </antwoord>
      <antwoord nummer="4">Evenals de Inspectie vind ik het van belang om amv’s een veilige en stabiele leefomgeving te bieden, waarin hun een goede pedagogische begeleiding door volwassenen wordt geboden en waarin zij een voor hen geschikte opleiding kunnen volgen. Het belang van continuïteit en stabiliteit in de leefomgeving van een amv is dan ook een belangrijk doel van het nieuwe opvangmodel voor amv’s dat met ingang van 1 januari 2007 van start gaat. Uitgangspunt van het opvangmodel is dat de jongeren zoveel mogelijk op één plaats gehuisvest blijven en dat een verandering in de stand van zaken van hun procedure niet tot verplaatsing hoeft te leiden. Op deze wijze kunnen zij gedurende hun verblijf in Nederland zoveel mogelijk gebruik blijven maken van dezelfde voorzieningen, zoals scholen, artsen en psychische zorg. Ook zijn inmiddels door het COA medewerkers benoemd wier functie specifiek is gericht op de opvang en begeleiding van amv’s. Deze medewerkers worden daarvoor getraind en hebben er bewust voor gekozen om met deze groep jongeren te werken. Op deze wijze is de continuïteit in de begeleiding zoveel mogelijk geborgd. In de kinderwoongroepen en COA-locaties is 24-uurs begeleiding aanwezig. Kinderen in de leeftijd tot en met 12 jaar worden opgevangen in een pleeggezin. Kinderen van 13 en 14 jaar worden kleinschalig opgevangen in kinderwoongroepen. Jongeren van 15 jaar of ouder worden in de meeste gevallen opgevangen in een COA-locatie met maximaal 100 plekken. Ook hier is er sprake van intensieve begeleiding en extra veiligheidsmaatregelen. Deze opvang bestaat uit kleine leefunits van maximaal vijf tot zes amv’s. Het onderwijs aan amv’s is erop gericht maatwerk te leveren en om zoveel mogelijk recht te doen aan het toekomstperspectief van de jongere. Dit maatwerk vindt plaats in overleg met de jongere. Er kunnen echter situaties zijn, waarin er sprake is van terugkeer voordat de opleiding is afgerond. Daarbij staat het belang van het kind voorop. Dat belang houdt in dat, indien mogelijk, de band met de eigen familie en cultuur door de terugkeer zo snel mogelijk wordt hersteld. Indien de jongere niet kan terugkeren zal hij tot zijn achttiende jaar een voor hem geschikte opleiding kunnen afronden. </antwoord>
      <antwoord nummer="5">Ik zie geen aanleiding maatregelen te treffen. Minderjarige vreemdelingen in de opvang hebben een ziektekostenverzekering en dus toegang tot medische voorzieningen. Indien er psychische problemen zijn, kan de vreemdeling een beroep doen op de huisarts, die bij indicaties van psychotraumatische (stress)klachten kan verwijzen naar psychologische en/of psychiatrische zorg. De suggestie dat psychotraumatische stressklachten niet tijdig (kunnen) worden onderkend bevreemdt mij dan ook, omdat de minderjarige vreemdeling in de opvang volledige toegang heeft tot de Nederlandse gezondheidszorg. In mijn antwoord bij vraag 4 ben ik reeds ingegaan op de afronding van een opleiding. </antwoord>
      <noten afkomstig="antwoord"/>
   </antwoorden>
</kvr>
