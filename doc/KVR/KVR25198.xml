<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Miltenburg (VVD) aan de minister van Volksgezondheid, Welzijn en Sport over de medische behandeling van minderjarige of wilsonbekwame patiënten. (Ingezonden 7 maart 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25198
</item>
         <item attribuut="Inhoud">Vragen naar aanleiding van de documentaire 'De dokter is God' (Zembla, 2 maart 2006) over de problematiek rond de behandeling van een zwaar gehandicapt jongetje, en de rechten en plichten van patiënten of ouders van minderjarige of wilsonbekwame patiënten op grond van de Wet op de Geneeskundige Behandelingsovereenkomst (WGBO).</item>
         <item attribuut="Rubriek">Gezondheidszorg (Euthanasie) Gezondheidszorg (Medische ethiek) Gezondheidszorg (Patiënten) Gezondheidszorg (Zorginstellingen) Welzijn (Jeugdigen) Welzijn (Lichamelijk gehandicapten)</item>
         <item attribuut="Trefwoorden">Aangeboren afwijkingen Euthanasie Gehandicapten Jeugdgezondheidszorg Medezeggenschap Medische ethiek Patiënten Ziekenhuizen</item>
         <item attribuut="Vindplaats">Kamervragen met antwoord 2005-2006, nr. 1125, Tweede Kamer</item>
         <item attribuut="Vraagnr_bij_indiening">2050609190</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Miltenburg</persoon>
         </item>
         <item attribuut="Datum_reaktie">2006-03-21</item>
         <item attribuut="Datum_indiening">2006-03-07</item>
         <item attribuut="Document-id">KVR25198</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2389" allpagenumbers="2389 2390" vetnummer="2050609190" code="0506tkkvr1125" lopendefooter="Tweede Kamer, vergaderjaar 2005–2006, Aanhangsel" filenaam="KVR25198" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1125" onderwerp="" indiendatum="2006-03-7">
         <vrager partij="VVD" oorsprong="parlement">Van Miltenburg</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-03-21">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Heeft u de documentaire «De dokter is God» gezien? </vraag>
      <vraag nummer="2">Is de Inspectie voor de Gezondheidszorg bekend met de problematiek rondom de behandeling van het zwaar gehandicapte jongetje J.S.? Zo ja, heeft de inspectie een onderzoek ingesteld? Zo ja, welk? Zo neen, waarom niet? </vraag>
      <vraag nummer="3">Is het waar dat patiënten of ouders van minderjarige of wilsonbekwame patiënten op grond van de Wet op de Geneeskundige Behandelingsovereenkomst (WGBO) het recht hebben behandeling te weigeren? </vraag>
      <vraag nummer="4">Kunnen artsen zonder toestemming van de ouders een minderjarige wilsonbekwame patiënt behandelen? Zijn artsen strafbaar als ze een patiënt zonder toestemming behandelen? </vraag>
      <vraag nummer="5">In hoeverre zijn artsen verplicht om patiënten op de hoogte te brengen van hun rechten en plichten op grond van de WGBO? Zijn artsen strafbaar op grond van de WGBO als ze patiënten niet informeren over hun rechten en plichten? </vraag>
      <vraag nummer="6">Wie controleert of artsen, als zij een behandelingsovereenkomst zijn aangegaan met een patiënt, goede voorlichting geven over de wederzijdse rechten en plichten op grond van de WGBO? </vraag>
      <vraag nummer="7">Kunt u ervoor zorgen dat de Inspectie voor de Gezondheidszorg alsnog een onderzoek gaat instellen? Zo ja, op welke termijn? Zo neen, waarom niet? </vraag>
      <vraag nummer="8">Kunt u de Kamer op de hoogte stellen van de uitkomst van het onderzoek? </vraag>
      <noten afkomstig="vraag">
         <noot nummer="1" datum="2006-03-2" bron="Zembla">Zembla, 2 maart 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De inspectie is via de media op de hoogte gekomen van de behandeling van dit jongetje. Het gaat om een jongetje met een verlamming vanaf de nek. Het behandelteam van het VUMC wilde de behandeling staken. De ouders wilden dit niet. De inspectie heeft, na de berichtgeving in de pers, onder andere met leden van het behandelteam gesproken over de behandeling van dit jongetje. De inspectie is ervan overtuigd dat de artsen medisch-inhoudelijk volgens de richtlijnen van de beroepsgroep naar beste kunnen hebben gehandeld. </antwoord>
      <antwoord nummer="3">Voor iedere medische behandeling dient de patiënt, en bij een minderjarige of wilsonbekwame patiënt diens ouder of vertegenwoordiger, toestemming te geven. Dit recht houdt ook in dat de patiënt of zijn vertegenwoordiger zijn toestemming kan weigeren (zie de desbetreffende bepalingen van de WGBO die opgenomen zijn in het Burgerlijk Wetboek, BW art. 7:450, 465 en 466). </antwoord>
      <antwoord nummer="4">In het algemeen dient de arts de wens van de patiënt, cq. van diens vertegenwoordiger, te respecteren, tenzij zoals de wet zegt: «die nakoming niet verenigbaar is met de zorg van een goed hulpverlener». Wanneer de arts van mening is dat het volgen van de wens van de ouders niet in het belang is van het kind, dan mag hij die wens niet volgen. In een dergelijke situatie wordt van de betrokken arts een zeer zorgvuldige afweging verlangd. Deze afweging wordt in dit soort gevallen altijd gemaakt na bespreking binnen het behandelteam en niet door een individuele arts. Wat het tweede deel van de vraag betreft, of een arts strafbaar is als deze een patiënt zonder toestemming behandelt, hangt het antwoord af van de situatie. Indien de arts een behandeling inzet tegen de duidelijke wil van de patiënt en zonder dat daarvoor een medische noodzaak is, kan er sprake zijn van strafbaar handelen. </antwoord>
      <antwoord nummer="5">De WGBO verplicht de arts om de patiënt duidelijk en zonodig schriftelijk te informeren over het voorgenomen onderzoek en de voorgestelde behandeling en de gezondheidstoestand van de patiënt. De arts moet daarbij ook aandacht besteden aan de mogelijke (positieve of negatieve) uitkomsten en risico’s van onderzoek en behandeling voor de patiënt. Zonodig dient hij de patiënt ook te wijzen op de mogelijkheid een behandeling te weigeren. Zoals bekend maakt de WGBO deel uit van het burgerlijk recht. De behandelingsovereenkomst is een bijzondere overeenkomst tussen een hulpverlener en een patiënt. Wanneer de hulpverlener zijn verplichtingen uit deze overeenkomst niet nakomt kan de patiënt een vordering instellen bij de burgerlijke rechter, niet bij de strafrechter. Een gemakkelijker weg die voor de patiënt open staat is een klacht indienen bij de klachtencommissie van de betrokken instelling. </antwoord>
      <antwoord nummer="6">Zoals al aangegeven bij het antwoord op vraag 5 betreft de geneeskundige behandelingsovereenkomst een tweezijdige overeenkomst tussen twee personen. De verantwoordelijkheid voor en de controle op een juiste uitvoering van deze overeenkomst ligt in eerste instantie bij die personen zelf. Wel houdt de inspectie voor de gezondheidszorg toezicht op het leveren van verantwoorde zorg. Ofschoon formeel de inspectie geen toezicht houdt op de naleving van deze wet betrekt de inspectie de kwalitatieve aspecten van de WGBO in het toezicht. </antwoord>
      <antwoord nummer="7 en 8">In het geval van het jongetje J.S. heeft de inspectie een onderzoek ingesteld; zie het antwoord op vraag 2. Van de tweede casus, die speelde in het VUMC, heeft de inspectie geen melding ontvangen. De informatie die via de TV-uitzending van Zembla is verkregen geeft geen aanleiding tot nader onderzoek. De derde casus, van het Sophia Kinderziekenhuis, was reeds bekend bij de inspectie. Algemeen aanvaard is in Nederland is dat patiënten met een dergelijke aandoening niet beademd worden. Uiteindelijk hebben de betrokken artsen besloten een uitzondering te maken en beademing in Nederland toe te staan. Daarop is door de ouders besloten naar Nederland terug te keren. Deze gang van zaken geeft de inspectie geen aanleiding tot nader onderzoek. </antwoord>
      <noten afkomstig="antwoord"/>
   </antwoorden>
</kvr>
