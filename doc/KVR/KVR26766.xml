<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volkshuisvesting, Ruimtelijke Ordening en Milieubeheer over onveilige speeltuinen. (Ingezonden 20 oktober 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26766
</item>
         <item attribuut="Inhoud">Vragen naar aanleiding van de publicatie van het ANWB-onderzoek naar de veiligheid van speeltuinen 'Gevaarlijk spel'. Hieruit zou blijken dat bijna de helft van de speeltuinen onveilig is. Gevraagd wordt onder andere naar de rol van de gemeenten bij het toezicht hierop. Ook verzoekt vragenstelster om de VROM-Inspectie onderzoek te laten doen naar de manier waarop gemeenten de veiligheid van speeltuinen op het vereiste niveau kunnen brengen.</item>
         <item attribuut="Rubriek">Consument (Voedings- en productveiligheid) Criminaliteit en openbare orde (Veiligheid) Vrijetijdsbesteding (Recreatie) Welzijn (Jeugdigen)</item>
         <item attribuut="Trefwoorden">Gevaarlijke werktuigen Jeugdigen Openbare orde en veiligheid Recreatie</item>
         <item attribuut="Vindplaats">Kamervragen met antwoord 2006-2007, nr. 329, Tweede Kamer</item>
         <item attribuut="Vraagnr_bij_indiening">2060701760</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2006-11-13</item>
         <item attribuut="Datum_indiening">2006-10-20</item>
         <item attribuut="Document-id">KVR26766</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="703" allpagenumbers="703 704" vetnummer="2060701760" code="0607tkkvr329" lopendefooter="Tweede Kamer, vergaderjaar 2006–2007, Aanhangsel" filenaam="KVR26766" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="329" onderwerp="" indiendatum="2006-10-20">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-11-13">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennis genomen van het ANWB-onderzoek naar de veiligheid van speeltuinen? Wat is hierover uw oordeel? <voetnoot nummer="1"/>
      </vraag>
      <vraag nummer="2">Deelt u de mening dat het onacceptabel is dat bijna de helft van alle onderzochte speeltuinen onveilig is? </vraag>
      <vraag nummer="3">Deelt u de mening dat het aantal van twintig gewonde kinderen dat per dag in een ziekenhuis terecht komt, als gevolg van slechte speeltoestellen, te hoog is? </vraag>
      <vraag nummer="4">Kunt u verklaren hoe het komt dat de huidige voorschriften voor de speeltoestellen en de inrichting van speeltuinen niet kunnen voorkómen dat er per dag twintig kinderen gewond raken? </vraag>
      <vraag nummer="5">Wat is uw oordeel over het toezicht door gemeenten op de speeltuinen en speeltoestellen? </vraag>
      <vraag nummer="6">Bent u bereid gemeenten te wijzen op de noodzaak van aanvullende veiligheidsmaatregelen en goed onderhoud voor speelvoorzieningen? </vraag>
      <vraag nummer="7">Bent u tot slot bereid om de Volkshuisvesting, Ruimtelijke Ordening en Milieubeheer-Inspectie op korte termijn onderzoek te laten verrichten naar de manier waarop gemeenten de veiligheid van speeltuinen op het vereiste niveau brengen? </vraag>
      <noten afkomstig="vraag">
         <noot nummer="1" titel="Gevaarlijk spel">Kampioen, november 2006, Test: speeltuinen, «Gevaarlijk spel»</noot>
      </noten>
   </vragen>
   <antwoorden aantal="7">
      <antwoord nummer="1">Ja. De veiligheid van speeltoestellen is sinds 1997 geregeld in het Warenwetbesluit attractie- en speeltoestellen (WAS). De Voedsel en Waren Autoriteit (VWA) houdt toezicht op dit besluit. De VWA voert sinds het in werking treden van het besluit inspecties uit bij gemeenten naar de veiligheid van speeltoestellen. De controles van de VWA zijn gebaseerd op de wettelijke eisen en de aangewezen normen en gericht op het beoordelen van de risico’s van speeltoestellen. Uit een eerste analyse van het ANWB-onderzoek door de VWA komt naar voren dat de ANWB bij het beoordelen van de veiligheid van de speeltuinen waarschijnlijk op een andere manier tewerk is gegaan dan de controleurs van de VWA. </antwoord>
      <antwoord nummer="2">Zoals ik reeds heb aangegeven, baseer ik het oordeel over de veiligheid van speeltoestellen en speeltuinen op de inspectiemethoden en -gegevens van de VWA. De inspectiegegevens van de VWA laten gelukkig een minder negatief beeld zien. Zo zijn er in 2005 bij 23% van de gemeentelijke speeltuinen tekortkomingen door de VWA geconstateerd en hebben beheerders maatregelen moeten nemen om deze tekortkomingen op te heffen. Bovendien is er een stijgende lijn in de naleving van het WAS door gemeenten te constateren. Het toezicht vanuit de VWA is gericht op een verdere verbetering van het gemeentelijk beheer en de veiligheid van speeltuinen. </antwoord>
      <antwoord nummer="3">Spelen is voor de ontwikkeling van kinderen van groot belang. Speeltoestellen dragen daaraan bij. Het WAS is opgesteld om het risico op letsel door een speeltoestel zoveel mogelijk te beperken. Het risico op letsel bij het spelen op speeltoestellen is echter nooit geheel uit te sluiten, aangezien het gedrag van kinderen een moeilijk beheersbare factor is en kinderen risico’s niet goed in kunnen schatten. Anders gezegd; ook veilige speeltoestellen die in hun ontwerp en constructie zoveel mogelijk rekening houden met het speelgedrag van kinderen zonder dat de speelwaarde verloren gaat, kunnen aldus tot letsels leiden. Daarom onderschrijf ik het belang van de adviezen die de ANWB aan ouders en verzorgers van spelende kinderen geeft voor het toezicht op het spelen van de kinderen. </antwoord>
      <antwoord nummer="4">Ik verwijs daarvoor naar mijn antwoord op vraag 3. Daarnaast merk ik op dat het aantal ongevallen waarbij speeltoestellen betrokken zijn sinds het in werking treden van het WAS gedaald is, dit terwijl het aantal speeltoestellen en het gebruik daarvan is toegenomen. De Stichting Consument en Veiligheid houdt dergelijke ongevalcijfers bij. Volgend jaar is het WAS tien jaar in werking en zullen de ongevalcijfers opnieuw worden geëvalueerd. </antwoord>
      <antwoord nummer="5">Over de periode 2000–2005 hebben de VWA controleurs zo’n 7.300 van de ± 45.000 gemeentelijke speelplaatsen geïnspecteerd. Gemiddeld over deze periode heeft de VWA bij ruim tweederde van de geïnspecteerde speeltuinen geen tekortkomingen aangetroffen. Daar waar tekortkomingen werden aangetroffen, heeft de VWA maatregelen genomen en hebben gemeenten verbeteringen aan moeten brengen. Een deel van de tekortkomingen betrof technische mankementen, een ander deel betrof meer administratieve tekortkomingen als het ontbreken of niet goed ingevuld hebben van het verplichte logboek. Zowel uit de evaluatie van het WAS in 2002 als uit de genoemde inspectieresultaten van de VWA concludeer ik dat het toezicht op de veiligheid van speeltuinen door gemeenten is verbeterd. De invoering van het WAS en het toezicht van de VWA op de naleving van het WAS hebben hieraan bijgedragen. De VWA richt zich in het toezicht op een verdere verbetering van het gemeentelijk beheer en de veiligheid van speeltuinen. </antwoord>
      <antwoord nummer="6">Uiteraard continueert de VWA het toezicht op de veiligheid van (gemeentelijke) speeltuinen. Daarnaast nemen zowel de VWA als de Stichting Consument en Veiligheid initiatieven op het gebied van voorlichting en advisering om gemeenten te helpen bij het veilig en verantwoord beheren van speeltuinen conform de eisen van het WAS. Ik ondersteun die initiatieven en zie naar aanleiding van het onderzoek van de ANWB geen noodzaak om gemeenten te wijzen op de noodzaak van aanvullende maatregelen. De VWA zal deze maand een rapportage publiceren over de resultaten van de inspecties die gedurende de periode 2000 tot en met 2005 zijn uitgevoerd naar de veiligheid van speeltoestellen en speeltuinen in de Nederlandse gemeenten. Zonodig treedt de VWA naar aanleiding daarvan in overleg met de Vereniging Nederlandse Gemeenten. </antwoord>
      <antwoord nummer="7">Zoals ik bij de beantwoording van vraag 1 heb aangegeven, is de VWA en niet de VROM-Inspectie belast met het toezicht op de veiligheid van attractie- en speeltoestellen op grond van het WAS. Zoals ik bij de beantwoording van vraag 6 reeds heb aangegeven, zal de VWA deze maand een rapportage publiceren over de resultaten van inspecties naar de veiligheid van speeltoestellen en speeltuinen in Nederlandse gemeenten. </antwoord>
      <noten afkomstig="antwoord"/>
   </antwoorden>
</kvr>
