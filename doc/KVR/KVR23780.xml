<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming (VVD) aan de staatssecretaris van Financiën over de import van LCD-schermen. (Ingezonden 1 juni 2005); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23780
</item>
         <item attribuut="Inhoud">Vragen over navorderingen voor bedrijven die in de jaren 2002-2004 LCD- en plasmaschermen hebben ingevoerd.</item>
         <item attribuut="Rubriek">Belastingen (Invoerrechten) Communicatie, media en informatievoorziening (Hard- en software) Handel en economie (Import)</item>
         <item attribuut="Trefwoorden">Import Invoerrechten Randapparatuur</item>
         <item attribuut="Vindplaats">Kamervragen met antwoord 2004-2005, nr. 2337, Tweede Kamer</item>
         <item attribuut="Vraagnr_bij_indiening">2040515630</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2005-09-08</item>
         <item attribuut="Datum_indiening">2005-06-01</item>
         <item attribuut="Document-id">KVR23780</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4693" allpagenumbers="4693 4694 4695" vetnummer="2040515630" code="0405tkkvr2337" lopendefooter="Tweede Kamer, vergaderjaar 2004–2005, Aanhangsel" filenaam="KVR23780" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2337" onderwerp="" indiendatum="2005-06-1">
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2005-09-8">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Kent u de onderzoeken die de Douane gedurende de afgelopen maanden heeft verricht en op dit moment nog steeds verricht betreffende de in de jaren 2002–2004 ingevoerde LCD- en plasmamonitoren? Is het u bekend dat de onderzoeken zich met name richten op de voor bedoelde monitoren aangegeven goederencode en het daaraan gekoppelde invoerrechtpercentage? </vraag>
      <vraag nummer="2">Acht u het gerechtvaardigd dat aangevers of importeurs navorderingsaanslagen hebben ontvangen in verband met vóór november 2004 ingevoerde LCD-monitoren? Zo neen, kunt u aangeven op welke wijze de Douane zal bewerkstelligen dat geen extra invoerrechten moeten worden afgedragen? Zo ja, acht u het aannemelijk dat de navorderingen gedurende een juridische procedure die eventueel volgt in stand blijven? Bent u voornemens de getroffen bedrijven op enigerlei wijze te compenseren? </vraag>
      <vraag nummer="3">Kunt u bevestigen dat de Douane op grond van bedoelde onderzoeken reeds is overgegaan tot de navordering van invoerrechten? Zo ja, kunt u aangeven voor welk bedrag inmiddels navorderingsaanslagen zijn opgelegd? </vraag>
      <vraag nummer="4">Zijn er aanwijzingen dat er nog meer navorderingen zullen volgen? Zo ja, kunt u aangeven voor welk bedrag de Douane mogelijk nog navorderingsaanslagen zal opleggen? </vraag>
      <vraag nummer="5" voetnoot="1">Kunt u aangeven op welke gronden de Douane van mening is dat tot navordering moet worden overgegaan? Spelen de in november 2004 door het ministerie van Financiën gepubliceerde indelingscriteria <voetnoot nummer="1"/>een rol bij de bepaling van de volgens de Douane juiste indeling? Maakt de Douane gebruik van een EEG-verordening of een ander indelingsbesluit van de Europese Commissie om met terugwerkende kracht de juiste indeling te bepalen? </vraag>
      <vraag nummer="6">Kunt u bevestigen dat de in november 2004 gepubliceerde indelingscriteria, bedoeld waren om een «level playing field» te creëren voor wat betreft de toekomstige importen van LCD-monitoren via Nederland? Deelt u de mening dat dit gedaan is om te verzekeren dat Nederland de invoer van LCD-monitoren niet zwaarder zou belasten dan andere EU-lidstaten? </vraag>
      <vraag nummer="7">Is het waar dat op grond van de indelingscriteria een LCD-monitor met een afmeting groter dan 20 inch sowieso niet als computermonitor kan worden gekwalificeerd? Is het waar dat een monitor met een afmeting van 22 inch op grond van deze criteria dus niet als computermonitor onder GN-post 84.71 kan worden ingedeeld? Is het waar dat derhalve een indeling onder GN-post 85.28 volgt en dat voor deze monitor een invoerrecht van 14% geldt? </vraag>
      <vraag nummer="8">Kan een aangever of importeur in 2002 of 2003 hebben geweten dat de betreffende LCD-monitor alleen vanwege de afmeting van 22 inch niet onder GN-post 84.71 ingedeeld kon worden, zodat een invoerrecht van 14% van toepassing was? Wist de Douane in 2002 of 2003 dat een 22 inch monitor nooit als computermonitor kon worden aangemerkt? Zo ja, waar blijkt dat uit? </vraag>
      <vraag nummer="9">Is het u bekend of de Europese Commissie de Nederlandse Douane expliciet of impliciet heeft geïnstrueerd de in vraag 1 bedoelde onderzoeken te verrichten en tot navordering over te gaan? Bent u bekend met soortgelijke onderzoeken in andere EU-lidstaten? Weet u of in andere EU-lidstaten soortgelijke navorderingsaanslagen zijn of worden opgelegd? </vraag>
      <vraag nummer="10">Hoe beoordeelt u de gang van zaken in het licht van uw doelstelling de positie van Nederland als vestigingsland doorlopend te verbeteren? Deelt u de mening dat deze onderzoeken en navorderingen schadelijk zijn voor de concurrentiepositie van Nederland? </vraag>
      <noten afkomstig="vraag">
         <noot nummer="1">WT2004-11-29</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Alvorens op uw vraag in te gaan, merk ik op dat door de recente technologische ontwikkelingen het gemeenschappelijk douanetarief geen gelijke tred kan houden met nieuwe producten als LCD-monitoren in al zijn variaties. Hierdoor neemt de kans toe dat in de EU uiteenlopende beslissingen worden genomen over tariefindelingen. Tegen die achtergrond heb ik ook mijn besluit van november 2004 genomen. Daarin heb ik duidelijkheid verschaft welke monitoren onder de tariefpost met het 0% douanerecht kunnen worden ingedeeld. In een brief van 8 juli jl. heb ik de Europese Commissie op het risico gewezen van uiteenlopende tariefindelingen, omdat er steeds meer technische apparatuur op de markt komt waarbij functies worden gecombineerd, die voorheen alleen in aparte apparaten voorhanden was. Ik ondersteun de Commissie in haar streven om snel duidelijkheid te verschaffen over de indeling van dergelijke nieuwe apparaten. Dit met het oog op een Europees level playing field. Douanetechnisch gezien worden LCD-monitoren omschreven als videomonitoren, dat wil zeggen monitoren bedoeld om beelden afkomstig van diverse bronnen zichtbaar te maken. Al naar gelang de monitor is toegerust met bepaalde aansluitpunten danwel andere extra’s, kan bepaald worden voor welk gebruik de monitor bestemd is. Volgens de rechtspraak van het Hof van Justitie kan de indeling niet worden gebaseerd op het feitelijk gebruik. Aan de hand van de objectieve kenmerken en eigenschappen wordt bepaald onder welke tariefpost de monitor moet worden ingedeeld. Uit mijn antwoord op vraag 7 blijkt dat recent de Douanekamer van het Gerechtshof te Amsterdam de indeling wel heeft gebaseerd op het feitelijk gebruik van de betreffende monitor. Als de monitor alleen een VGA-aansluiting heeft, wordt deze ingedeeld onder de post computerapparatuur omdat de monitor dan hoofdzakelijk of uitsluitend bestemd is om te worden gebruikt als computeronderdeel. Zijn er ook andere aansluitingen op de monitor waarmee DVD’s, camcorders, spelletjescomputers etc. aangesloten kunnen worden dan is er geen sprake meer van hoofdzakelijk of uitsluitend bestemd om te worden gebruikt als uitvoereenheid van een computer. Objectief gezien is er dan de mogelijkheid om de monitor voor andere doeleinden te gebruiken. In mijn besluit van november 2004 heb ik goedgekeurd dat monitoren die aan bepaalde criteria voldoen onder de tariefpost van uitvoereenheden voor computerapparatuur mogen worden ingevoerd. Met die criteria heb ik inhoud gegeven aan het begrip uitsluitend of hoofdzakelijk bestemd voor een computer. De navorderingsaanslagen hebben betrekking op andere apparaten dan de LCD-monitoren omschreven in mijn besluit van november 2004, medegedeeld op de website van het Ministerie van Financiën. Ik acht die navorderingen dan ook gerechtvaardigd. Het gaat hier niet om «extra» invoerrechten, maar om de wettelijk verschuldigde rechten die voortvloeien uit de juiste indeling van de monitoren. Het is aannemelijk dat, gezien de Europese regelgeving en de rechtspraak van het Hof van Justitie, de navorderingen in een juridische procedure in stand blijven. Uit het voorgaande blijkt dat het hier om een situatie gaat waarin compensatie niet in beeld is. </antwoord>
      <antwoord nummer="3">Medio 2004 had de douane een landelijk draaiboek klaar liggen voor het uitvoeren van controles in de administratie van importeurs c.q. aangevers van monitoren. De uitvoering van deze controles is in het najaar van 2004 opgeschort totdat ik bij mijn beleidsbesluit van 22 november 2004 duidelijkheid verschafte over de indeling van een bepaald type LCD-monitor in het nultarief. Begin 2005 is de douane overgegaan tot het uitvoeren van het landelijke draaiboek en heeft geen navordering opgelegd voor de monitoren die onder voornoemd beleidsbesluit vielen. Als resultaat van de uitgevoerde controles zijn door de Belastingdienst/Douane uitnodigingen tot betaling gestuurd aan de gecontroleerde bedrijven. Op dit moment is voor € 1,1 miljoen aan navorderingen opgelegd. </antwoord>
      <antwoord nummer="4">De douane heeft bij een aantal importeurs van LCD-monitoren administratieve controles na invoer verricht. Daarbij is gebleken dat het in deze branche regelmatig voorkomt dat LCD-monitoren met ingebouwde tv-tuner zijn aangegeven als onderdelen voor computers met een tarief van 0% en niet als televisieontvangsttoestellen met een tarief van 14% douanerecht. Naar aanleiding van de resultaten van deze controles heb ik op 8 juli 2005 een brief aan de Europese Commissie geschreven. Daarin heb ik vragen gesteld over de toepasselijke tariefpost, de tariefindeling in andere lidstaten en het laten instellen van nacontroles in andere lidstaten. Afhankelijk van het antwoord op deze brief zal over het vervolgtraject worden besloten. </antwoord>
      <antwoord nummer="5">Douanerechten moeten worden afgedragen als eigen middelen aan de EU. Wanneer achteraf blijkt dat niet het juiste bedrag aan rechten is geboekt dan moet de douane, volgens EU-regelgeving, alsnog navorderen. Hierbij spelen de criteria zoals geformuleerd in november 2004 een rol. Er zijn geen indelingsbesluiten van de Europese Commissie of EEG-verordeningen die met terugwerkende kracht van invloed zouden kunnen zijn op de navorderingen. Verder verwijs ik naar mijn antwoord op vraag 2. </antwoord>
      <antwoord nummer="6">Op beide vragen is het antwoord dat de indelingscriteria zijn gepubliceerd om een uniforme en correcte indeling te verzekeren van LCD-monitoren aan de hand van objectieve criteria. Het effect daarvan is dat een level playing field wordt bereikt. </antwoord>
      <antwoord nummer="7" voetnoot="1">Het Gemeenschappelijk douanetarief kent een tariefpost voor in- en uitvoereenheden van computers. Indien een LCD-scherm uitsluitend een aansluiting heeft voor een computer (een zogenaamde VGA-aansluiting) wordt deze, ongeacht de grootte van het scherm, ingedeeld als uitvoereenheid van een computer (post 84.71 met 0% douanerecht). Indien een LCD-scherm meerdere aansluitingen heeft, zodat het ook voor andere doeleinden gebruikt kan worden (DVD, camcorder, spelletjescomputer etc.) volgt in principe indeling onder videomonitoren (post 85.28 met 14% douanerecht), ook al is het een klein scherm. De Douanekamer van het Gerechtshof te Amsterdam heeft recentelijk in een uitspraak (05/391 DK) beslist dat bepaalde monitoren met diverse aansluitingen en een scherm van 23 inch wel ingedeeld moeten worden onder tariefpost 84.71. Dit soort monitoren valt niet onder mijn besluit van november 2004. Indien een dergelijke monitor nu zou worden ingevoerd, zou het ook niet vallen onder de schorsingsverordening van 16 maart 2005, nr. 493/2005. Indien de uitspraak van de Douanekamer wordt gevolgd en niet in cassatie wordt gegaan, kan de Europese Commissie Nederland het verwijt maken dat de discussie op nationaal niveau over de tariefindeling niet tot de hoogste instantie is gevoerd. Dat betekent dat de Europese Commissie Nederland als lidstaat van de EU aansprakelijk kan stellen voor het niet afdragen van de eigen middelen, het bedrag aan douanerechten dat verschuldigd is bij invoer in de EU. In andere lidstaten worden deze monitoren namelijk ingedeeld onder de tariefpost waarbij 14% douanerecht verschuldigd is. Gegeven het grote financiële belang – waarbij het gaat om tientallen tot honderden miljoenen euro’s <voetnoot nummer="1"/>– kan ik het risico niet lopen dat de Nederlandse Staat aansprakelijk wordt gesteld en ben ik genoodzaakt om in cassatie te gaan. </antwoord>
      <antwoord nummer="8" voetnoot="2">De afmeting van een monitor op zich is geen doorslaggevend indelingscriterium. Indien een monitor meerdere gebruiksmogelijkheden heeft voor het doorgeven van signalen van diverse bronnen (DVD, spelletjescomputer etc.) dan moet op grond van deze objectieve eigenschappen, de monitor ingedeeld worden als videomonitor. Dit was destijds zowel bij importeurs als bij de douane bekend. Dat dit bekend was bij importeurs kan mede worden afgeleid uit de reactie van adviseurs van het bedrijfsleven op de uitspraak van de Douanekamer van het Gerechtshof te Amsterdam <voetnoot nummer="2"/>. Een aantal importeurs heeft de goederen wel als videomonitor (tariefpost met het hoge douanerecht) aangegeven. De afmeting van de monitor is pas een rol gaan spelen bij mijn besluit van 22 november 2004 om een bepaald type monitor met een schermdiagonaal van 20 inch of minder in te delen als uitvoereenheid van een computer (0% douanerecht) en bij de Verordening van 16 maart 2005 tot schorsing van douanerechten bij een bepaald type monitor met een schermdiagonaal van 19 inch of minder. </antwoord>
      <antwoord nummer="9">Door de Europese Commissie zijn geen specifieke instructies gegeven aan de Nederlandse douane omtrent het instellen van onderzoeken of het opleggen van navorderingen. De Nederlandse douane heeft echter de plicht om controles uit te voeren. De methodiek daarvoor is weliswaar nationaal, maar regelmatig onderzoekt de Europese Commissie of de controles in de lidstaten van een voldoende niveau zijn. De Nederlandse douane stelt administratieve controles achteraf, dus na de invoer, in. Dit om het logistieke proces niet op te houden. In de controles worden de aangiften over een bepaalde periode gecontroleerd. Als onjuistheden worden geconstateerd zal tot navordering moeten worden overgegaan. </antwoord>
      <antwoord nummer="10">Zoals ook aangegeven bij het antwoord op vraag 1, zijn LCD-schermen een voorbeeld van technologische ontwikkelingen waarbij het gemeenschappelijk douanetarief geen gelijke tred kan houden. Daardoor wordt het risico gelopen van uiteenlopende tariefindelingen. Ik realiseer me dat dit de aantrekkelijkheid van een lidstaat als vestigingsland kan beïnvloeden. Mede daarom heb ik ook de eerdergenoemde brief van 8 juli 2005 aan de Europese Commissie geschreven, waarin ik ook heb gewezen op de mate en wijze waarop de lidstaten invulling geven aan nadere controles. Dit omdat ik van mening ben dat als Nederland, in deze kwestie, als enige lidstaat gaat navorderen dit schadelijk kan zijn voor de positie van Nederland. </antwoord>
      <noten afkomstig="antwoord">
         <noot nummer="1">Artikel uit het Financieel Dagblad van 20 augustus 2005, waarin staat dat het om miljoenen monitors op jaarbasis gaat. Een kleine rekensom leert dan dat met een tarief van 14% douanerecht en een inkoopprijs van een paar honderd euro’s per monitor er een bedrag aan douanerechten van tientallen miljoenen tot honderden miljoenen euro’s in het geding is</noot>
         <noot nummer="2">Artikel uit het Financieel Dagblad van 12augustus 2005</noot>
      </noten>
   </antwoorden>
</kvr>
