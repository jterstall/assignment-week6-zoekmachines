<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over reclame voor zuigelingenvoeding. (Ingezonden 3 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8915
</item>
         <item attribuut="Inhoud">Vragen over tv-reclame voor flesvoeding, de zogeheten 'opvolgmelk', door de firma Milupo, en over de bescherming van borstvoeding.</item>
         <item attribuut="Rubriek">Communicatie, media en informatievoorziening (Reclame) Consument (Levensmiddelen)</item>
         <item attribuut="Trefwoorden">Babyvoeding Reclame</item>
         <item attribuut="Vindplaats">Kamervragen met antwoord 1998-1999, nr. 970, Tweede Kamer</item>
         <item attribuut="Vraagnr_bij_indiening">2989907130</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-03-17</item>
         <item attribuut="Datum_indiening">1999-02-03</item>
         <item attribuut="Document-id">KVR8915</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1987" allpagenumbers="1987 1988" vetnummer="2989907130" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8915" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="970" onderwerp="" indiendatum="1999-02-3">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="17 maart 1999). Zie ook Aanhangsel Handelingen nr. 826, Vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister voor Ontwikkelingssamenwerking en de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat de firma Milupo tv-reclame maakt voor flesvoeding, en wel voor de zogenaamde «opvolgmelk»? <voetnoot nummer="1"/>Zo ja, vindt u dit gewenst uit het oogpunt van bescherming van borstvoeding, gezien het belang hiervan voor de volksgezondheid? </vraag>
      <vraag nummer="2">Wat houdt de code van de WHO in? Is deze compleet overgenomen in de Warenwet voor zuigelingenvoeding? Zo neen, waarom niet? </vraag>
      <vraag nummer="3">Staat de zogenaamde «opvolgmelk» waar Milupa reclame voor maakt formeel niet in de code? Zo ja, bent u van mening dat deze reclame desondanks in strijd is met de geest van de code en bovendien misleidend is? </vraag>
      <vraag nummer="4">Erkent u het risico dat, wanneer deze reclame wordt toegelaten, andere fabrikanten uit concurrentieoverwegingen ook op tv gaan met hun producten? </vraag>
      <vraag nummer="5">Voldoet de tv-reclame van Milupo aan de Warenwet zuigelingenvoeding? Zo ja, bent u voornemens en bereid de Warenwet aan te scherpen? </vraag>
      <vraag nummer="6">Ligt de oorzaak van het feit dat in Nederland in vergelijking met andere landen het percentage moeders dat borstvoeding geeft laag is, voor een belangrijk deel in de mogelijkheden die moeders hiervoor op hun werk krijgen? Zo ja, wat gaat u hieraan doen? </vraag>
      <noten afkomstig="vraag">
         <noot nummer="1" datum="1999-02-2" bron="Radio 1, Dingen die gebeuren">Radio 1, Dingen die gebeuren, 2 februari 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja, het is mij bekend dat de firma Milupa tv-reclame maakt voor opvolgmelk. Bij de aanprijzing van opvolgmelk is een zorgvuldige positionering van groot belang. Borstvoeding is de optimale voeding voor de groei en ontwikkeling van zuigelingen. Ook uit een oogpunt van ziektepreventie en beheersing van de ziektekosten is borstvoeding de beste voeding. Opvolgmelk dient dan ook niet te worden aangeprezen als vervanger van borstvoeding, ook niet voor zuigelingen ouder dan 6 maanden. De aanprijzing van opvolgmelk als zodanig hoeft de bescherming van borstvoeding niet in de weg te staan voor zover deze niet wordt aangeprezen als vervangingsproduct voor moedermelk en zo lang de krachtens de Warenwet bestaande bepalingen in acht worden genomen (zie het antwoord op vraag 3 en 5). </antwoord>
      <antwoord nummer="2">De Internationale gedragscode voor het op de markt brengen van vervangingsmiddelen voor moedermelk (verder: Code) is door de WHO en Unicef gezamenlijk opgesteld, in uitgebreid overleg met vertegenwoordigers van regeringen, diverse VN organisaties, NGO’s, industrie en deskundigen. De Code is in 1981 in de Wereld Gezondheids-Assemblee (WHA) aangenomen en heeft als doel een bijdrage te leveren aan de bescherming en bevordering van borstvoeding en een juist gebruik van vervangingsmiddelen van moedermelk te bevorderen wanneer deze nodig zijn. De Code gaat uit van toereikende voorlichting en van het op gepaste wijze op de markt brengen en verspreiden van de vervangingsmiddelen. Tevens wordt gesteld dat, gezien de risico’s van onnodig en onjuist gebruik van moedermelk vervangende producten, het op de markt brengen van deze producten aan speciale regels gebonden moet zijn en dat de gangbare marketing praktijken niet geschikt zijn voor deze producten. De Code is niet alleen voor producenten opgesteld, maar ook voor verkopers, consumentengroepen, overheid, gezondheidswerkers en NGO’s. De Code moet worden gezien als een instrument waarbij implementatie van, en de hand houden aan de Code een minimum voorwaarde is om gezonde gewoonten met betrekking tot zuigelingen- en peutervoeding te beschermen. Sinds de aanname van de Code in 1981 zijn meerdere WHA-Resoluties aangenomen, die verdere verduidelijking aan de Code geven. Niet alle bepalingen van de Code lenen zich voor toepassing via wetgeving. De bepalingen van de Warenwetregeling Zuigelingenvoeding richten zich voornamelijk op samenstelling, etikettering en aanprijzing van een product. Daarnaast zijn voorlichtingsactiviteiten gericht op aanstaande moeders en hun omgeving nodig, alsmede maatregelen in de gezondheidszorg gericht op bescherming, bevordering en ondersteuning van borstvoeding door het gezondheidszorgsysteem en de werkers daarin. </antwoord>
      <antwoord nummer="3">Opvolgmelk als zodanig wordt niet in de Code genoemd. De Code richt zich op vervangingsmiddelen voor moedermelk. De zogenaamde opvolgmelk is op de markt gebracht nadat de Code aangenomen was. Gezien de niet altijd even duidelijke positie van opvolgzuigelingenvoeding in relatie tot de Code zou het beter zijn om in de wetgeving geen onderscheid te maken tussen zuigelingenvoeding en opvolgzuigelingenvoeding waar het reclame betreft. Dit zou onduidelijkheid voorkomen. Bij de vaststelling van richtlijn 91/321/EEG, die ten grondslag ligt aan de Warenwetregeling Zuigelingenvoeding, bleek hiervoor onvoldoende steun bij de andere lidstaten te zijn. Krachtens de Warenwet kan worden opgetreden tegen misleidende reclame-uitingen. De Inspectie Gezondheidsbescherming Waren en Veterinaire Zaken heeft dit aspect beoordeeld en aangegeven dat er geen aanleiding is de reclame-uiting van Milupa als misleidend aan te merken. Ik kan mij vinden in dit oordeel maar ben wel van mening dat de reclame verwarrend kan werken. </antwoord>
      <antwoord nummer="4">Het maken van reclame voor opvolgzuigelingenvoeding is in principe niet verboden. Tot op heden is de industrie terughoudend geweest met het maken van reclame voor opvolgzuigelingenvoeding via de televisie. Of dit in de toekomst zo blijft zal moeten blijken. </antwoord>
      <antwoord nummer="5">De Inspectie Gezondheidsbescherming Waren en Veterinaire Zaken heeft de reclame-uiting van Milupa getoetst aan de Warenwetregeling Zuigelingenvoeding en geconstateerd dat deze niet in strijd is met de bepalingen uit deze regeling. De regels voor zuigelingenvoeding en opvolgzuigelingenvoeding zijn geharmoniseerd in de EU. De Nederlandse positie in het EU-overleg was en is steeds gericht op een zo goed mogelijke bescherming van borstvoeding. Nederland pleit dan ook steeds voor opname van de relevante onderdelen van de Internationale Gedragscode in de richtlijnen die hiervoor in aanmerking komen. Recentelijk is dit nog gebeurd bij de vaststelling van de richtlijn voor medische voedingen, waaronder medische zuigelingenvoeding, met een overigens negatief resultaat. Op dit moment bestaat er niet voldoende draagvlak bij de overige lidstaten voor aanscherping van de bestaande regels (zie ook mijn antwoord op vraag 3). </antwoord>
      <antwoord nummer="6">In Nederland wordt relatief kort borstvoeding gegeven. Uit nog niet gepubliceerde gegevens van TNO-Preventie en Gezondheid blijkt dat veel moeders stoppen met het geven van borstvoeding binnen vier weken na de geboorte. Een direct verband met het weer gaan werken van de moeder lijkt niet voor de hand te liggen. Wel zijn er indicaties dat de kennis over de borstvoeding in de gezondheidssector verbetering behoeft. De WHO heeft aangegeven een technische consultatie te organiseren om de trends in borstvoeding in kaart te brengen. In dat kader zullen tevens de hieraan verbonden oorzaken en gevolgen worden onderzocht alsmede de implicaties voor nationale en internationale acties worden aangegeven. Zoals ik heb aangegeven ter beantwoording van vragen die in vervolg op de nota Nederland: Goed Gevoed? gesteld zijn, zal ik mede aan de hand van de resultaten van het door TNO-Preventie en Gezondheid uitgevoerde onderzoek mij nader beraden op de te volgen strategie gericht op een verbetering van deze situatie. Ik ben bereid u hierover te zijner tijd te informeren. </antwoord>
      <noten afkomstig="antwoord"/>
   </antwoorden>
</kvr>
