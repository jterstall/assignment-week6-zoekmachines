<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg, Eisses-Timmerman en De Haan (allen CDA) aan de minister van Sociale Zaken en Werkgelegenheid over de WSW en de WIW. (Ingezonden 2 maart 1999); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9060
</item>
         <item attribuut="Inhoud">Vragen betreffen de uitvoering van de Wet inschakeling werkzoekenden (WIW) in Oost-Groningen, met een verzoek om gefaseerde invoering van de sluitende aanpak in plattelandsgebieden met een hoge werkloosheid.</item>
         <item attribuut="Rubriek">Arbeid (Overig) Arbeid (Werkloosheidsbestrijding) Sociale zekerheid (Bijstand (ABW, RWW, Wet Sociale Werkvoorziening)) Welzijn (Geestelijk gehandicapten) Welzijn (Lichamelijk gehandicapten) Sociale zekerheid (Weduwen- en wezenvoorzieningen (AWW))</item>
         <item attribuut="Trefwoorden">Sociale werkvoorziening Werkloosheidsbestrijding</item>
         <item attribuut="Vindplaats">Kamervragen met antwoord 1998-1999, nr. 1099, Tweede Kamer</item>
         <item attribuut="Vraagnr_bij_indiening">2989908660</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Eisses-Timmerman</persoon>
            <persoon partij="CDA">De Haan</persoon>
         </item>
         <item attribuut="Datum_reaktie">1999-04-01</item>
         <item attribuut="Datum_indiening">1999-03-02</item>
         <item attribuut="Document-id">KVR9060</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2251" allpagenumbers="2251 2252 2253" vetnummer="2989908660" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9060" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1099" onderwerp="" indiendatum="1999-03-2">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Eisses-Timmerman</vrager>
         <vrager partij="CDA" oorsprong="parlement">De Haan</vrager>
         <vraagt-aan>(allen CDA) aan de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1999-04-1">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich onze vragen inzake het buitengewoon hoge percentage WSW-kandidaten (28%) in Groningen en Drenthe dat wordt afgewezen voor plaatsing in een WSW-bedrijf? <voetnoot nummer="1"/>
      </vraag>
      <vraag nummer="2">Is het waar dat werkzoekenden in Oost-Groningen, wanneer zij, na indicatie voor de WSW, geschikt worden geacht voor de reguliere arbeidsmarkt, niet in aanmerking komen voor de WIW? Is het waar dat ±70 werknemers die thans in dienst zijn bij WIW-bedrijf Opmaat, dientengevolge het risico lopen op ontslag? Is de reden hiervoor daarin gelegen dat overeenkomstig de toename van de langdurige werkloosheid ook het beroep op de WIW-regelingen toeneemt en er net zoals in 1998 in Oost-Groningen sprake is van een budget-tekort in het kader van de WIW? </vraag>
      <vraag nummer="3">Deelt u de mening dat voor deze groep sprake moet zijn van een sluitende aanpak via de WIW? </vraag>
      <vraag nummer="4">Bent u bereid een sluitende aanpak voor deze groep mensen te bevorderen? </vraag>
      <vraag nummer="5">Bent u bereid om bij de stapsgewijze invoering van de sluitende aanpak, naast de grote steden, ook de plattelandsgebieden met een hoge werkloosheid in aanmerking te laten komen voor de start van de gefaseerde invoering van de sluitende aanpak? Zo ja, kunt u aangeven op welke manier u dit wilt verwezenlijken? Bent u bijvoorbeeld bereid om de verdeling van de WIW-gelden te heroverwegen en daarbij rekening te houden met de hoge werkloosheid en de resultaten van de WIW-organisaties in de betreffende regio’s? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ik ben bekend met de vragen die op 30 oktober 1998 zijn gesteld naar aanleiding van een artikel in de Drentse Courant. Gevraagd werd of de informatie juist was dat bij herindicatie op grond van de nieuwe toelatingscriteria de helft van de gehandicapten die ultimo 1997 op de WSW-wachtlijsten in de provincies Groningen en Drenthe waren geplaatst, werd afgewezen. In mijn antwoord (Aanhangsel Handelingen 706, vergaderjaar 1998–1999 heb ik aangegeven dat van de 522 personen, die tot 1 december in de beide provincies waren geherindiceerd 148 personen (28%) niet tot de doelgroep werden gerekend, hetzij omdat zij in staat worden geacht tot reguliere arbeid, hetzij omdat zij zijn aangewezen op AWBZ-dagopvang. </antwoord>
      <antwoord nummer="2">a. In de circulaire over de gevolgen van de invoering van de nieuwe WSW van 11 november 1997 is erop gewezen dat gemeenten bijzondere aandacht dienen te geven aan personen die na herindicatie van de oude wachtlijsten niet meer tot de doelgroep van de WSW worden gerekend. Tevens is aan gemeenten de verplichting opgelegd van deze personen een registratie bij te houden (artikel 6 van de Regeling informatie sociale werkvoorziening, Staatscourant 1997, 244 en 1998, 48). De vraag of personen die na herindicatie geschikt worden geacht voor de reguliere arbeidsmarkt, in aanmerking worden gebracht voor een voorziening in het kader van de Wet inschakeling werkzoekenden, is in eerste instantie ter beoordeling aan de gemeente. De gemeente kan de wenselijkheid van inzet van het WIW-instrumentarium afwegen tegen de inzet van andere mogelijkheden, zoals bemiddeling door de Arbeidsvoorzieningsorganisatie of private intermediairs. De beschikbare mogelijkheden zijn reeds opgesomd in mijn antwoord op de eerdere vraag 4 (Aanhangsel Handelingen, 1998–1999, 381). Voorzover gebruik van het WIW-instrumentarium noodzakelijk wordt geacht, behoren zowel inzet van het scholings- en activeringsbudget, het aanbieden van een werkervaringsplaats of een WIW-dienstbetrekking, als toepassing van de voorzieningen voor arbeidsgehandicapten, met inbegrip van het plaatsingsbudget, tot de mogelijkheden. Op grond van artikel 2, eerste lid, onder e, van de Wet op de reïntegratie van arbeidsgehandicapten (Staatsblad 1998, 290) worden personen die na herindicatie niet meer tot de doelgroep van de WSW worden gerekend immers nog gedurende vijf jaar aangemerkt als arbeidsgehandicapte. Zij worden tevens aangemerkt als langdurig werkloos in de zin van de WIW. b. De stichting Opmaat voert de WIW uit in opdracht van de gemeenten Bellingwedde, Reiderland, Scheemda en Winschoten. In deze gemeenten zijn volgens de laatst beschikbare gegevens ca. 30 personen (van 23 jaar en ouder) na herindicatie in het kader van de WSW aangewezen op arbeid buiten de sociale werkvoorziening. Het aantal dienstbetrekkingen WIW voor personen van 23 jaar en ouder dat aan de vier gemeenten is toegekend, is in de periode 1996–1999 toegenomen van 95 naar 109. In 1998 zijn bovendien aan deze gemeenten 32 ID-banen toegewezen; in de jaren 1999–2002 komen nogmaals 56 nieuwe ID-banen beschikbaar. In het convenant van het kabinet met het Samenwerkingsverband Noord-Nederland is verder toegezegd, dat bij de herverdeling van niet-bezette ID-banen rekening gehouden zal worden met de specifieke arbeidsmarktsituatie van de drie noordelijke provincies, mits de betrokken gemeenten de hen toegekende banen tijdig hebben gerealiseerd. Zoals gezegd, kunnen de vier gemeenten daarnaast nog een aantal andere instrumenten inzetten. Van een directe consequentie van de herindicaties WSW voor de positie van de werknemers met een dienstverband bij Opmaat kan derhalve mijns inziens geen sprake zijn. c. In mijn antwoord op de vragen van het Kamerlid De Wit (Aanhangsel Handelingen 1998–1999, nr. 240) ben ik reeds uitvoerig ingegaan op de relatie tussen de economische situatie, de ontwikkeling van de werkloosheid, de eigen inspanningen van de gemeenten en de gesignaleerde tekorten bij de uitvoering van de WIW in Oost-Groningen. Ook uit recente gegevens van het CBS en van Arbeidsvoorziening blijkt, dat ultimo 1998 er nauwelijks sprake is van verschil in werkloosheid tussen de regio Oost-Groningen in het bijzonder en de provincie Groningen als geheel. Dit zowel voor wat betreft de langdurige werkloosheid (in beide gevallen is 15% van het totaal aantal ingeschrevenen zonder baan bij Arbeidsvoorziening langer dan één jaar op zoek naar werk) als voor wat betreft de participatiegraad (in beide gevallen 53%). Er bestaat wel een duidelijk verschil tussen de situatie in de provincie Groningen en de landelijke situatie. De werkloosheid in de provincie Groningen is qua niveau vergelijkbaar met die in de G4, m.n. Amsterdam en Rotterdam. De werkloosheid in de regio Oost-Groningen en de provincie Groningen vertoont tussen 1994 en 1997 een met de landelijke ontwikkeling vergelijkbare dalende trend. Ook kan worden vastgesteld dat de banengroei in de afgelopen jaren (1993–1997) in de provincie Groningen en met name in de regio Oost-Groningen iets groter is geweest dan de landelijke banengroei. Hieruit concludeer ik dat de situatie in de regio Oost-Groningen niet ernstiger is dan in de provincie Groningen en dat de werkloosheid in de provincie Groningen weliswaar substantieel hoger is dan het landelijk gemiddelde, maar dat dit verschil kleiner kan worden door de iets gunstiger ontwikkeling in de banengroei in Groningen. In het bedoelde antwoord heb ik er al op gewezen dat bij de verdeling van de WIW-middelen rekening wordt gehouden met de specifieke situatie per gemeente. Economisch zwakkere gemeenten ontvangen een relatief hoog vast budget WIW, bestemd voor de extra-kosten van WIW-dienstbetrekkingen. Ook de toekenning van instroom- en doorstroombanen is gerelateerd aan het aandeel bijstandsgerechtigden in de potentiële beroepsbevolking. Het terugdringen van tekorten bij de uitvoering van de WIW moet in de eerste plaats door de gemeenten zelf worden gerealiseerd, zowel door het hanteren van reële inleenvergoedingen als door het verlagen van de gemiddelde loonkosten in de WIW. Dat laatste kan worden verwezenlijkt door het bevorderen van de uitstroom uit de WIW-dienstbetrekkingen naar reguliere werkgelegenheid, waaronder de beschikbare ID-banen. Ik heb geconstateerd dat in 1998 bij de stichting Opmaat slechts zes personen, ouder dan 23 jaar, met een WIW-dienstverband zijn uitgestroomd en dan nog uitsluitend wegens het bereiken van de pensioengerechtigde leeftijd. Blijkens de opgaven van de vier gemeenten was aan het einde van het derde kwartaal van 1998 niemand op een ID-baan geplaatst. Gegevens over het vierde kwartaal heb ik nog niet ontvangen. </antwoord>
      <antwoord nummer="3 en 4">De Wet inschakeling werkzoekenden kent alleen een sluitende benadering van de categorie werkloze jongeren jonger dan 23 jaar. Een sluitende aanpak via een WIW-dienstbetrekking voor de door u genoemde groep van WSW-geherindiceerden is niet aan de orde, gezien de andere mogelijkheden voor arbeidsinpassing. Ik ga er van uit dat de bijzondere aandacht die aan gemeenten voor deze groep is gevraagd, in combinatie met de verplichting tot registratie, de inpassing in het arbeidsproces van deze groep geherindiceerden in voldoende mate zal bevorderen. Zo nodig zal ik gemeenten daar ook op aanspreken. Overigens wil ik er op wijzen dat de WIW niet is bedoeld als instrument voor het creëren van werkgelegenheid, maar als instrument om de afstand van werklozen tot de arbeidsmarkt te overbruggen. Belangrijker dan een sluitende aanpak via WIW-dienstbetrekkingen is mijns inziens de vraag hoe de positieve ontwikkelingen op de arbeidsmarkt in de provincie Groningen verder te stimuleren naar het landelijke niveau. Ik wijs in dit verband op de afspraken over economische structuurversterking die het kabinet naar aanleiding van het rapport van de Commissie-Langman op 16 april 1998 gemaakt heeft met het Samenwerkingsverband Noord-Nederland. </antwoord>
      <antwoord nummer="5">Het kabinet kiest in de notitie «Langdurige werkloosheid voorkomen» (Kamerstuk 23 972, nr. 30) voor de totstandkoming van een sluitende aanpak gericht op de nieuwe instroom in de werkloosheid, dit onder instandhouding en verdere intensivering van de aanpak gericht op het huidige bestand langdurig werklozen. Gekozen is voor een groeimodel: via een gefaseerde intensivering van de inspanningen van gemeenten, uvi’s en de Arbeidsvoorzieningsorganisatie wordt in enkele jaren toegewerkt naar het tot stand brengen van een sluitende aanpak voor de jaarlijkse instroom werkzoekenden. Een deel van de hiervoor beschikbare middelen zal ook beschikbaar komen voor de drie noordelijke provincies (en dus ook voor de regio Oost-Groningen). Een herverdeling van WIW-middelen is, mede gelet op het antwoord op vraag 2c, op dit moment niet aan de orde. </antwoord>
      <noten afkomstig="antwoord"/>
   </antwoorden>
</kvr>
