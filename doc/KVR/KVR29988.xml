<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de minister van Financiën over de splitsing van ABN Amro. (Ingezonden 11 oktober 2007); Antwoord</item>
         <item attribuut="Bestand">95Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29988
</item>
         <item attribuut="Inhoud">Vragen naar aanleiding van bericht (NRC Handelsblad, 9 oktober 2007) over de overname van ABN Amro door Fortis. Indiener wil weten of het deel van ABN Amro dat opgaat in Fortis een Belgische dochteronderneming van (het Belgische) Fortis wordt, met een Belgische leidende toezichthouder. Foris zou overwegen om een aantal staven, en mogelijk activiteiten als private banking, van ABN Amro van Amsterdam naar Brussel te verplaatsen om het Belgische karakter van de onderneming te versterken. Indiener vraagt de minister van Financiën om te voorkomen dat af te splitsen onderdelen van ABN Amro in de toekomst in handen komen van partijen die een buitenlandse mogendheid vertegenwoordigen.</item>
         <item attribuut="Rubriek">Bedrijfsleven en industrie (Bank- en verzekeringswezen) Bedrijfsleven en industrie (Concentraties)</item>
         <item attribuut="Trefwoorden">Bankwezen Concentraties</item>
         <item attribuut="Vindplaats">Kamervragen met antwoord 2007-2008, nr. 518, Tweede Kamer</item>
         <item attribuut="Vraagnr_bij_indiening">2070802140</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2007-11-06</item>
         <item attribuut="Datum_indiening">2007-10-11</item>
         <item attribuut="Document-id">KVR29988</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1109" allpagenumbers="1109 1110 1111 1112" vetnummer="2070802140" code="0708tkkvr518" lopendefooter="Tweede Kamer, vergaderjaar 2007–2008, Aanhangsel" filenaam="KVR29988" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="518" onderwerp="" indiendatum="2007-10-11">
         <vrager partij="SP" oorsprong="parlement">Irrgang</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2007-11-6">
         <antwoorder functie="minister" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Is het waar dat het deel van ABN Amro dat opgaat in Fortis maakt dat de gezamenlijke onderneming die daarmee ontstaat voor een groter deel Nederlands dan Belgisch is? <voetnoot nummer="1"/>
      </vraag>
      <vraag nummer="2">Wordt ABN Amro desondanks over vijf jaar een Belgische dochteronderneming van Fortis waarbij de leidende toezichthouder de Belgische is? </vraag>
      <vraag nummer="3">Is het waar dat de overwegend Belgische leiding van Fortis een voorkeur heeft voor een Belgische hoofdtoezichthouder? </vraag>
      <vraag nummer="4">Wie beslist wie de hoofdtoezichthouder is? </vraag>
      <vraag nummer="5">Wie is de leidende toezichthouder gedurende het splitsingsproces zelf aangezien Fortis nu als leidende toezichthouder de Belgische heeft en ABN Amro de Nederlandse? </vraag>
      <vraag nummer="6">Is het waar dat de leiding van het opsplitsingproces vanuit Fortis in handen komt van een Belg? </vraag>
      <vraag nummer="7">Gaat deze persoon onder een Belgische of onder een Nederlandse hoofdtoezichthouder vallen? </vraag>
      <vraag nummer="8">Welke gevolgen heeft een leidende rol van de Belgische overname voor de kennisbasis van De Nederlandsche Bank (DNB)? </vraag>
      <vraag nummer="9">Kunt u aangeven hoeveel mensen thans bij DNB werkzaam zijn die zich direct of indirect bezighouden met het toezicht op ABN Amro? </vraag>
      <vraag nummer="10">Is het waar dat Fortis overweegt om een aantal staven van ABN Amro naar Brussel te verplaatsen om het Belgische karakter van de onderneming te versterken? </vraag>
      <vraag nummer="11">Zijn er door u afspraken gemaakt met het consortium om staven voor Nederland te behouden en verplaatsing naar Londen of Brussel te voorkomen? </vraag>
      <vraag nummer="12">Kunt u de geruchten ontkrachten dat mogelijk activiteiten van ABN Amro zoals private banking, vermogensbeheer of verzekeren deels zullen worden verplaatst naar Brussel? </vraag>
      <vraag nummer="13">Wat vindt u van de gedachte dat een Nederlandse systeembank op enig moment een buitenlands staatsbedrijf zou worden? </vraag>
      <vraag nummer="14">Kunt u aangeven hoe u kunt voorkomen dat af te splitsen onderdelen van ABN Amro in de toekomst in handen komen van partijen die een buitenlandse mogendheid vertegenwoordigen? </vraag>
      <vraag nummer="15">Zou u deze vragen kunnen beantwoorden voor het algemeen overleg van 8 november a.s.? </vraag>
      <noten afkomstig="vraag">
         <noot nummer="1" datum="2007-10-9" bron="NRC Handelsblad, " titel="Van hoofd- naar bijkantoor">NRC Handelsblad, «Van hoofd-naar bijkantoor», 9 oktober 2007</noot>
      </noten>
   </vragen>
   <antwoorden aantal="11">
      <antwoord nummer="1">De exacte verdeling van de ABN AMRO activiteiten over de verschillende onderdelen van Fortis staat nog niet vast. Op dit moment ziet het er naar uit dat een groter gedeelte van de activiteiten van Fortis, nadat de activiteiten van ABN AMRO daarin zijn opgegaan, in Nederland plaats zal vinden dan in België. Het valt echter niet uit te sluiten dat dit, bijvoorbeeld door afstotingen, in de toekomst wijzigt. </antwoord>
      <antwoord nummer="2, 3, 10 en 12">Fortis zal de onderdelen van ABN AMRO die door haar worden overgenomen de komende jaren in haar bedrijfsstructuur inpassen. Fortis heeft geregeld benadrukt dat zij niet van plan is het Nederlands-Belgische karakter van het bedrijf te veranderen. Ook heeft de CEO van Fortis, de heer Votron, recentelijk nog tegen mij bevestigd dat Fortis geen voorkeur heeft voor Belgisch danwel Nederlands toezicht. Daarbij heeft hij benadrukt dat Fortis niet van plan is haar juridische structuur – waarbij het Nederlandse bancaire bedrijf onder een Nederlandse vennootschap hangt – te veranderen. Daarnaast heeft de heer Votron mij verzekerd dat Fortis niet de intentie heeft staven of activiteiten van ABN AMRO naar Brussel of Londen te verplaatsen. De leiding van Fortis heeft mij desgevraagd bevestigd dat het voorgaande op een correcte wijze de voornemens en zienswijzen van Fortis weerspiegelt. Dat Fortis het Nederlandse karakter van de nieuwe combinatie niet wil wegpoetsen maar er juist recht aan wil doen, komt ook naar voren in het interview met de heer Lippens, de («non-executive») voorzitter van de Raad van Bestuur van Fortis in het Financiële Dagblad van zaterdag 27 oktober jl. Voor alle duidelijkheid merk ik op dat DNB «regulier» prudentieel toezicht houdt op het bancaire en het verzekeringsbedrijf van Fortis in Nederland. Als vergunninghoudende instellingen in Nederland moeten Fortis Bank Nederland N.V. en Fortis Verzekeringen Nederland N.V. en hun dochterondernemingen aan alle toepasselijke regelgeving voldoen die in Nederland voor financiële ondernemingen geldt. Ik denk daarbij onder meer aan het solvabiliteitstoezicht en integriteitstoezicht (zoals de betrouwbaarheidstoetsing van bestuurders) van DNB, maar bijvoorbeeld ook aan het gedragstoezicht van de AFM, waarbij gedacht kan worden aan de eisen ten aanzien van de relatie tussen de financiële onderneming en de consument. DNB zal ook na de integratie van onderdelen van ABN AMRO in Fortis de reguliere toezichthouder blijven voor het Nederlandse bancaire en verzekeringsbedrijf van Fortis. Daarnaast wordt, in het geval van Fortis, naast het toezicht op de bancaire en verzekeringsonderdelen, aanvullend toezicht op groepsniveau gehouden (het zogenaamde «fico-toezicht»). Een belangrijk aspect van dit groepstoezicht op het financiële conglomeraat is om te bezien of de groep als geheel aan bijvoorbeeld de kapitaaleisen voldoet. Bij de uitoefening van dit aanvullend groepstoezicht is de Belgische toezichthouder de CBFA op dit moment coördinerend toezichthouder. Naast dit coördinerende fico-toezicht, houdt de CBFA ook het geconsolideerde toezicht op de bancaire tak van Fortis. Voor wat betreft het toezicht op de Europese verzekeringsonderdelen van Fortis vervult DNB een coördinerende rol. Het hieronder ingevoegde schema geeft de juridische structuur weer waarbij dit toezicht aanknoopt. Dit neemt echter niet weg dat DNB en de CBFA de komende periode gesprekken zullen voeren over het toezicht op Fortis en over de taakverdeling daarbij. Ik verwijs u verder ook naar mijn antwoorden op vraag 4. Ook verwijs ik u naar mijn antwoord op vraag 8 van de leden Tang en Crone, welk antwoord tegelijk met deze antwoorden aan de Tweede Kamer is gestuurd (Aanhangsel Handelingen nr. 517, vergaderjaar 2007–2008). </antwoord>
      <antwoord nummer="4" voetnoot="1 2">De herziene bankenrichtlijn <voetnoot nummer="1"/>en de richtlijn financiële conglomeraten <voetnoot nummer="2"/>bieden de handvatten voor de beantwoording van deze vraag. De juridische structuur, het balanstotaal, en het relatieve belang van banken in een lidstaat zijn op basis van de bankenrichtlijn aanknopingspunten om te bepalen wie de geconsolideerd toezichthouder is. De richtlijn financiële conglomeraten neemt ook als aanknopingspunt de juridische structuur en het balanstotaal. De bij een grensoverschrijdende financiële onderneming betrokken toezichthouders beoordelen deze aanknopingspunten en bepalen wie het geconsolideerd toezicht zal uitoefenen. De taakverdeling en de afspraken tussen DNB en de CBFA over hun onderlinge verhouding (bijvoorbeeld ten aanzien van de onderwerpen waarvoor instemming van een of beide toezichthouders vereist is) met betrekking tot Fortis is neergelegd in een zogenaamd Memorandum of Understanding (MoU) dat de beide toezichthouders zijn overeengekomen. DNB en de CBFA zullen naar aanleiding van de veranderende situatie bekijken wat de gevolgen zullen zijn voor het toezicht en of dit MoU bijvoorbeeld aanpassing behoeft. Ik verwijs u ook naar mijn antwoord op vraag 8 van de leden Tang en Crone. </antwoord>
      <antwoord nummer="5">Gedurende de splitsing van ABN AMRO en de integratie van onderdelen van ABN AMRO in de ondernemingen van Fortis Nederland is DNB de leidende toezichthouder bij dit proces. Ik verwijs u ook naar de voorwaarden in de verklaringen van geen bezwaar inzake transitieplan, projectorganisatie en rapportage aan DNB. Daarbij merk ik op dat DNB in de toekomst nog toestemming zal moeten verlenen voordat de plannen van Fortis kunnen worden afgerond (zie daarvoor de voorwaarde in de verklaring van geen bezwaar aan Fortis inzake aanvragen c.q. toestemming en het slot van de verklaring van geen bezwaar). Ten aanzien van Fortis geldt uiteraard dat ook de CBFA de ontvlechting van ABN AMRO en de integratie in Fortis in Nederland zal willen volgen, aangezien dit ook gevolgen heeft voor de financiële situatie van Fortis Groep. </antwoord>
      <antwoord nummer="6">Het consortium heeft afspraken gemaakt over de benoeming van de bestuursleden van ABN AMRO. Deze banken zijn daarbij gebonden aan de voorwaarden van de verklaringen van geen bezwaar met betrekking tot benoeming van bestuurders. Ik verwijs u naar de voorwaarden met betrekking tot de governance en het transitieplan in de verklaringen van geen bezwaar, waarin wordt geëist dat er voldoende sprake is van continuïteit in de bezetting van sleutelposten, behoud van kennis en deskundigheid. Naar ik begrepen heb, is ter waarborging van de gevraagde continuïteit in de bezetting van sleutelposten en het behoud van kennis en deskundigheid ervoor gekozen om 6 van de 13 posities te laten bekleden door zittende bestuurders van ABN AMRO. De overige 7 functies zijn ingevuld door bestuurders van Royal Bank of Scotland, Santander en Fortis. Het opsplitsingproces wordt geleid vanuit ABN AMRO. Daarnaast is naar ik begrepen heb de heer De Boeck in de raad van bestuur van ABN AMRO benoemd als vice-voorzitter en coördinator van het splitsingsproces, en zullen de heer Schmittmann en de heer Dor verantwoordelijk zijn voor de Nederlandse resp. Private Banking-activiteiten van ABN AMRO die in Fortis zullen opgaan. De heer De Boeck en de heer Dor zijn Belgisch, de heer Schmittmann is Nederlands. </antwoord>
      <antwoord nummer="7">Toezicht op (de bestuurders van) ABN AMRO blijft tijdens het ontvlechtingsproces primair een taak van DNB omdat de holding van ABN AMRO zowel als de diverse dochters vergunninghoudende Nederlandse banken/verzekeraars zijn. Het consortium is vooralsnog slechts aandeelhouder van ABN AMRO. DNB zal dus regulier toezicht op de deskundigheid en betrouwbaarheid van bestuurders van ABN AMRO houden. Bovendien is daarbij van belang dat, zoals ik u aangaf in mijn antwoord op vraag 5, DNB nauw betrokken blijft bij de opsplitsing van ABN AMRO. </antwoord>
      <antwoord nummer="8">De Fortis/ABN AMRO combinatie zal altijd een belangrijke component in Nederland hebben. DNB zal daarop vanuit haar rol als toezichthouder op de Nederlandse financiële ondernemingen toezicht blijven houden. Bovendien houdt DNB toezicht op meer grote internationale banken en verzekeraars dan Fortis – ABN AMRO. De overname zal dan ook niet leiden tot een versmalling van de kennisbasis van DNB. </antwoord>
      <antwoord nummer="9">Met het prudentiële toezicht op ABN AMRO houden zich op dit moment 12 personen full-time bezig. Daarnaast is er nadrukkelijk betrokkenheid van de DNB-directie, de secretariële ondersteuning, diverse expertisecentra, de beleidsafdelingen en de afdelingen belast met rapportages en statistiek. </antwoord>
      <antwoord nummer="11">Voorafgaand aan de verlening van de verklaringen van geen bezwaar heb ik gesproken met diverse betrokkenen. Ik heb bij de leden van het consortium benadrukt dat ik de positie van de werknemers en de rol van Nederland in de financiële wereld heel erg belangrijk vind. De CEO van Fortis, de heer Votron, heeft mij verzekerd dat Fortis niet de intentie heeft staven of activiteiten van ABN AMRO naar Brussel of Londen te verplaatsen. Het consortium heeft de ondernemingsraad van ABN AMRO bovendien toegezegd dat er geen gedwongen ontslagen zullen vallen in Nederland. Verder verwijs ik u naar het antwoord op de vragen 2 en 4 tot en met 7 van de leden Crone en Tang, waarin ik onder andere opmerk dat er geen juridische grondslag bestaat voor het stellen van dergelijke voorwaarden. </antwoord>
      <antwoord nummer="13 en 14" voetnoot="3">Ik wil voorop stellen dat iedereen die een gekwalificeerde deelneming in een bank wil verwerven, daarvoor een verklaring van geen bezwaar nodig heeft, met alle waarborgen van dien. Nadat een dergelijke verklaring is verleend zal DNB te allen tijde het lopend toezicht op de bank in kwestie blijven uitoefenen en de bank monitoren. En, indien een deelneming door een buitenlands staatsbedrijf wordt verworven, zal dit bedrijf natuurlijk ook aan alle Nederlandse regelgeving moeten voldoen die voor aandeelhouders in Nederlandse vennootschappen geldt. Ook in het geval van de (dochters van) ABN AMRO die in Nederland gevestigd blijven, is een verklaring van geen bezwaar vereist voor de verwerving van een gekwalificeerde deelneming in die bank. Daarmee zijn DNB en in voorkomende gevallen de minister van Financiën in de gelegenheid om te bekijken of de soliditeit van een bank niet in gevaar komt, of de structuur van de bank doorzichtig is en of goed toezicht mogelijk blijft en of de bestuurders van een bank betrouwbaar, integer en capabel zijn. Voor een volledig overzicht van de wijze waarop een aanvraag van een verklaring van geen bezwaar wordt getoetst verwijs ik naar mijn brief aan de Tweede Kamer van 22 mei jl. inzake de vragen van de vaste commissie voor Financiën naar aanleiding van ABN AMRO. De minister van Economische Zaken en ik bestuderen nu de problematiek rond investeringen van buitenlandse staatsbedrijven of -fondsen in Nederlandse ondernemingen. Zoals reeds toegezegd aan de vaste Kamercommissie van Financiën <voetnoot nummer="3"/>, zullen wij hierop terugkomen in een rapportage die tegelijk met de Nota deelnemingenbeleid aan het einde van dit jaar aan de Tweede Kamer wordt aangeboden. </antwoord>
      <antwoord nummer="15">Ja. </antwoord>
      <noten afkomstig="antwoord">
         <noot nummer="1">Richtlijn nr. 2006/48/EG van het Europees Parlement en de Raad van de Europese Unie van 14 juni 2006 betreffende de toegang tot en de uitoefening van de werkzaamheden van kredietinstellingen (herschikking)</noot>
         <noot nummer="2">Richtlijn nr. 2002/87/EG van het Europees Parlement en de Raad van de Europese Unie van 16 december 2002 betreffende het aanvullende toezicht op kredietinstellingen, verzekeringsondernemingen en beleggingsondernemingen in een financieel conglomeraat en tot wijziging van de Richtlijnen 73/239/EEG, 79/267/EEG, 92/49/EEG, 92/96/EEG, 93/6/EEG en 93/22/EEG van de Raad en van de Richtlijnen 98/78/EG en 2000/12/EG van het Europees Parlement en de Raad</noot>
         <noot nummer="3">Kamerstukken II 2007/08, 21 501-07, nr. 578, blz. 3–4</noot>
      </noten>
   </antwoorden>
</kvr>
