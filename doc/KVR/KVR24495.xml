<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de minister van Economische Zaken over energiebedrijven die de GGD helpen. (Ingezonden 18 november 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24495
</item>
         <item attribuut="Inhoud">Vragen over het aantal gevallen waarin huishoudens worden afgesloten van water, gas en elektriciteit, mogelijke groei van dit aantal als gevolg van de gestegen energieprijzen en het treffen van maatregelen zoals isolatie en betalingeregelingen.</item>
         <item attribuut="Rubriek">Energie, water en grondstoffen (Energiebedrijven) Gezondheidszorg (Maatschappelijke gezondheidszorg)</item>
         <item attribuut="Trefwoorden">Energiebedrijven GGD's</item>
         <item attribuut="Vindplaats">Kamervragen met antwoord 2005-2006, nr. 521, Tweede Kamer</item>
         <item attribuut="Vraagnr_bij_indiening">2050603410</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2005-12-09</item>
         <item attribuut="Datum_indiening">2005-11-18</item>
         <item attribuut="Document-id">KVR24495</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1111" allpagenumbers="1111 1112 1113" vetnummer="2050603410" code="0506tkkvr521" lopendefooter="Tweede Kamer, vergaderjaar 2005–2006, Aanhangsel" filenaam="KVR24495" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="521" onderwerp="" indiendatum="2005-11-18">
         <vrager partij="SP" oorsprong="parlement">Irrgang</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-12-9">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw reactie op het bericht «Energiebedrijf helpt GGD»? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich de schriftelijke vragen over dit onderwerp nog? <voetnoot nummer="2"/>
      </vraag>
      <vraag nummer="3">Hoe staat het met de implementatie van de adviezen van de DTe inzake de harmonisering en explicitering van het incassobeleid die inmiddels een half jaar geleden naar de sector toegestuurd zijn? </vraag>
      <vraag nummer="4">Beperkt de Amsterdamse aanpak zich uitsluitend tot samenwerking met de GGD of wordt tevens samenwerking gezocht met andere instanties zoals de Jellinek, verslavingszorg etc? Zou de Amsterdamse aanpak niet standaard onderdeel moeten worden van een landelijke regeling? Zo neen, waarom niet? </vraag>
      <vraag nummer="5">Beschikt u over gegevens van de andere energiebedrijven betreffende afsluitingen van gas, water en licht? Zo neen, waarom niet? Zo ja, kunt u aangeven hoeveel afsluitingen dit jaar hebben plaatsgevonden? Zo neen, waarom niet? </vraag>
      <vraag nummer="6">Deelt u de mening dat standaard een verplichte publicatie van het aantal afsluitingen moet worden opgenomen worden in het jaarverslag van de energiebedrijven? Zo neen, waarom niet? Zo ja, per wanneer wilt u dit gaan verplichten? </vraag>
      <vraag nummer="7">Deelt u, gezien het feit dat met hoge waarschijnlijkheid minimaal 10.000 huishoudens in Nederland dit jaar zijn afgesloten en de opmerking van de heer Cotron dat Continoun een toename van 5 % van het aantal afsluitingen verwacht, de mening dat in absolute aantallen gemeten er nog steeds sprake is van een beperkt aantal gevallen? Zo ja, kunt u dit toelichten? </vraag>
      <vraag nummer="8">Wat vindt u van het feit dat mensen hun energierekening niet voornamelijk meer kunnen betalen vanwege de sterk gestegen energieprijzen, zoals Continuon stelt? Welke maatregelen wilt u treffen voor de grote groep mensen die geen psyschische klachten hebben en dientengevolge minder gemakkelijk aanspraak kunnen maken op gemeentelijke hulpinstanties? </vraag>
      <vraag nummer="9">Klopt het dat er met name veel afsluitingen plaats vinden in oude wijken met slecht geïsoleerde huizen? Zo neen, waarom niet? Zo ja, deelt u de mening dat er extra inspanningen nodig zijn om het energieverbruik in deze wijken op een normaal niveau te brengen? </vraag>
      <vraag nummer="10">Deelt u de mening dat betalingsregelingen van energiebedrijven waarbij bijstandsmoeders € 300 per maand moeten aflossen realistisch zijn? Zo ja, kunt u dit toelichten? Zo neen, deelt u de mening dat het mogelijk moet zijn voor consumenten om in samenspraak met het energiebedrijf en eventuele derden betalingsregelingen te treffen waarbij de consument kan aangeven wat hij of zij realistisch acht? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-11-17" bron="Sp!ts">Sp!ts, 17 november 2005</noot>
         <noot nummer="2" documenttype="Kamervragen">Aanhangsel Handelingen, nrs. 576 en 2194, vergaderjaar 2004–2005.</noot>
      </noten>
   </vragen>
   <antwoorden aantal="10">
      <antwoord nummer="1">Ik juich dit initiatief van Continuon toe, omdat men daarmee men goede invulling geeft aan artikel 95b, zevende lid Elektriciteitswet 1998 en artikel 44, zevende lid Gaswet. </antwoord>
      <antwoord nummer="2">Ja. </antwoord>
      <antwoord nummer="3">NMa/DTe heeft de afgelopen maanden met brancheorganisatie EnergieNed overlegd over het incassobeleid. Begin oktober heeft de branche NMa/DTe schriftelijk geïnformeerd over een branchebreed incasso- en afsluitbeleid. NMa/DTe zal deze maand aan de sector laten weten dat zij de invulling zoals men die voornemens is te implementeren adequaat vindt. NMa/DTe zal de sector voorstellen om een en ander om te zetten in een gedragscode voor vergunninghouders en netbeheerders. Deze code vormt dan de basis voor het toezicht van NMa/DTe op de naleving van artikel 95b, zevende lid, van de Elektriciteitswet 1998 en artikel 44, zevende lid, van de Gaswet. NMa/DTe kan deze code betrekken bij de reguliere audits van leveranciers en netbeheerders. Daarnaast kan deze code gebruikt worden bij het toezicht op basis van de informatie van consumenten via de NMa/DTe Informatielijn. Overigens merk ik op dat het incassobeleid zoals dat is verwoord door EnergieNed en zoals dat aansluit bij de adviezen van NMa/DTe al gemeengoed is bij de energiebedrijven. Kern van het incasso- en afsluitbeleid van energiebedrijven is dat de consument een eigen verantwoordelijkheid voor de betaling van rekeningen heeft. Daarnaast is het van groot belang het verder oplopen van schulden te voorkomen. De energiebedrijven zullen daarnaast speciaal oog hebben voor de sociaal zwakkeren in de samenleving. Hoewel voor hen dezelfde regels gelden, wordt voor zover mogelijk rekening gehouden met specifieke omstandigheden. Afspraken met andere partijen zijn daarbij essentieel, niet in de laatste plaats omdat energiebedrijven geen informatie hebben over de inkomenspositie van huishoudens. De procedures met betrekking tot het incassobeleid en het afsluitbeleid zullen bekend worden gemaakt aan de consument. Daarnaast zullen bedrijven zorgdragen voor een duidelijk aanspreekpunt voor de klant. Ook zullen de energiebedrijven consumenten met betalingsachterstanden stimuleren om contact op te nemen met instanties voor schuldhulpverlening om tot een oplossing van hun betalingsachterstanden te komen. </antwoord>
      <antwoord nummer="4">De Amsterdamse aanpak beperkt zich niet uitsluitend tot Amsterdam. Energiebedrijf Nuon werkt ook in andere steden samen met Sociale diensten, Kredietbanken en Sociale Hulporganisaties. Ook andere energiebedrijven hebben afspraken met deze instanties. </antwoord>
      <antwoord nummer="5">Volgens een schatting van brancheorganisatie EnergieNed hebben er in 2004 ongeveer 29.000 afsluitingen van elektriciteit en of gas plaatsgevonden (0,21% van de aansluitingen). Over het eerste half jaar van 2005 bedraagt het aantal afsluitingen ongeveer 16.500 (0,12% van de aansluitingen). </antwoord>
      <antwoord nummer="6">Ik vind het niet nodig bedrijven te verplichten in het jaarverslag melding te maken van het aantal afsluitingen. De voorstellen van EnergieNed aan NMa/DTe behelzen onder meer de inrichting van een afsluitingenregister. Via een dergelijk register wordt de NMa/DTe in staat gesteld inzicht te verkrijgen in het aantal afsluitingen en de redenen van afsluiting. Dit register lijkt mij voldoende. </antwoord>
      <antwoord nummer="7">Op een totaal van ruwweg 7 miljoen aansluitingen voor elektriciteit en 6.5 miljoen aansluitingen voor gas, is een percentage van 0,12% afsluitingen (16.500) in het eerste halfjaar van 2005 beperkt te noemen. Dat laat onverlet dat een afsluiting van elektriciteit of gas voor elke individuele consument uitermate vervelend zal zijn. </antwoord>
      <antwoord nummer="8">Het is betreurenswaardig als mensen hun energierekening niet meer kunnen voldoen. Voor een deel van de huishoudens geldt dat het uiteindelijk afsluiten noodzakelijk is voor het instandhouden van een voldoende gedisciplineerd betaalgedrag. Het is ieders eigen verantwoordelijkheid goed om te gaan met het geheel van inkomsten en uitgaven en daarin eventueel te prioriteren. Energie is geen luxegoed. Voor het feitelijk afsluiten aan de orde is, wordt daarom een zorgvuldig proces doorlopen. Ook mensen zonder psychische klachten kunnen gebruik maken van meerdere manieren van schuldhulpverlening. Mensen die op enigerlei wijze een relatie hebben met de Sociale Dienst kunnen gebruik maken van de dienstverlening van de Sociale Dienst. Anderen kunnen gebruik maken van de instellingen die zijn aangesloten bij de Nederlandse Vereniging voor Volkskrediet (NVVK) of instanties die volgens de gedragsnorm van de NVVK opereren. In alle gevallen moeten afnemers wel willen meewerken aan het saneren van schulden of het in de toekomst voorkomen van schulden. Zonder medewerking van afnemers rest netbeheerders uiteindelijk niets anders dan afsluiting. </antwoord>
      <antwoord nummer="9" voetnoot="2">Er is mij niet bekend dat energiebedrijven in achterstandswijken veel woningen afsluiten van energielevering. Het is mij wel bekend dat met name in achterstandswijken vaak ook de woningkwaliteit en dus ook de energetische kwaliteit van de woningen beneden gemiddeld is. Deze woningen kennen daarom vaak een bovengemiddeld hoog energieverbruik met de daarbij horende energielasten. Om deze reden heeft de regering een actief beleid om huishoudens in achterstandswijken te ondersteunen in het beperken van hun energieverbruik. In het beleidskader voor het Investeringsbudget Stedelijke Vernieuwing zijn (de toen nog) G30 gemeenten en provincies gewezen op het belang van energiebesparing bij stedelijke vernieuwing. De gemeenten besteden hier ook aandacht aan. Dit najaar is de Tender Energiebesparing Lage Inkomens (TELI) voor het derde achtereenvolgende jaar geopend. Binnen deze subsidieregelingen kunnen projecten worden ingediend voor energiebesparing voor lage inkomens. Gemeenten hebben de afgelopen jaren projecten hiervoor ingediend en uitgevoerd, veelal in de sfeer van kleine maar nuttige maatregelen als tochtwering, radiatorfolie en voorlichting over isolatie-ventilatie. Begin 2006 zal de Tijdelijke Subsidieregeling CO <voetnoot nummer="2"/>-reductie gebouwde omgeving worden geopend. Deze regeling is gericht op de subsidiëring van energiebesparende maatregelen in bestaande gebouwen (woningen en utiliteitsgebouwen). Het budget van deze regeling bedraagt ruim € 30 miljoen. Deze regeling is weliswaar niet specifiek bedoeld voor achterstandswijken maar kostenefficiency is een belangrijk subsidiecriterium. Die zal in woningen met slechte isolatievoorzieningen groot zijn. Hiermee krijgt de energiebesparing een extra impuls. Tenslotte ondersteunt de regering via communicatie, voorlichting en projectondersteuning energiebesparing in bestaande woningen. Dit gebeurt door SenterNovem in opdracht van het Ministerie van Volkshuisvesting Ruimtelijke Ordening en Milieu via het programma «Kompas energiezuinig wonen en werken». Binnen het project Duurzame Stedelijke Vernieuwing lopen acties ter ondersteuning van corporaties, gemeenten en bijvoorbeeld ook energiebesparing in 56 wijken. </antwoord>
      <antwoord nummer="10">Ik kan onvoldoende beoordelen wat in een individuele situatie realistisch is en wat niet. Dat is een verantwoordelijkheid van de betrokken instanties voor schuldhulpverlening. Ik wil u erop wijzen dat de meeste betalingsregelingen ook tot stand komen in het kader van schuldhulpverlening. Daarbij zijn naast het energiebedrijf meestal ook andere schuldeisers betrokken. In de meeste gevallen is daarbij sprake van samenwerking met de Sociale Dienst of andere schuldhulpverleners. Deze professionele organisaties bepalen op grond van de inkomsten, vaste lasten en het minimaal benodigde voor een huishouden hoeveel er per maand aan schulden kan worden afgelost. De bijstandsnorm speelt daarbij een belangrijke rol. Vaak krijgt de schuldenaar 3 jaar de tijd zijn schulden af te lossen. Vanzelfsprekend vindt een dergelijk proces plaats in samenspraak met de direct betrokkenen. </antwoord>
      <noten afkomstig="antwoord"/>
   </antwoorden>
</kvr>
