<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister-president, minister van Algemene Zaken en de minister van Binnenlandse Zaken en Koninkrijksrelaties over veelverdieners in de publieke sector. (Ingezonden 1 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28593
</item>
         <item attribuut="Inhoud">Vragen naar aanleiding van een bericht op Teletekst van 30 mei 2007 over een onderzoek van Intermediair naar topsalarissen in de (semi-)publieke sector. Vragenstelster verzoekt de beide bewindslieden de betreffende instellingen te verplichten om de salarisgegevens openbaar te maken. Tevens verzoekt zij om uitvoering van verschillende moties over normering van topsalarissen bij ziekenhuizen, energiebedrijven en woningcorporaties, en om onderzoek naar hoge onkostenvergoedingen die uitbetaald zouden worden om, buiten de openbaarheid om, topinkomens aan te vullen. Ten slotte vraagt zij wanneer het salaris van de minister-president als maximum zal gaan gelden voor ambtenaren en bestuurders in de publieke sector.</item>
         <item attribuut="Rubriek">Inkomen en rechtspositie (Inkomens) Staats- en bestuursrecht (Overheidsinstellingen en -bedrijven)</item>
         <item attribuut="Trefwoorden">Collectieve sector Inkomens Management</item>
         <item attribuut="Vindplaats">Kamervragen met antwoord 2006-2007, nr. 1970, Tweede Kamer</item>
         <item attribuut="Vraagnr_bij_indiening">2060716840</item>
         <item attribuut="Afkomstig_van">Minister-President (MP) Algemene Zaken (AZ) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2007-06-26</item>
         <item attribuut="Datum_indiening">2007-06-01</item>
         <item attribuut="Document-id">KVR28593</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4169" allpagenumbers="4169 4170" vetnummer="2060716840" code="0607tkkvr1970" lopendefooter="Tweede Kamer, vergaderjaar 2006–2007, Aanhangsel" filenaam="KVR28593" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1970" onderwerp="" indiendatum="2007-06-1">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister-president, minister van Algemene Zaken en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-06-26">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder>de minister-president (Algemene Zaken)</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het onderzoek van Intermediair over topsalarissen in de publieke en semi-publieke sector? <voetnoot nummer="1"/>Wat is uw oordeel over het feit dat de salarissen opnieuw zijn gestegen ten opzichte van het jaar ervoor? </vraag>
      <vraag nummer="2">Bent u bereid om de instellingen in de publieke en semi-publieke sector die weigeren de salarisgegevens openbaar te maken, te dwingen dit alsnog te doen? Zo neen, waarom niet? </vraag>
      <vraag nummer="3">Wat vindt u van het feit dat vele tientallen bestuurders van onder meer onderwijsinstellingen, zorginstellingen, energiebedrijven en woningcorporaties aanzienlijk meer verdienen dan de minister-president? </vraag>
      <vraag nummer="4">Deelt u de mening dat deze bestuurders zich dienen te matigen? Zo ja, wat gaat u hieraan doen? </vraag>
      <vraag nummer="5">Herinnert u zich de door de Kamer aangenomen moties die vragen om normering van topsalarissen bij ziekenhuizen, energiebedrijven en woningcorporaties? Waarom zijn deze moties nog niet uitgevoerd? </vraag>
      <vraag nummer="6">Heeft u inzicht in de mate waarin bestuurders onkostenvergoedingen ontvangen en op deze manier, buiten de openbaarheid om, hun inkomen nog verder aanvullen? </vraag>
      <vraag nummer="7">Bent u bereid hiernaar onderzoek te doen en met ingang van komend jaar de onkostenvergoedingen openbaar te laten maken? </vraag>
      <vraag nummer="8">Hebt u kennisgenomen van de hoge ontslagvergoedingen voor ex-topbestuurders, waaronder de gouden handdruk van 1,9 miljoen voor een topman van Eneco? Gaat u maatregelen nemen om dergelijke exorbitante vertrekpremies te verbieden? </vraag>
      <vraag nummer="9">Met ingang van welke datum zal het salaris van de minister-president als maximum gelden voor ambtenaren en bestuurders in de publieke sector? </vraag>
      <noten afkomstig="vraag">
         <noot nummer="1" datum="2007-05-30" bron="Teletekst">Teletekst, 30 mei 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. Het kabinet is van mening dat de ontwikkeling van de topinkomens in de publieke en semipublieke sector evenwichtig dient te zijn. Directe invloed op de topsalarissen heeft het kabinet echter alleen voor de sectoren Rijk, Politie, Defensie, Rechterlijke Macht en Primair Onderwijs. In het onderzoek van Intermediair worden de salarissen van een groot aantal individuele topfunctionarissen gepresenteerd van diverse bedrijven en instellingen. Er blijken zowel salarisstijgingen als -dalingen voor te komen. Een meer algemeen oordeel over de ontwikkeling van de inkomens van topbestuurders in de publieke en semi-publieke sector is op basis van het onderzoek van Intermediair moeilijk te geven. Het onderzoek biedt een beperkte steekproef van topinkomens en geeft niet in alle gevallen de achtergronden van de salarisontwikkelingen. </antwoord>
      <antwoord nummer="2">Er bestaat reeds een verplichting tot openbaar maken op grond van de Wet Openbaarmaking uit Publieke middelen gefinancierde Topinkomens (WOPT). Organisaties die onder de werking van de wet vallen moeten de gegevens openbaar maken van functionarissen van wie de beloning boven het grensbedrag komt. De WOPT voorziet in een dwingende bepaling dat de werkgever informatie verstrekt over de aanwezige topinkomens, zowel in het jaarverslag als in een separate melding aan BZK. De termijn om de gegevens over 2006 openbaar te maken is nog niet verstreken. Conform de wet ontvangt de Kamer van het ministerie van BZK het integrale overzicht van alle meldingen voor het einde van het jaar. Ons is tot op heden niet gebleken dat de wet niet wordt nagevolgd. </antwoord>
      <antwoord nummer="3 t/m 5" voetnoot="1">In het coalitieakkoord is afgesproken dat: «De inkomens in de publieke en semi-publieke sfeer worden genormeerd respectievelijk gemaximeerd. Met betrekking tot de inkomens in de publieke en semi-publieke sfeer geldt het inkomen van de minister-president als maximumnorm. Daarbij wordt uitgegaan van het inkomen zoals dit zou moeten zijn overeenkomstig het kabinetsstandpunt op deze voorstellen van de commissie Dijkstal.» Daarmee is de lijn van het vorige kabinet <voetnoot nummer="1"/>dat het ministersalaris, verhoogd met 30% conform het advies van de commissie Dijkstal, het normsalaris in de publieke sector zal zijn, herbevestigd. Rijksambtenaren dienen beneden deze norm te blijven. Voor bestuurders van publiekrechtelijke ZBO’s geldt dat slechts ná goedkeuring van de ministerraad een bezoldiging kan worden toegekend die uitstijgt boven dit normbedrag. In het coalitieakkoord wordt deze beleidslijn doorgetrokken voor de semi-publieke sector. Voor de precieze uitwerking van dat beleid is, mede naar aanleiding van Kamermoties, advies gevraagd aan de commissie Dijkstal. Dat advies wordt deze zomer verwacht. Op grond van dat advies zal in de kabinetsreactie het beleid inhoudelijk worden vormgegeven. </antwoord>
      <antwoord nummer="6">De WOPT schrijft voor dat in het financieel verslagleggingsdocument het belastbaar loon moet worden vermeld. Wat belastbaar loon is schrijft artikel 9 e.v. van de Wet op de loonbelasting 1964 voor. Ook onkostenvergoedingen behoren – indien daar geen werkelijk gemaakte kosten tegenover staan – in principe tot het belastbaar loon. De belastingdienst controleert hierop. Onbelaste onkostenvergoedingen, dat wil zeggen vergoedingen voor kosten waarvan de belastingdienst het aannemelijk vindt dat deze uit hoofde van de functie-uitoefening zijn gemaakt, worden niet gezien als inkomen. Het kabinet heeft geen inzicht in de mate waarin dergelijke onkostenvergoedingen worden verstrekt, maar acht dit ook niet bezwaarlijk. </antwoord>
      <antwoord nummer="7">Zoals uit het antwoord op vraag 6 moge blijken, dienen de organisaties die onder de WOPT vallen de voor de beloning relevante onkostenvergoedingen reeds op te nemen bij de bepaling van het eventueel te publiceren inkomen. </antwoord>
      <antwoord nummer="8">Het Coalitieakkoord stelt dat bij de topverdieners in de publieke en semipublieke sector de hoogte van een ontslagvergoeding wordt gemaximeerd op één jaarsalaris. De minister van BZK zal deze afspraak nader uitwerken. Voor het specifieke geval van Eneco zij opgemerkt dat energiebedrijven private organisaties zijn waarvan de aandelen in publieke handen zijn. Over de reikwijdte van de semi-publieke sector is de commissie Dijkstal om advies gevraagd, dat in de zomer wordt verwacht. In ieder geval ligt er een verantwoordelijkheid bij de Raad van Commissarissen van de energiebedrijven om toe te zien op een verantwoord beloningsbeleid. </antwoord>
      <antwoord nummer="9">Het is staand beleid dat de beloning in de Rijksdienst is gemaximeerd op het ministersalaris verhoogd met 30%, conform het advies van de commissie Dijkstal. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2003–2004, 28 479, nr. 7</noot>
      </noten>
   </antwoorden>
</kvr>
