<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-den Uyl (PvdA) aan de minister en de staatssecretaris van Sociale Zaken en Werkgelegenheid over de CWI-klacht dat gemeenten en UWV te weinig sancties geven aan werkweigeraars. (Ingezonden 25 november 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24581
</item>
         <item attribuut="Inhoud">Vragen naar aanleiding van bericht (Trouw, 23 november 2005) dat het CWI de gemeenten en het UWV gevraagd heeft om werkweigeraars strenger te sanctioneren.</item>
         <item attribuut="Rubriek">Sociale zekerheid (Misbruik sociale zekerheid) Sociale zekerheid (Uitvoeringsinstellingen sociale verzekeringen) Staats- en bestuursrecht (Gemeenten)</item>
         <item attribuut="Trefwoorden">Gemeenten Misbruik sociale verzekeringen Uitvoeringsinstellingen sociale verzekeringen</item>
         <item attribuut="Vindplaats">Kamervragen met antwoord 2005-2006, nr. 595, Tweede Kamer</item>
         <item attribuut="Vraagnr_bij_indiening">2050603840</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2005-12-23</item>
         <item attribuut="Datum_indiening">2005-11-25</item>
         <item attribuut="Document-id">KVR24581</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1267" allpagenumbers="1267 1268" vetnummer="2050603840" code="0506tkkvr595" lopendefooter="Tweede Kamer, vergaderjaar 2005–2006, Aanhangsel" filenaam="KVR24581" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="595" onderwerp="" indiendatum="2005-11-25">
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de minister en de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="23 december 2005), zie ook Aanhangsel Handelingen nr. 573, vergaderjaar 2005–2006">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht dat het Centrum voor Werk en Inkomen (CWI) de gemeenten en het Uitvoeringsinstituut Werknemersverzekeringen (UWV) vraagt om werkweigeraars strenger te sanctioneren? <voetnoot nummer="1"/>
      </vraag>
      <vraag nummer="2">Hoe vaak komt het voor dat het CWI een werkweigering meldt en dat de gemeente of het UWV daarop niet reageert en/of sanctioneert? </vraag>
      <vraag nummer="3">Bent u bereid de Kamer te informeren over de mate waarin het sanctie-instrument adequaat benut wordt en welke termijnen er gemiddeld zitten tussen het melden van een werkweigering en een sanctie? </vraag>
      <vraag nummer="4">Bent u bereid te bevorderen dat er een lik-op-stuk-sanctie wordt toegepast bij werkweigering bij het UWV en bij de gemeenten? </vraag>
      <noten afkomstig="vraag">
         <noot nummer="1" datum="2005-11-23" bron="Trouw">Trouw, 23 november 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Uit informatie over het eerste halfjaar van 2005 blijkt dat CWI 200 kennisgevingen aan UWV heeft gestuurd die betrekking hebben op het niet meewerken aan het vinden dan wel accepteren van passende arbeid (betreft o.a. situaties van werkweigering). In ongeveer 30% van deze gevallen is een maatregel opgelegd. In 70% van de gevallen is geen maatregel opgelegd, omdat UWV naar aanleiding van het nader onderzoek heeft geconcludeerd dat geen sprake was van een overtreding danwel tot de conclusie is gekomen dat de uitkeringsgerechtigde niet verwijtbaar in overtreding was. Tussen CWI en UWV bestaat de afspraak dat CWI wordt geïnformeerd over de door UWV naar aanleiding van de kennisgevingen ondernomen stappen. Dit gebeurt nog onvoldoende. Om dit proces verder te stroomlijnen wordt in de loop van 2006 een elektronische werkproceskoppeling gebouwd die eind 2006 naar verwachting operationeel wordt. Hiermee wordt gewaarborgd dat kennisgevingen van CWI door UWV beter worden teruggekoppeld aan CWI. Binnen de context van de gewijzigde verantwoordelijkheidsverdeling, beschik ik als consequentie van de decentralisering en de deregulering niet over de specifieke informatie zoals door u wordt gevraagd en kan ik deze informatie ook niet meer bij gemeenten opvragen. Zoals uit de beantwoording van vraag 4 blijkt, beschik ik wel over algemene informatie over de wijze waarop gemeenten het maatregelenbeleid uitvoeren. </antwoord>
      <antwoord nummer="3">Voor het kunnen beoordelen of het sanctie-instrumentarium adequaat wordt toegepast, zijn het aantal opgelegde sancties en de tijdigheid van de afdoening van de CWI- kennisgevingen van belang. Ik zeg u toe dat ik aan UWV zal verzoeken om vanaf 2006 via de kwartaalverslagen en het jaarverslag te rapporteren over het aantal opgelegde sancties in relatie tot het aantal kennisgevingen van CWI en de tijdigheid van afdoening van de CWI-kennisgevingen. U ontvangt dit via de gebruikelijke voortgangsrapportage SUWI. Voor wat betreft het onderdeel van uw vraag over de termijnen is het streven van UWV erop gericht om met betrekking tot 90% van de meldingen van CWI binnen 4 weken na ontvangst te beoordelen of er een sanctie moet worden opgelegd. Uit realisatiecijfers over de eerste 10 maanden van dit jaar blijkt dat dit in gemiddeld 88% van de gevallen heeft plaatsgevonden. Vanaf september 2005 wordt de norm ruimschoots gerealiseerd. </antwoord>
      <antwoord nummer="4">In wet- en regelgeving is geregeld dat de CWI elke gesignaleerde werkweigering meldt bij UWV en gemeenten. UWV en gemeenten leggen vervolgens een sanctie respectievelijk maatregel op als de werkweigering de cliënt valt te verwijten. Feitelijk vult UWV dit in door de melding van CWI te beoordelen en op grond daarvan een onderzoek in te stellen of de werknemer zich (daadwerkelijk) verwijtbaar heeft gedragen. In het kader van het nastreven van een effectiever lik-op-stuk-sanctiebeleid wordt vanuit mijn departement regelmatig met UWV overleg gevoerd over de uitvoering van het sanctiebeleid en de sanctieoplegging. UWV heeft daarbij aangegeven aan het tijdig afhandelen van signalen hoge prioriteit te geven. Via de kwartaalverslagen en het jaarverslag zal ik de ontwikkeling van het lik-op-stuk beleid volgen. Gemeenten leggen het maatregelenbeleid zelf vast in een verordening. De systematiek van de WWB geeft gemeenten daarbij alle ruimte om direct in te grijpen als de betrokkene zich niet aan de vastgestelde verplichtingen houdt, zoals bij werkweigering. In dergelijke situaties is de gemeente gehouden de bijstand te verlagen conform hun afstemmingsverordening. Uit recent onderzoek naar de gemeentelijke verordeningen blijkt dat gemeenten adequate invulling geven aan hun maatregelenbeleid. Dit geldt ook wanneer het gaat om tekortschietend besef van verantwoordelijkheid voor de voorziening in het bestaan: alle onderzochte gemeenten leggen dan een maatregel op. Op 6 december jl. heb ik aan uw Kamer het onderzoeksrapport «Hoogwaardig Handhaven: Gemeenten uit de startblokken» aangeboden. Hierin staan de resultaten beschreven die de gemeenten met het concept van Hoogwaardig Handhaven hebben bereikt. Aspecten hiervan zijn vroegtijdig informeren, optimaliseren van de dienstverlening, vroegtijdige detectie, en het daadwerkelijk sanctioneren (lik-op-stuk). Het rapport geeft aan dat de implementatie van Hoogwaardig Handhaven naar verwachting zijn vruchten zal afwerpen in de komende jaren. Voorgaande neemt overigens niet weg dat ik uw signaal serieus neem en het onderwerp zal agenderen voor het eerstkomende bestuurlijk overleg met de VNG. </antwoord>
      <noten afkomstig="antwoord"/>
   </antwoorden>
</kvr>
