<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Ferrier (CDA) aan de staatssecretaris van Onderwijs,
Cultuur en Wetenschap, mw. Dijksma, over indicatiestelling op de Emiliusschool
(Son en Breughel). (Ingezonden 17 april 2008); Antwoord</item>
         <item attribuut="Bestand">17Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31954</item>
         <item attribuut="Inhoud">Vragen naar aanleiding van een uitzending van het radioprogramma 'De
andere wereld van zondagmorgen' van 13 april 2008 over indicatiestelling op de
Emiliusschool te Son en Breugel. Er ontstaan problemen omdat ouders elk jaar
twee verschillende trajecten moeten gaan (indicatie zorg en indicatie
onderwijs), wat zware administratieve lasten met zich mee brengt. Indiener
vraagt de minister dit op te lossen en verwijst hierbij naar de door haar
ingediende motie (kamerstuk 30956, nr. 9) om een
gecombineerde indicatiestelling op het gebied van AWBZ, Wmo, jeugdzorg en
onderwijs te realiseren.</item>
         <item attribuut="Rubriek">Gezondheidszorg (Zorgverzekeringen)
Speciaal onderwijs (Bekostiging speciaal
onderwijs)
Speciaal onderwijs (Onderwijsverzorging)</item>
         <item attribuut="Trefwoorden">AWBZ
Bekostiging speciaal onderwijs
Onderwijsverzorging</item>
         <item attribuut="Vindplaats">Kamervragen met antwoord 2007-2008, nr. 2328, Tweede Kamer</item>
         <item attribuut="Vraagnr_bij_indiening">2070818230</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="CDA">Ferrier</persoon>
         </item>
         <item attribuut="Datum_reaktie">2008-05-13</item>
         <item attribuut="Datum_indiening">2008-04-17</item>
         <item attribuut="Document-id">KVR31954</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4771" allpagenumbers="4771 4772" vetnummer="2070818230" code="0708tkkvr2328" lopendefooter="Tweede Kamer, vergaderjaar 2007–2008, Aanhangsel" filenaam="KVR31954" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2328" onderwerp="" indiendatum="2008-04-17">
         <vrager partij="CDA" oorsprong="parlement">Ferrier</vrager>
         <vraagt-aan>de staatssecretaris van Onderwijs, Cultuur en Wetenschap, mw. Dijksma,</vraagt-aan>
      </vraagdata>
      <antwoorddata antwoorddatum="2008-05-13">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de situatie ten aanzien van indicatiestelling op de Emiliusschool in Son en Breughel? <voetnoot nummer="1"/>
      </vraag>
      <vraag nummer="2">Kunt u verklaren dat aanvragen worden toegekend voor een periode die niet meer ingezet kan worden? </vraag>
      <vraag nummer="3">Kunt u verklaren dat zorg in natura niet geboden kan worden op de plek van voorkeur van de ouders, omdat de AWBZ-zorg – op gezag van het ministerie van VWS dat de zorg wél toekent – niét ter plaatse uitgebreid kan worden? </vraag>
      <vraag nummer="4" voetnoot="2">Deelt u de mening dat deze situatie, waarbij ouders ieder jaar twee verschillende trajecten dienen te gaan – ten aanzien van indicatie zorg én ten aanzien van indicatie onderwijs – waarbij ze te maken krijgen met een grote administratieve last nu precies de situatie is die de Tweede Kamer, door het aannemen van de motie Ferrier <voetnoot nummer="2"/>wilde voorkomen? </vraag>
      <vraag nummer="5">Kunt u de Kamer informeren over de stand van zaken ten aanzien van de uitvoer van de motie Ferrier? </vraag>
      <vraag nummer="6">Kunt u toezeggen dat bij de inschrijving voor het schooljaar 2008–2009 de problemen, zoals naar voren gebracht in het IKON radio programma opgelost zullen zijn, conform de motie Ferrier? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-04-13" bron="IKON radio, " titel="De andere wereld van zondagmorgen">IKON radio, «De andere wereld van zondagmorgen», 13 april 2008</noot>
         <noot nummer="2" documenttype="Kamerstuk" kamerstuk-id="30 956" documentnummer="9">Kamerstuk 30 956, nr. 9</noot>
      </noten>
   </vragen>
   <antwoorden aantal="6">
      <antwoord nummer="1">Ja. De Emiliusschool is een school voor leerlingen met ernstige meervoudige handicaps. In de genoemde radio-uitzending wordt ingegaan op de extra AWBZ zorg die nodig is voor kinderen om onderwijs te kunnen volgen en op de bureaucratie rondom het aanvragen van die extra AWBZ-zorg. </antwoord>
      <antwoord nummer="2">De aanvraag voor AWBZ-zorg dienen de ouders in bij het Centrum indicatiestelling zorg (CIZ). De inzet van het CIZ is om aanvragen binnen de gestelde termijnen af te handelen. In de regel worden (her)aanvragen voor AWBZ-zorg in de vorm van een PGB met voorrang door het CIZ afgehandeld. Mocht een indicatieaanvraag niet tijdig zijn afgehandeld dan betreur ik dat. Het kabinet streeft ernaar om de administratieve lasten van onder meer de indicatiestelling op verschillende terreinen te verminderen. Waar mogelijk, trekken we daarbij gezamenlijk op, zoals bijvoorbeeld de implementatie van het Kader integraal indiceren. Daarnaast werkt ieder vanuit zijn eigen verantwoordelijkheid aan genoemd streven. In dat kader wil ik er op wijzen dat de verantwoordelijkheid voor de indicatiestelling AWBZ ligt bij het ministerie van VWS, niet bij het ministerie van OCW. Het verminderen van de tijd, nodig voor afhandeling van indicatieaanvragen is één van de aandachtspunten bij VWS als het gaat om het verbeteren en vereenvoudigen van de indicatiestelling AWBZ. </antwoord>
      <antwoord nummer="3">Zoals in antwoord op vraag 2 is aangegeven, valt de verantwoordelijkheid van de zorg onder het ministerie van VWS. In de AWBZ zijn de regionale zorgkantoren ervoor verantwoordelijk dat er naar aard en omvang voldoende AWBZ-zorg van voldoende kwaliteit gecontracteerd is bij de verschillende zorgaanbieders in de betreffende regio. </antwoord>
      <antwoord nummer="4">Het verminderen van de administratieve lasten is een belangrijke doelstelling van het kabinet. De implementatie van het kader integraal indiceren leidt tot belangrijke vereenvoudiging voor ouders en kinderen die naast een indicatie voor (voortgezet) speciaal onderwijs ((v)so)/leerlinggebonden financiering (lgf) ook jeugdzorg of AWBZ-zorg nodig hebben omdat zij nog maar bij één loket de indicaties hoeven aan te vragen. De indicatie voor onderwijs hoeft overigens niet elk jaar te worden aangevraagd. Afhankelijk van de onderwijssoort is de indicatie 3 of 4 jaar geldig. Leerlingen met het syndroom van Down krijgen, met de wijzigingen in het Besluit tot (Kamerstukken 2007/08, 31 413, nr. 1) zelfs een zmlk-indicatie voor de hele schoolloopbaan. </antwoord>
      <antwoord nummer="5">In reactie op uw motie, heb ik in het overleg aangegeven dat ik de motie beschouw als een ondersteuning van het beleid dat is ingezet om de indicatielasten voor ouders te verminderen. Naast genoemde implementatie van het Kader integraal indiceren, hoort daarbij ook het afschaffen van het model aanmeldformulier voor de indicatie voor (v)so/lgf, de automatische indicatie voor jongeren afkomstig uit een justitiële jeugdinrichting en de zmlk-indicatie voor de schoolloopbaan voor leerlingen met syndroom van Down. Voorts is inzet om binnen Passend onderwijs de verschillende loketten die er op dit moment binnen het onderwijs zijn voor de indicatiestelling terug te brengen tot één loket. Wat betreft het verzoek in de motie om niet alleen integraal te indiceren maar ook tot een integraal handelingsadvies te komen het volgende. In het invoeringsplan Passend onderwijs dat op 5 december aan de Tweede Kamer is gestuurd (Kamerstukken 2007/08, 27 728, nr. 101) is aangegeven dat de samenwerking tussen het (v)so, jeugdzorg en AWBZ-zorg op dit punt nog niet is geformaliseerd. Sinds de invoering van de leerlinggebonden financiering in 2003 is het wel mogelijk om bekostiging aan te vragen voor leerlingen afkomstig uit een residentiële instelling indien «één kind, één plan» noodzakelijk is vanwege de aard of duur van de behandeling. Aan het ITS is gevraagd onderzoek te doen naar de uitwerking van één kind, één plan in de praktijk. Doel is beter zicht te krijgen op de samenwerking tussen (v)so en (jeugd)zorg. De resultaten, die voor de zomer 2008 beschikbaar komen, bieden naar verwachting handvatten om de samenwerking te verbeteren. Ook de input vanuit de regio’s die al gestart zijn met integraal indiceren wordt gebruikt voor verbetering van de indicatiestelling en samenwerking om te komen tot een samenhangend zorgplan voor kinderen die extra ondersteuning in het onderwijs en (jeugd)zorg nodig hebben. </antwoord>
      <antwoord nummer="6">De problemen die in dit radioprogramma zijn genoemd betreffen de extra AWBZ zorg die nodig is voor ernstig meervoudig gehandicapte kinderen om (v)so te kunnen volgen en de bureaucratie rondom het aanvragen van die extra AWBZ-zorg. Als het gaat om het verminderen van de bureaucratie is de implementatie van het Kader integraal indiceren van belang. Implementatie daarvan wordt voor een belangrijk deel in 2008 voltooid. Wat betreft de indicatiestelling AWBZ verwijs ik u naar de brief van de staatssecretaris van VWS aan de Tweede Kamer van 29 mei 2007 (Kamerstukken II 2006/07, 30 800 XVI, nr. 145) waarin een 12-tal voorstellen zijn gedaan in het kader van eenvoudig en beter indiceren. Over de uitkomsten van de pilots wordt de Tweede Kamer in het tweede kwartaal van 2008 geïnformeerd. Wat betreft de motie-Ferrier wil ik verwijzen naar het antwoord op vraag 5 waarin ik ben ingegaan op de vervolgstappen om naast de integrale indicatiestelling te komen tot een samenhangend zorgplan voor kinderen die extra ondersteuning in het onderwijs en (jeugd)zorg nodig hebben. </antwoord>
      <noten afkomstig="antwoord"/>
   </antwoorden>
</kvr>
