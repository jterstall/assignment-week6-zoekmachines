<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schinkelshoek en Van de Camp (beiden CDA) aan de minister van Onderwijs, Cultuur en Wetenschap over de schrijfwijze van «Jood» in het Groene Boekje. (Ingezonden 19 november 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30263
</item>
         <item attribuut="Inhoud">Vragen naar aanleiding van het onderscheid dat in het Groene Boekje, de officiële spellingslijst van de Nederlandse taal, wordt gemaakt tussen de schrijfwijze van 'Jood' (met hoofdletter) en 'jood' (met kleine letter). Mede door het ontbreken van een heldere, ondubbelzinnige toelichting wordt verwarring in de hand gewerkt. Indieners wijzen erop dat door deze verwarring in strijd is met de uitdrukkelijke bedoeling van de spellingherzienng van 2005, om een einde te maken aan de kleinerende bedoelingen om jood met een kleine letter te schrijven, een belediging die dateert uit 1941. Indieners dringen er bij minister Plasterk (OCW) op aan om in overleg met zijn Vlaamse ambtgenoot, via de Nederlandse Taalunie op aandringen om Jood, Jodin en Joods voortaan in alle gevallen met een hoofdletter te schrijven (dit moet ook gaan gelden voor woorden als Jodenbuurt, Jodenhaat en Jodenmop).</item>
         <item attribuut="Rubriek">Cultuur en taal (Nederlandse taal) Cultuur en taal (Overig) Staats- en bestuursrecht (Grondrechten)</item>
         <item attribuut="Trefwoorden">Discriminatie Godsdiensten Nederlandse taal</item>
         <item attribuut="Vindplaats">Kamervragen met antwoord 2007-2008, nr. 771, Tweede Kamer</item>
         <item attribuut="Vraagnr_bij_indiening">2070805020</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="CDA">Schinkelshoek Van de Camp</persoon>
         </item>
         <item attribuut="Datum_reaktie">2007-11-27</item>
         <item attribuut="Datum_indiening">2007-11-19</item>
         <item attribuut="Document-id">KVR30263</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1651" allpagenumbers="1651 1652" vetnummer="2070805020" code="0708tkkvr771" lopendefooter="Tweede Kamer, vergaderjaar 2007–2008, Aanhangsel" filenaam="KVR30263" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="771" onderwerp="" indiendatum="2007-11-19">
         <vrager partij="CDA" oorsprong="parlement">Schinkelshoek Van de Camp</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-11-27">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u zich ervan bewust dat in het «Groene Boekje», de officiële spellingslijst van de Nederlandse taal, onderscheid wordt gemaakt tussen de schrijfwijze van «Jood» (met een hoofdletter) en «jood» (met een kleine letter)? </vraag>
      <vraag nummer="2">Realiseert u zich dat, ook door het ontbreken van een heldere, ondubbelzinnige toelichting, niet duidelijk is wanneer de ene dan wel de andere schrijfwijze dient te worden gebruikt? </vraag>
      <vraag nummer="3">Ziet u kans het verschil tussen J of j uit te leggen? Ook aan leerlingen in welk onderwijs dan ook? Wanneer moet de ene en wanneer de andere schrijfwijze worden gehanteerd? Welke motivering ligt er aan ten grondslag? </vraag>
      <vraag nummer="4">Creëert het onderscheid tussen Jood en jood niet zo veel verwarring dat niets terecht komt van de uitdrukkelijk bedoeling van de spellingherziening van 2005 om een einde te maken aan de kleinerende bedoelingen om jood met een kleine letter te schrijven, een belediging die dateert uit 1941? </vraag>
      <vraag nummer="5">Wilt u er, in overleg met uw Vlaamse ambtgenoot, via de Nederlandse Taalunie op aandringen Jood, Jodin en Joods voortaan in alle gevallen met een hoofdletter te schrijven en vast te laten leggen dat ook woorden als Jodenbuurt, Jodenster, Jodenhaat, Jodenvervolging en Jodenmop met een hoofdletter dienen te worden geschreven? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1 2">In de Woordenlijst is beknopt, maar afdoende aangeduid dat het verschil betrekking heeft op het onderscheid tussen het Joodse volk (vergelijkbaar met Arabier, Koerd, Tutsi) en de mensen met een bepaalde religie (vergelijkbaar met boeddhisten, moslims, christenen en hindoes): Jood, (lid v.h. Joodse volk), de[m.], Joden , Jo•den jood <voetnoot nummer="1"/>, (jodium), het jood <voetnoot nummer="2"/>, (aanhanger v.h. joodse geloof), de[m.], joden , jo•den Joods, (m.b.t. het Joodse volk), bnw., Joodse , Jood•se joods, (m.b.t. de joodse godsdienst), bnw., joodse , jood•se In de Leidraad bij de Woordenlijst is dit in regel 16.J als volgt geformuleerd: (1) De naam voor een bevolkingsgroep of een lid daarvan schrijven we met een hoofdletter als hij is afgeleid van een aardrijkskundige naam of als het om een specifiek volk gaat. (2) Een overkoepelende term voor etnische groepen schrijven we met een kleine letter. (3) Als de benaming gebaseerd is op een (geloofs)overtuiging schrijven we geen hoofdletter. Na een reeks voorbeelden per type is bovendien de volgende opmerking toegevoegd: (1) Ook als de benaming van een groep gebaseerd is op de naam van een godsdienst, kunnen we een hoofdletter gebruiken. Die drukt uit dat we een etnische of politieke groep (al dan niet gelovige mensen) bedoelen. Zo schrijven we de dialoog tussen christenen en joden, maar de gesprekken tussen Joden en Palestijnen. </antwoord>
      <antwoord nummer="3">Zie het antwoord op vraag 2. De voorbeeldzinnen waarin het verschil is geïllustreerd met enerzijds het contrast met christenen en anderzijds met Palestijnen, zijn begrijpelijk voor leerlingen die het onderscheid tussen politiek en godsdienst kennen. De motivering die eraan ten grondslag ligt is het complexe, maar reële gegeven dat we zowel te maken hebben met het Joodse volk, als met de joodse godsdienst. Zouden we het woord altijd op dezelfde manier spellen, dan zou – gegeven het spellingonderscheid tussen volkeren (hoofdletter) en godsdienstigen (kleine letter) – geen recht worden gedaan aan een van beide hoedanigheden. Bovendien zouden er nieuwe schijnbare tegenstellingen ontstaan, bijvoorbeeld in zinsneden als de interreligieuze dialoog tussen moslims en Joden. Ook dat onderscheid zou mogelijkerwijs als discriminerend worden ervaren. </antwoord>
      <antwoord nummer="4">De spellingherziening van 2005 is gebaseerd op het besluit van het Comité van Ministers van de Nederlandse Taalunie van 8 oktober 2001, waarin de uitdrukkelijke opdracht staat om in de Woordenlijst de «uniformiteit te verbeteren ten aanzien van ogenschijnlijk gelijksoortige gevallen». Van enig specifiek oogmerk met betrekking tot de Joden en de Tweede Wereldoorlog is geen sprake geweest, noch in de opdracht aan de Werkgroep Spelling, noch in de discussies binnen de werkgroep. De werkgroep heeft de inconsistentie opgemerkt tussen bevolkingsgroepen die in de Woordenlijst 1995 met een kleine letter werden gespeld, zoals apache, azteek, bantoe, berber, eskimo, hun, jood, kelt, sefarden, zoeloe en bevolkingsgroepen met een hoofdletter, zoals Arabier, Koerd, Lap. De Werkgroep Spelling was zich ervan bewust dat dit verschil als discriminerend kon worden ervaren, bijvoorbeeld in combinaties als de vredesonderhandelingen tussen joden en Palestijnen. De werkgroep heeft de hierboven onder 2 aangehaalde regels geformuleerd en daarmee voldaan aan de ministeriële opdracht. De consequentie dat er nu twee schrijfwijzen voor jood/Jood zijn, is een gevolg van de bijzondere omstandigheid dat hetzelfde woord in twee categorieën thuishoort: die van volkennamen en die van namen van religieuze gezindten en hun aanhangers. De werkgroep heeft in beide gevallen voor parallel formuleren gekozen, dat wil zeggen de volkennaam Jood niet anders te spellen dan de andere volkennamen en de naam jood als aanhanger van een religie evenmin anders te spellen dan andere aanhangers van religies. De huidige regel voor de schrijfwijze van gelijkwaardige woorden geeft minder aanleiding tot kleinerende of beledigende effecten dan de Woordenlijst 1995. </antwoord>
      <antwoord nummer="5">Ik zie onvoldoende aanleiding om de Taalunie op te dragen de huidige regels te herzien. De samenstellingen Jodenbuurt, Jodenster, Jodenhaat, Jodenvervolging en Jodenmop, dus alle door u genoemde voorbeelden, worden volgens de huidige regels met een hoofdletter gespeld in de Woordenlijst en in alle andere naslagwerken die het keurmerk «officiële spelling» van de Nederlandse Taalunie dragen. </antwoord>
      <noten afkomstig="antwoord"/>
   </antwoorden>
</kvr>
