<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koekkoek en Gabor (beiden CDA) over de bestuurlijke verhoudingen in de politieregio Groningen. (Ingezonden 12 januari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6310
</item>
         <item attribuut="Inhoud">Vragen naar aanleiding van het rapport van Bakkenist Management Consultants.</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Politie) Staats- en bestuursrecht (Gemeenten)</item>
         <item attribuut="Trefwoorden">Burgemeesters Openbare orde en veiligheid Politie</item>
         <item attribuut="Vindplaats">Kamervragen met antwoord 1997-1998, nr. 546, Tweede Kamer</item>
         <item attribuut="Afkomstig_van">Justitie Binnenlandse Zaken</item>
         <item attribuut="Indiener">
            <persoon partij="CDA">Koekkoek</persoon>
            <persoon partij="CDA">Gabor</persoon>
         </item>
         <item attribuut="Datum_reaktie">1998-01-14</item>
         <item attribuut="Datum_indiening">1998-01-12</item>
         <item attribuut="Document-id">KVR6310</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1115" allpagenumbers="1115 1116" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6310" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="546" onderwerp="" indiendatum="1998-01-12">
         <vrager partij="CDA" oorsprong="parlement">Koekkoek</vrager>
         <vrager partij="CDA" oorsprong="parlement">Gabor</vrager>
         <vraagt-aan/>
      </vraagdata>
      <antwoorddata antwoorddatum="14 januari 1998), zie ook Kamerstuk 25 840, nr. 1.">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1" voetnoot="1">Hoewel de minister reeds toegezegd heeft met een nadere standpuntbepaling te zullen komen, wordt verzocht deze vragen daarbij te willen betrekken. Deelt u de opvatting van de rapporteurs van Bakkenist Management Consultants <voetnoot nummer="1"/>dat de bestuurlijke verhoudingen in de politieregio Groningen verstoord zijn? </vraag>
      <vraag nummer="2">Deelt u de zorgen van rapporteurs omtrent het vermogen van de huidige korpsleiding om de noodzakelijke verbeteringen aan te brengen: zo ja, welke conclusie verbindt u daaraan? </vraag>
      <vraag nummer="3">Wie is volgens u verantwoordelijk voor het feit dat de structuur van de bestuurlijke verhoudingen in Groningen onduidelijk en onevenwichtig is? </vraag>
      <vraag nummer="4">Welke conclusie moet worden verbonden aan de mededeling dat de onderlinge verhoudingen gekarakteriseerd worden door het gebrek aan wederzijds respect en vertrouwen? </vraag>
      <vraag nummer="5">Welke consequentie moet worden verbonden aan het feit dat de hoofdofficier onvoldoende gevoel heeft getoond voor de bestuurlijke verhoudingen en onvoldoende inzicht en geduld heeft getoond ten aanzien van het veranderingsvermogen van het regiokorps? </vraag>
      <vraag nummer="6">Welke consequentie moet worden verbonden aan de mededeling dat de burgemeester zich meer als bestuurder dan als beheerder profileert van het regiokorps en in zijn beheersverantwoordelijkheid eenzijdig aandacht besteedt aan de financiële situatie? Wat te doen met de mededeling dat de burgemeester geringe aandacht heeft voor het functioneren van de korpsleiding en de kwaliteit van het management? </vraag>
      <vraag nummer="7">Welke consequenties verbindt u aan de constatering dat de korpschef geen eenheid van leiding binnen het korps kan bewerkstelligen? Maakt het feit dat de onderzoekers zich afvragen of betrokkene over voldoende gezag beschikt om op korte termijn noodzakelijke verbeteringen te implementeren persoonlijke conseqenties noodzakelijk? </vraag>
      <vraag nummer="8">Hebben alle betrokkenen zich met de inhoud van het rapport verenigd? Zo niet, wat is hun opvatting? </vraag>
      <vraag nummer="9">Wat vindt u van de voorgestelde stappen tot verbetering van de situatie? </vraag>
      <vraag nummer="10">Binnen hoeveel tijd kan orde op zaken worden gesteld? </vraag>
      <vraag nummer="11">Kunnen de aanbevelingen over de beheersdriehoek met onmiddellijke ingang in werking treden? </vraag>
      <vraag nummer="12">Wie is verantwoordelijk voor de invoering van het integraal management onder het regionaal niveau in Groningen? Doorkruist dit niet de gedachte van de regiopolitie? </vraag>
      <vraag nummer="13">Bent u het eens met het onderzoeksrapport dat aan het lokaal bestuur een vloer dient te worden gegarandeerd over de lokale politiezorg in de vorm van een service-contract per gemeente? </vraag>
      <vraag nummer="14">Welke concrete maatregelen neemt u naar aanleiding van de Groningse situatie? </vraag>
      <noten afkomstig="vraag">
         <noot nummer="1" datum="1998-12-31" bron=" (rapport uitgebracht aan de minister van Justitie), Bakkenist Management Consultants" titel="Rapportage bestuurlijk onderzoek driehoek Groningen">«Rapportage bestuurlijk onderzoek driehoek Groningen» (rapport uitgebracht aan de minister van Justitie), Bakkenist Management Consultants, 31 december 1998</noot>
      </noten>
   </vragen>
   <antwoorden aantal="6">
      <antwoord nummer="1 en 2">Wij delen het oordeel van Bakkenist Management Consultants dat de bestuurlijke verhoudingen in de politieregio Groningen verstoord waren. Wij wijzen er daarbij tevens op dat uit het rapport blijkt dat Bakkenist Management Consultants tevens van oordeel is dat de bestuurlijke verhoudingen verbeterd kunnen worden. Opgemerkt zij dat Bakkenist Management Consultants aangeven dat er voldoende reden is er vertrouwen in te hebben dat onder leiding van de korpsbeheerder en de hoofdofficier in samenwerking met de Commissaris des Konings en de procureur-generaal een proces van verbetering kan worden ingezet. </antwoord>
      <antwoord nummer="3">In aansluiting op het antwoord op de vragen 1 en 2 zijn wij van oordeel dat alle drie de deelnemers van de beheersdriehoek verantwoordelijk zijn voor de bestuurlijke verhoudingen. Daarbij is naar ons oordeel een bijzondere verantwoordelijkheid weggelegd voor de hoofdofficier als degene die het gezag heeft over de politie op het vlak van de opsporing en die vandaaruit een verantwoordelijkheid in deze heeft en voor de korpsbeheerder als degene die verantwoordelijk is voor het beheer van het regiokorps. De beheersverantwoordelijkheid van de korpsbeheerder brengt met zich mee dat deze het zich primair tot zijn taak rekent zorg te dragen voor een adequaat proces van besluitvorming binnen de driehoek. </antwoord>
      <antwoord nummer="8">Naar het rapport vermeldt, kunnen de betrokkenen zich vinden in de gegeven beschrijving. De conclusies en aanbevelingen zijn hen niet in de gedane bewoordingen voorgelegd. Uit mededelingen terzake van de hoofdofficier en de korpsbeheerder begrijpen wij dat zij het proces van verbetering dringend nodig achten en zich daarvoor willen inzetten. </antwoord>
      <antwoord nummer="9">Naar het ons voorkomt, kunnen de gedane voorstellen bijdragen tot de zeer noodzakelijke verbetering van de verhoudingen. Voor een uiteindelijk oordeel is het tevens nodig de voorstellen van de direct betrokkenen te vernemen. Immers hun inzet en hun betrokkenheid zijn bepalend voor het slagen van het proces dat nu wordt ingezet. Wij beoordelen die voorstellen op hun merites en komen zonodig met aanvullende maatregelen. </antwoord>
      <antwoord nummer="10">Het gaat hier om een proces. Het is niet mogelijk en niet wenselijk een einddatum te noemen. Wel kan het volgende worden gesteld. In de eerste plaats dient het proces tot verbetering direct in gang te worden gezet. Daaraan zij toegevoegd dat met het onderzoek door Bakkenist in wezen dit proces al is begonnen. Vervolgens kan in het plan van aanpak aangegeven worden wanneer welke maatregelen genomen moeten worden. In de derde plaats kan in dit specifieke geval een waarborg in de tijd worden aangegeven, nl. door het moment te kiezen waarop de in het rapport voorgestelde externe toezichthouders (de Commissaris des Konings en de Procureur-Generaal) een oordeel moeten geven of het proces voldoende voortgang vindt en of zij er op vertrouwen dat de bestuurlijke verhoudingen zodanig (zullen) zijn dat sprake is van een goed functionerende driehoek. </antwoord>
      <antwoord nummer="12">De korpsbeheerder en het regionaal college zijn verantwoordelijk voor de invoering van integraal management. De vragen vier tot en met zeven over de consequenties van de diverse kwalificaties alsmede de vragen negen, 11, 13 en 14 vinden hun beantwoording in de maatregelen die moeten worden genomen om de bestuurlijke verhoudingen in Groningen te verbeteren. Daarop zullen wij later ingaan, naar aanleiding van de plannen welke korpsbeheerder en hoofdofficier ons zullen voorleggen. Wij verwijzen naar de brieven waarin OM en korpsbeheerder wordt verzocht dergelijke plannen aan te leveren waar wij de situatie als ernstig beschouwen en een plan van aanpak ter verbetering nodig achten. </antwoord>
      <noten afkomstig="antwoord"/>
   </antwoorden>
</kvr>
