<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Mosterd (CDA) aan de minister van Onderwijs, Cultuur en Wetenschappen over flexibele teruggave van les- en cursusgeld. (Ingezonden 23 februari 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9082
</item>
         <item attribuut="Inhoud">Betreft deelnemers in het BVE-veld die: in de loop van een cursusjaar afstuderen en toch het totale les- en cursusgeld verschuldigd zijn;in de loop van een jaar overstappen van de beroepsopleidende leerweg (BOL) naar de beroepsbegeleidende leerweg (BBL) (en omgekeerd) en opnieuw les- en cursusgeld moeten betalen.</item>
         <item attribuut="Rubriek">Beroepsonderwijs en volwasseneneducatie (Bekostiging beroepsonderwijs en volwasseneneducatie)</item>
         <item attribuut="Trefwoorden">Studiekosten</item>
         <item attribuut="Vindplaats">Kamervragen met antwoord 1998-1999, nr. 1121, Tweede Kamer</item>
         <item attribuut="Vraagnr_bij_indiening">2989908190</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Mosterd</persoon>
         </item>
         <item attribuut="Datum_reaktie">1999-04-07</item>
         <item attribuut="Datum_indiening">1999-02-23</item>
         <item attribuut="Document-id">KVR9082</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2297" allpagenumbers="2297 2298" vetnummer="2989908190" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9082" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1121" onderwerp="" indiendatum="1999-02-23">
         <vrager partij="CDA" oorsprong="parlement">Mosterd</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="1999-04-7">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat deelnemers in het BVE-veld die in de loop van een cursusjaar afstuderen het totale les- en cursusgeld verschuldigd zijn? <voetnoot nummer="1"/>
      </vraag>
      <vraag nummer="2">Vindt u dit niet in tegenspraak met de toenemende flexibiliteit en het bieden van maatwerk waar in het BVE-veld sprake van is? Is dit niet een ontwikkeling die uw ministerie aan alle kanten stimuleert? Zo neen, waarom niet? </vraag>
      <vraag nummer="3">Waarom zijn eerdere pogingen om een flexibele teruggave van les- en cursusgeld te regelen op niets uitgelopen? </vraag>
      <vraag nummer="4">Waarom moeten deelnemers die in de loop van een jaar overstappen van de beroepsopleidende leerweg (BOL) naar de beroepsbegeleidende leerweg (BBL) (en omgekeerd) opnieuw les- en cursusgeld betalen, zonder dat er sprake is van een verrekening? Vindt u dit een goede zaak? </vraag>
      <vraag nummer="5">Deelt u de mening dat bovenstaande situatie een vergaande belemmering is voor het bieden van maatwerk en het bevorderen van de flexibiliteit binnen de opleidingen in het BVE-veld? </vraag>
      <vraag nummer="6">Welke oplossing hebt u voor ogen en op welke termijn is deze te verwezenlijken? </vraag>
      <noten afkomstig="vraag">
         <noot nummer="1">Dit in tegenstelling tot het hoger onderwijs waar een student die in de loop van een studiejaar afstudeert een evenredig deel van zijn collegegeld terugkrijgt</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Over de voorstellen om de huidige regelingen voor vrijstelling, vermindering en teruggave van les- en cursusgeld aan te passen als een leerling zich tussentijds inschrijft of overstapt, heb ik uw Kamer bij brief van 29 april 1998 (kamerstuk 25 321, nr. 13) geïnformeerd. Ik gaf toen aan dat vermindering van les- of cursusgeld in dergelijke gevallen op zijn vroegst mogelijk zou zijn met ingang van het studiejaar 1999/2000. Deze voorstellen sluiten tevens aan bij de uitgangspunten van de WEB, waarin onderwijs als maatwerk voor individuele deelnemers wordt gevraagd en overstappen tussen diverse onderwijstrajecten mogelijk moet zijn. In afwijking van hetgeen in die brief werd gesteld, wordt thans bekeken in hoeverre voor vrijstelling, vermindering en terugbetaling van het les- en cursusgeld een maandsystematiek kan worden gehanteerd. Deze optie staat nu open vanwege de intrekking van het wetsvoorstel waarin de vervroeging van de lesgeldplicht werd beoogd, en waarbij een kwartaalsystematiek werd gehanteerd. Integrale invoering van de gewenste wijzigingen omtrent vrijstelling, vermindering en teruggave van les- en cursusgeld is echter niet mogelijk gebleken per 1 september 1999; daarvoor zijn behoorlijke aanpassingen noodzakelijk binnen de geautomatiseerde systemen ten behoeve van de WSF, WTS en de LCW. Integrale invoering zal pas mogelijk zijn met ingang van het studiejaar 2000/2001. Wel wordt nu bezien of de gewenste situatie, binnen de bestaande budgettaire mogelijkheden, zo spoedig mogelijk zo dicht mogelijk benaderd kan worden, bij voorkeur door restitutie op aanvraag mogelijk te maken. </antwoord>
      <antwoord nummer="3">In mijn hierboven aangehaalde brief aan uw Kamer noemde ik het studiejaar 1999/2000 als vroegst mogelijke moment voor invoering van de voorstellen. </antwoord>
      <antwoord nummer="4">Vanaf 1 augustus 1997 is het zo geregeld dat wie overstapt van de beroepsopleidende leerweg (BOL) naar de beroepsbegeleidende leerweg (BBL) of van een dagschool naar een cursus binnen de BOL, in dat cursusjaar geen cursusgeld verschuldigd is. Daarnaast is het, vooruitlopend op wijziging van het Uitvoeringsbesluit Les- en cursusgeldwet, mogelijk om restitutie van het lesgeld te krijgen in geval van overlijden/ernstige ziekte van de leerling. Overigens kan er geen sprake zijn van directe verrekening tussen les- en cursusgeld, omdat het lesgeld wordt betaald aan de IB-Groep, maar het cursusgeld aan de instelling zelf moet worden betaald. Voor de overige voorstellen om de huidige regelingen voor vrijstelling, vermindering en teruggave van les- en cursusgeld aan te passen zich tussentijds uitschrijft of overstapt. verwijs ik u naar mijn antwoord op vraag 2. </antwoord>
      <antwoord nummer="5">Zie mijn antwoorden op vraag 4. </antwoord>
      <antwoord nummer="6">Zie mijn antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
