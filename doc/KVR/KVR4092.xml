<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duivesteijn (PvdA) over de voorgenomen woningbouwproductie in Brabant. (Ingezonden 28 november 1996); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4092
</item>
         <item attribuut="Inhoud">De vragen betreffen berichten van de zijde van VROM-inspecteurs over verschuiving in het woningbouwprogramma in het landelijk gebied en het realiseren van de grote Vinex-locaties in Brabant.</item>
         <item attribuut="Rubriek">Bouw (Woningbouw) Ruimtelijke ordening en infrastructuur (Streekplannen)</item>
         <item attribuut="Trefwoorden">Noord-Brabant Streekplannen Woningbouw</item>
         <item attribuut="Vindplaats">Kamervragen met antwoord 1996-1997, nr. 418, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Duivesteijn</persoon>
         </item>
         <item attribuut="Datum_reaktie">1996-12-12</item>
         <item attribuut="Datum_indiening">1996-11-28</item>
         <item attribuut="Document-id">KVR4092</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="861" allpagenumbers="861" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="418" onderwerp="" indiendatum="1996-11-28">
         <vrager partij="PvdA" oorsprong="parlement">Duivesteijn</vrager>
         <vraagt-aan/>
      </vraagdata>
      <antwoorddata antwoorddatum="1996-12-12">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebben topambtenaren (VROM-inspecties) in een persbericht gesteld, dat de voorgenomen woningbouwproductie in de dorpen in Brabant met meer dan de helft moet worden teruggeschroefd? </vraag>
      <vraag nummer="2">Is in dit persbericht, of in een nadere toelichting hieromtrent, gesteld, dat in het geval dat de provinciebestuurders van Brabant, of de afzonderlijke gemeenten hiertoe niet bereid zijn een aanwijzing van u op het nog op te stellen streekplan wordt overwogen? </vraag>
      <vraag nummer="3">Deelt u de mening, dat de gekozen procedure, waarin VROM-inspecties hun opvattingen bekend maken naar aanleiding van een net verschenen onderzoek, buitengewoon ongelukkig is en onnodige onrust bij betrokken gemeenten creëert? </vraag>
      <vraag nummer="4">Hoe stelt u zich voor om met het provinciebestuur van Brabant en de afzonderlijke gemeenten in gemeenschappelijk overleg te komen tot een gezamenlijke opstelling in dezen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen ter zake van het lid Th. A. M. Meijer, ingezonden 20 november 1996. </toelichting>
   <antwoorden aantal="4">
      <antwoord nummer="1">Nee. De VROM-inspecteurs stellen in hun persbericht dat in de dorpen gezien de situatie op de woningmarkt ter plaatse, een verschuiving van het woningbouwprogramma van middeldure en dure eengezinswoningen in de koopsector naar woningen voor specifieke doelgroepen, waaronder vooral ouderen, nadrukkelijk aanbeveling verdient. Deze gewenste verschuiving in het woningbouwprogramma, het relatief geringe woningtekort in de dorpen en een betere onderlinge afstemming kan en zou volgens de Inspecteurs moeten leiden tot een lager woningbouwprogramma in het landelijk gebied. </antwoord>
      <antwoord nummer="2">Nee. Noch in het persbericht, noch in de nadere toelichting daarop is sprake van een aanwijzing of een inzet van bestuurlijke dwang in welke vorm dan ook. </antwoord>
      <antwoord nummer="3">Nee. De door u veronderstelde onrust is kennelijk vooral veroorzaakt door krantenberichten en niet door de inhoud van het persbericht van de Inspecteurs. Het persbericht is een direct uitvloeisel van de zorg van de Inspecteurs omtrent de realisatie van de grote Vinex-locaties in Noord-Brabant. Het tijdstip van het uitbrengen van het persbericht is zodanig, dat het standpunt van de Inspecteurs tijdig in de procedure van de actualisering van het streekplan wordt ingebracht. De opvattingen van de Inspecteurs in hun persbericht zijn geheel in lijn met het rijksbeleid terzake en worden ondersteund door recent onderzoek. De aan de orde gestelde problematiek van de relatie tussen de woningbouw in de dorpen en de realisatie van de grote Vinex-locaties behoeft naar de mening van de Inspecteurs dringend een heldere bestuurlijke aanpak. Over dit onderwerp en het betreffende onderzoek is diverse malen met het provinciale bestuur overleg gepleegd. </antwoord>
      <antwoord nummer="4">De VROM-Inspecteurs vertegenwoordigen mij en de Staatssecretaris in de provincie. Vooralsnog vindt derhalve overleg plaats tussen het provinciale bestuur en de VROM-Inspecteurs. De inspanningen van de Inspecteurs zijn er op gericht om in goed overleg tot een aanvaardbare oplossing van deze problematiek te komen. </antwoord>
      <noten afkomstig="antwoord"/>
   </antwoorden>
</kvr>
