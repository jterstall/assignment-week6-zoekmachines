<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gerkens en Van Velzen (beiden SP) aan de staatssecretaris van Volkshuisvesting, Ruimtelijke Ordening en Milieubeheer en aan de minister van Verkeer en Waterstaat over de helikopterdienst Amsterdam-Brussel. (Ingezonden 7 september 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26610
</item>
         <item attribuut="Inhoud">Vragen naar aanleiding van bericht (Het Parool, 4 september 2006) over de plannen van Connexxion voor een helikopterdienst tussen Amsterdam en Brussel. Indieners vragen de ministers van VW en VROM hoeveel geluidsbelasting deze verbinding gaat opleveren en wat de meerwaarde kan zijn, omdat binnenkort ook de HSL-trein tussen deze steden van start gaat (die kennelijk voor dezelfde groep reizigers bedoeld is)? Vinden de ministers als aandeelhouder van Connexxion dat de helikopterdienst passend is voor het bedrijf? Indieners willen de vragen beantwoord zien voorafgaand aan de verkoop van aandelen Connexxion?</item>
         <item attribuut="Rubriek">Verkeer, vervoer en waterstaat (Luchtvaart) Verkeer, vervoer en waterstaat (Personenvervoer)</item>
         <item attribuut="Trefwoorden">Luchtvaart Personenvervoer</item>
         <item attribuut="Vindplaats">Kamervragen met antwoord 2006-2007, nr. 195, Tweede Kamer</item>
         <item attribuut="Vraagnr_bij_indiening">2050618640</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Gerkens</persoon>
            <persoon partij="SP">Van Velzen</persoon>
         </item>
         <item attribuut="Datum_reaktie">2006-10-23</item>
         <item attribuut="Datum_indiening">2006-09-07</item>
         <item attribuut="Document-id">KVR26610</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="413" allpagenumbers="413 414 415" vetnummer="2050618640" code="0607tkkvr195" lopendefooter="Tweede Kamer, vergaderjaar 2006–2007, Aanhangsel" filenaam="KVR26610" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="195" onderwerp="" indiendatum="2006-09-7">
         <vrager partij="SP" oorsprong="parlement">Gerkens</vrager>
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en aan de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="23 oktober 2006), zie ook Aanhangsel Handelingen nr. 2150, vergaderjaar 2005–2006">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw mening over de komst van een helikopterdienst tussen Amsterdam en Brussel? <voetnoot nummer="1"/>
      </vraag>
      <vraag nummer="2">Kunt u aangeven hoeveel geluidsbelasting deze helikopterdienst zal opleveren rond de landingsplaatsen en in het gebied waar de helikopter overheen vliegt? Wat is uw mening hierover? </vraag>
      <vraag nummer="3">Kunt u voor het traject Amsterdam–Brussel aangeven hoe de hoeveelheid uitstoot en overlast per reiziger in de helikopter zich verhoudt tot de uitstoot en overlast per treinreiziger, busreiziger, vliegtuigpassagier en automobilist? Wat is uw mening over deze verhouding? </vraag>
      <vraag nummer="4">Kunt u aangeven wat uw mening over de komst van deze luchtdienst is, terwijl binnenkort ook de HSL tussen beide steden in gebruik genomen wordt? Is de HSL niet juist voor deze reizigers bedoeld? </vraag>
      <vraag nummer="5">Kunt u aangeven hoe de veiligheid van de helikopter gecontroleerd wordt? </vraag>
      <vraag nummer="6">Kunt u aangeven waar voor u de grens ligt voor wat betreft het aantal vluchten en landingsplaatsen? </vraag>
      <vraag nummer="7">Vindt u als aandeelhouder van Connexxion een helikopterdienst passend bij dit bedrijf? Kunt u uw antwoord toelichten? </vraag>
      <vraag nummer="8">Bent u bereid maatregelen te nemen om deze helikopterdienst te ontmoedigen of te voorkomen? Zo ja, welke maatregelen gaat u nemen? Zo neen, waarom niet? </vraag>
      <vraag nummer="9">Kunt u deze vragen beantwoorden voordat het debat over de verkoop van de aandelen Connexxion in de Kamer besproken zal worden? </vraag>
      <noten afkomstig="vraag">
         <noot nummer="1" datum="2006-09-4" bron="Het Parool">Het Parool, 4 september 2006</noot>
      </noten>
   </vragen>
   <antwoorden aantal="9">
      <antwoord nummer="1">In principe staat het een bedrijf vrij om initiatieven op het gebied van verkeer en vervoer te ontwikkelen. Als een dergelijke situatie zich voordoet is het de vraag of dit past in het te voeren beleid en welke wet- en regelgeving daarop van toepassing is. </antwoord>
      <antwoord nummer="2" voetnoot="1">Ik kan daar alleen in algemene zin een uitspraak over doen, omdat ik niet beschik over de concrete gegevens van de aanvraag. Het Nationaal Luchtvaart- en Ruimtelaboratorium heeft op mijn verzoek berekend wat de geluidbelasting van vergelijkbare landingsterreinen zou kunnen zijn en wat dit betekent voor het gebied waarover de helikopters vliegen. Deze rapportage is bijgevoegd <voetnoot nummer="1"/>. Het betreft berekeningen die uitgaan van een «worst case» scenario. Daaruit blijkt dat de 55 L den dB(A) zich waarschijnlijk buiten het terrein van de landingsplaats bevindt. Dit ligt aan de grootte van het terrein welke niet exact bekend is. De 55 dB(A) L den komt voor regionale luchthavens overeen met de voormalige 35 Ke. Dit betekent dat, op basis van de nieuwe regelgeving (RBML), mocht de 55 L den dB(A) contour buiten het luchtvaartterrein vallen, er vanuit het oogpunt van milieu in ieder geval aanleiding is te voorkomen dat binnen deze contour nieuwbouw van geluidgevoelige bestemmingen (o.a. woningen) plaatsvindt. Tevens blijkt uit dit onderzoek dat de 47 L den dB(A) een dusdanige omvang kan hebben dat andere ruimtelijke functies rond de helihaven (w.o. woningen) hiermee belast kunnen worden. De waarde van 47 L den dB(A) komt voor regionale burgerluchthavens overeen met de voormalige 20 Ke. Het NLR heeft tevens berekeningen uitgevoerd in Ke, L aeq en L max . Uit dit blijkt dat er voldoende reden is om aan te nemen dat de omgeving van een dergelijk helikopterterrein te maken krijgt met milieubelasting en het bevoegd gezag een gedegen afweging dient te maken. Helikopterhavens vallen op dit moment onder het Besluit Inrichting en Gebruik Niet Aangewezen Luchtvaartterreinen (BIGNAL). Deze algemene maatregel van bestuur stelt dat de gemeente een verklaring van geen bezwaar moet afgeven in verband met de openbare orde en veiligheid. Tevens schrijft het BIGNAL voor dat de Minister van Verkeer en Waterstaat een verklaring van veilig gebruik dient af te geven (in de praktijk door de Inspectie Verkeer en Waterstaat). Deze algemene maatregel van bestuur voorziet echter niet in milieu-eisen voor helikopters. In de toekomst zal dit veranderen. Bij uw Kamer is in behandeling het wetsvoorstel Regeling Burgerluchthavens en Militaire Luchthavens waarin wel in deze ontwikkeling is voorzien. Dan zullen helihavens net zo worden behandeld als andere luchthavens. Afhankelijk van de omvang moet voor dergelijke luchthavens een luchthavenbesluit of een luchthavenregeling worden vastgesteld door de provincie. Voor de aanleg van dergelijke helihavens zal de vaststelling van een luchthavenbesluit noodzakelijk zijn indien de 55 dB(A)L den geluidscontour (35 Ke) of de 10 -6 plaatsgebonden risicocontour buiten de grenzen van het luchthavengebied valt. Een afweging over de wenselijkheid of omvang van een helihaven zal volgens het wetsvoorstel dan in de regio (door de provincie) worden gemaakt. Behalve dat een helihaven onder het BIGNAL valt, kan deze ook een inrichting zijn volgens de Wet milieubeheer. In het Inrichtingen- en vergunningenbesluit (IVB) is aangegeven dat bepaalde inrichtingen vergunningplichtig zijn. Als de helihaven aan de criteria voldoet zoals beschreven in het IVB, moet er een milieuvergunning worden aangevraagd waarvoor de gemeente bevoegd gezag is. Dit kan bijvoorbeeld het geval zijn als er sprake is van brandstofopslag. In zo’n geval kan de gemeente aan deze Wm-vergunning geluidsvoorschriften verbinden. Tevens zal moeten worden bezien of er een besluit als opgenomen in artikel 19 van de Wet op de Ruimtelijke Ordening nodig is voor het verlenen van vrijstelling van het bestemmingsplan. Het voorgaande betekent dat de bevoegdheden met betrekking tot helihavens een regionale aangelegenheid zijn met betrekking tot deze procedures. Het is de gemeente (en later de provincie) die een gedegen afweging zal moeten maken. Voor vliegveiligheid is en blijft echter het Rijk bevoegd gezag. </antwoord>
      <antwoord nummer="3" voetnoot="1 2">Het onderzoeksbureau CE heeft op mijn verzoek (VROM) een analyse uitgevoerd waarbij de emissies van helikopters zijn vergeleken met andere vervoerswijzen, zoals de auto, intercitytrein, HSL en vliegtuigen. Dit onderzoek is bijgevoegd <voetnoot nummer="1"/>. Uitkomst van de studie is dat de helikopter per passagierskilometer veruit de hoogste NO X -emissies emitteert. Ten opzichte van de auto en trein zijn de NO x -emissies van een helikopter ruwweg een factor 3 tot 5 hoger. Helikoptervervoer gaat ook over het algemeen gepaard met de hoogste CO <voetnoot nummer="2"/>-emissies. Hierbij speelt de bezettingsgraad een belangrijke rol, met name bij de kleinere vervoermiddelen als auto en helikopter. Wanneer de auto of trein het alternatief is voor de helikopter, is het verschil in emissies ruwweg een factor 4. Voor fijn stof is het niet mogelijk kwantitatieve uitspraken te doen, maar de verwachting is dat het verschil minder groot is. </antwoord>
      <antwoord nummer="4">Met de komst van een helikopterverbinding tussen Amsterdam en Brussel zal de reiziger een nieuwe vervoerswijze ter beschikking staan, naast de auto- en treinverbindingen. De HSL-Zuid tussen Parijs en Amsterdam zal deels gebruikt worden door reizigers die op het traject Amsterdam–Brussel willen reizen. Daarnaast zal de HSL gebruikt worden door reizigers die verschillende andere trajecten willen afleggen zoals Amsterdam–Rotterdam, Amsterdam–Breda, en Den Haag–Brussel. Dit is echter niet het enige verschil tussen de twee vervoersvormen. Helinet en de HSL zijn in essentie echter heel anders. De HSL richt zich op het vervoeren van veel personen en een hoge snelheid. Helinet daarentegen richt zich naar verhouding op het vervoeren van weinig personen per vervoersbeweging en met een nog kortere reistijd met veel directe point-to-point verbindingen. Qua schaalgrootte en inrichting van het vervoersnetwerk zijn deze typen van vervoer dus niet te vergelijken. Helinet richt zich meer op maatwerk. Als er al concurrentie tussen de twee vervoersvormen bestaat, dan zal die ook minimaal zijn. </antwoord>
      <antwoord nummer="5">Een helikopter moet zijn voorzien van een bewijs van luchtwaardigheid en de bemanning moet in het bezit zijn van vereiste bewijzen van bevoegdheid. Verder moet een bedrijf in het bezit zijn van een vergunning tot vluchtuitvoering (AOC). De vluchten worden uitgevoerd in overeenstemming met internationale regelgeving vastgelegd in JAR-OPS 3. Door de Inspectie Verkeer en Waterstaat worden regelmatig inspecties uitgevoerd waarbij gecontroleerd wordt of aan de vergunningvoorwaarden en de regelgeving wordt voldaan. </antwoord>
      <antwoord nummer="6">In beginsel is er geen vooraf bepaalde grens voor het aantal vluchten en landingsplaatsen. Voor helikopterluchthavens gelden verschillende wettelijke regimes zoals ook al opgesomd in vraag 2. Dit alles betekent dat ten aanzien van helihavens de bevoegdheden met betrekking tot milieuaspecten en ruimtelijke ordening een regionale aangelegenheid zijn. Voor vliegveiligheid blijft echter het Rijk bevoegd gezag. Het is de gemeente (en later de provincie) die een gedegen afweging zal moeten maken. </antwoord>
      <antwoord nummer="7">Ik heb deze vraag voorgelegd aan de minister van Financiën, die verantwoordelijk is voor het aandeelhouderschap. Connexxion is een vervoersbedrijf en het staat het bedrijf (statutair) vrij nieuwe investeringen te doen die gerelateerd zijn aan de kernactiviteiten van het bedrijf. Bij grotere investeringen, wat op dit moment in het geval van Helinet niet het geval is, is goedkeuring van de aandeelhouder noodzakelijk. Informatie over deze nieuwe activiteit hebben we recent ontvangen en zal zakelijk beoordeeld worden, onder meer op de financiële toegevoegde waarde. </antwoord>
      <antwoord nummer="8">De bevoegdheden met betrekking tot de helihavens zijn voor zover aanwezig een regionale aangelegenheid met uitzondering van de veiligheid. Echter, gelet op de geluids- en emissiestudies die ik heb laten uitvoeren, lijkt het mij noodzakelijk om aandacht voor deze problematiek in de regio te vragen. Ik ben daarom bereid om de betreffende gemeentes en provincies te informeren over de geluidsbelasting en emissies die een helihaven mogelijkerwijs met zich meebrengt. In het licht van het wetsvoorstel Regeling Burgerluchthavens en Militaire Luchthavens zijn dit namelijk aspecten waarmee gemeenten en provincies later, bij invoering van de wet, geconfronteerd zullen worden. Het ware te voorkomen dat, voorafgaand aan de inwerkingtreding van de nieuwe regelgeving voor regionale- en kleine luchthavens, er hindersituaties ontstaan op plekken waar dit later – onder de nieuwe Wet luchtvaart – niet wenselijk blijkt te zijn. </antwoord>
      <antwoord nummer="9">Nee, dit was niet mogelijk vanwege uit te voeren onderzoek ter beantwoording van uw vragen 2 en 3. Hierover bent u reeds geïnformeerd. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informa-tiepunt Tweede Kamer</noot>
      </noten>
   </antwoorden>
</kvr>
