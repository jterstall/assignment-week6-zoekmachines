<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over mogelijke wachttijden in de plastische chirurgie. (Ingezonden 2 mei 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17872
</item>
         <item attribuut="Rubriek">Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Gezondheidszorg Ziekenhuizen</item>
         <item attribuut="Vindplaats">Kamervragen met antwoord 2002-2003, nr. 1367, Tweede Kamer</item>
         <item attribuut="Vraagnr_bij_indiening">2020311130</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-06-03</item>
         <item attribuut="Datum_indiening">2003-05-02</item>
         <item attribuut="Document-id">KVR17872</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2853" allpagenumbers="2853 2854" vetnummer="2020311130" code="0203tkkvr1367" lopendefooter="Tweede Kamer, vergaderjaar 2002–2003, Aanhangsel" filenaam="KVR17872" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1367" onderwerp="" indiendatum="2003-05-2">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-06-3">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wat is uw reactie op het onderzoek van de Nederlandse Vereniging voor Plastische Chirurgie over de te lange wachttijden in de plastische chirurgie? 1,2 </vraag>
      <vraag nummer="2">Wat is uw reactie op de constatering dat bij operaties die niet direct spoedeisend zijn, de wachttijden bijna 1,5 jaar bedragen, of, anders gezegd, negen keer de aanvaardbare wachttijd? </vraag>
      <vraag nummer="3">Wat gaat u naar aanleiding van deze ernstige constateringen ondernemen? </vraag>
      <vraag nummer="4">Wat is volgens u de verklaring dat de extra investeringen in de wachtlijsten bij dit specialisme blijkbaar niet wezenlijk hebben geholpen? </vraag>
      <vraag nummer="5">Erkent u dat het belangrijk is dat er wordt geïnvesteerd in de opleiding van plastische chirurgen, als onderdeel van het wegwerken van de wachttijden? </vraag>
      <vraag nummer="6">Erkent u dat er een tekort is aan OK-personeel, en dat hierdoor operatiekamers niet kunnen worden gebruikt, waardoor de wachttijden in onder andere de plastische chirurgie onnodig oplopen? Wat gaat u naar aanleiding van dit feit ondernemen? </vraag>
      <noten afkomstig="vraag">
         <noot nummer="1" datum="2003-04-29" bron="Volkskrant">Volkskrant, 29 april 2003</noot>
         <noot nummer="2" datum="2003-04-29" bron="Telegraaf">Telegraaf, 29 april 2003</noot>
      </noten>
   </vragen>
   <antwoorden aantal="6">
      <antwoord nummer="1">Dat een beroepsgroep goed in beeld brengt wat de modaliteiten zijn met betrekking tot de wachttijden en de wachtlijsten voor het eigen specialisme juich ik uiteraard toe. Overigens ben ik van mening dat een beroepsgroep niet alleen naar de feitelijke wachtlijsten/tijden zou moeten kijken, maar ook mogelijkheden zou kunnen aandragen om wachtlijsten/tijden te bekorten, bijvoorbeeld door aandacht te geven aan de organisatie van de zorg. Het onderzoek van de Nederlandse Vereniging voor Plastische Chirurgie concentreert zich vooral op de statistische kant van de wachtlijsten/tijden en veel minder op de eigen rol van deze specialisten om voldoende zorg te leveren. </antwoord>
      <antwoord nummer="2">De wachttijden voor de verschillende specialismen worden maandelijks door de ziekenhuizen gerapporteerd aan de Nederlandse Vereniging van Ziekenhuizen (NVZ). Deze gegevens zijn algemeen aanvaard als de basis om de wachttijden voor ziekenhuiszorg (incl. plastische chirurgie) te monitoren. De NVZ-databank gegevens geven een gunstiger beeld van de wachttijden voor plastische chirurgie. Uit de databank blijkt de volgende ontwikkeling van de gemiddelde wachttijden voor plastisch chirurgie (in weken): Verschil april 2002 maart 2003 absoluut in % Plastische chirurgie Poli 12,1 10,4 – 1,7 – 14% Kliniek 31,1 26,0 – 5,1 – 16% Dagbehandeling 16,4 16,7 0,3 2% Borstcorrectie Kliniek 43,4 38,5 – 4,9 – 11% Dagbehandeling 35,0 27,6 – 7,4 – 21% Buikwandcorrectie Kliniek 39,0 36,1 – 2,9 – 7% Dagbehandeling 24,0 25,8 1,8 8% Dupuytren Kliniek 20,3 16,1 – 4,2 – 21% Dagbehandeling 14,4 13,7 – 0,7 – 5% Bron: NVZ-databank wachttijden. Uit deze gegevens blijkt dat wachttijden voor plastische chirurgie in ongeveer een jaar aanzienlijk zijn afgenomen, op de wachttijden voor buikwandcorrectie na. De wachttijden voor algemene plastisch chirurgie zijn met ca. 15% afgenomen, de wachttijden voor borstcorrectie met ca. 11% voor de kliniek terwijl de wachttijden voor de dagbehandeling met ca. 21% zijn verminderd. De wachttijden voor behandeling van dupuytren in de kliniek zijn met ook met ca. 21% verminderd terwijl de wachttijden voor dagbehandeling met ca. 5% zijn afgenomen. Deze resultaten nemen niet weg dat de wachttijden nog te lang zijn, ook ten opzichte van de Treeknormen. De Treeknormen zijn door aanbieders en verzekeraars geformuleerd als zijnde de streefnormen waarbinnen verzekerden de zorg (waarop zij recht hebben) dienen te krijgen. Zorgaanbieders en zorgverzekeraars hebben deze normen gebaseerd op wat medisch en – in hun opinie – maatschappelijk aanvaardbaar is. Voor behandeling in de kliniek is dat 7 weken. Uit de meest recente gegevens met betrekking tot de wachttijden blijkt dat de gemiddelde wachttijden voor plastisch chirurgie langer zijn dan de Treeknormen, al zijn deze wachttijden zeker korter dan negen maal zeven weken (63 weken) zoals u in uw vraag aangeeft. Overigens blijkt uit de NVZ-databank dat er ziekenhuizen zijn waar plastisch chirurgie binnen de Treeknormen geleverd kan worden. </antwoord>
      <antwoord nummer="3">Ik wijs erop dat de verschillende Kabinetten reeds diverse stappen hebben gezet om de wachtlijsten/tijden voor electieve ziekenhuiszorg te bekorten. Belangrijk zijn het Actieplan Zorg Verzekerd (AZV) en de «boter bij de vis»-systematiek. De kern hiervan is dat indien zorg geleverd kan worden voor patiënten/consumenten op de wachtlijsten, deze zorg ook geleverd mag worden («boter bij de vis») en wordt betaald. Uit het antwoord op vraag 2 blijkt dat deze systematiek vruchten afwerpt. </antwoord>
      <antwoord nummer="4">Uit mijn antwoord op de 2 e vraag blijkt dat de gemiddelde wachttijden ook voor plastisch chirurgie zijn afgenomen. Hieruit blijkt nadrukkelijk dat het wachttijden-beleid effect heeft gehad en dat beschikbare investeringsmiddelen doeltreffend zijn ingezet. Verdere verbetering heeft tijd nodig. </antwoord>
      <antwoord nummer="5">Zie antwoord op vraag 6. </antwoord>
      <antwoord nummer="6">Reeds enkele jaren worden maatregelen genomen om de instroom van extra medisch specialisten en OK-personeel te bevorderen. Uit informatie van de Vereniging Academische Ziekenhuizen (VAZ),de Nederlandse Vereniging Ziekenhuizen (NVZ) en de Orde voor Medisch Specialisten (OMS) blijkt dat – ondersteunt door VWS – in 2002 in totaal 379 extra opleidingsplaatsen voor specialisten zijn gecreëerd, waarvan 5 voor plastische chirurgie. Ook heeft de overheid in 2002 en 2003 specifiek het creëren van meer opleidingsplaatsen voor OK-personeel gestimuleerd. In 2002 zijn hierdoor 97 OK-assistenten en 64 anaesthesiemedewerkers extra met de opleiding begonnen (totaal aantal opleidingsplaatsen in 2001 bedroeg 430 resp. 167, dus een uitbreiding met 23 resp. 38%). Een belangwekkend aspect is overigens dat een niet onaanzienlijk deel van de in Nederland werkzame plastisch chirurgen naast de medisch noodzakelijke plastisch-chirurgische ingrepen (tweede compartiment) tevens niet noodzakelijk plastisch-chirurgische ingrepen verricht (d.w.z. van cosmetisch aard) in het derde compartiment. In het bijzonder voor de plastische chirurgie is er dus sprake van «concurrentie» tussen het derde compartiment en het tweede compartiment aangaande de beschikbare medisch specialistische capaciteit. In het hoofdlijnenakkoord «Meedoen, meer werk, minder regels» van het nieuwe Kabinet is opgenomen dat de nadruk zal komen te liggen bij het terugdringen van de wachttijden bij ziekten met levensbedreigende risico’s en dat het nieuwe Kabinet de capaciteit van medische opleidingen zal verruimen. </antwoord>
      <noten afkomstig="antwoord"/>
   </antwoorden>
</kvr>
