<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over de uitvoeringskosten van de eigenbijdrageregeling. (Ingezonden 26 mei 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9588
</item>
         <item attribuut="Inhoud">Vragen met betrekking tot het 7-Puntenplan van de Landelijke Vereniging Thuiszorg (LVT) om de bureaucratische regelgeving in de thuiszorg te verminderen en het vrijkomende geld aan te wenden voor de bestrijding van de wachtlijsten.</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Eigen bijdrage Thuiszorg</item>
         <item attribuut="Vindplaats">Kamervragen met antwoord 1998-1999, nr. 1574, Tweede Kamer</item>
         <item attribuut="Vraagnr_bij_indiening">2989913580</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-06-16</item>
         <item attribuut="Datum_indiening">1999-05-26</item>
         <item attribuut="Document-id">KVR9588</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3147" allpagenumbers="3147 3148" vetnummer="2989913580" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9588" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1574" onderwerp="" indiendatum="1999-05-26">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-06-16">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op het 7-Puntenplan van de LVT (Landelijke Vereniging Thuiszorg) om de bureaucratische regelgeving bij de thuiszorg te verminderen en het vrijkomende geld aan te wenden voor de bestrijding van de wachtlijsten? <voetnoot nummer="1"/>
      </vraag>
      <vraag nummer="2" voetnoot="2">Hoe kan de directeur van de LVT de uitvoeringskosten van de eigenbijdragenregeling op tientallen miljoenen guldens schatten, terwijl u in een overleg heeft gezegd dat de uitvoeringskosten 7 miljoen bedragen? <voetnoot nummer="2"/>
      </vraag>
      <vraag nummer="3">Zijn bij de uitvoeringskosten van 7 miljoen alleen de kosten van het Centraal Administratie Kantoor meegeteld? Bent u het eens met de LVT dat de uitvoering van de eigenbijdrageregeling de thuiszorg ook nog eens handen vol geld en energie kost? Zo ja, heeft u inzicht hoeveel? Bent u bereid dit te onderzoeken? </vraag>
      <vraag nummer="4">Bent u met de LVT van mening dat een eigenbijdrageregeling om gepast gebruik te bevorderen in feite overbodig is omdat iedereen via onafhankelijke en objectieve indicatiestelling de benodigde hoeveelheid thuiszorg toegewezen krijgt? </vraag>
      <vraag nummer="5">Kunt u uitsluiten dat mensen die thuiszorg nodig hebben om financiële reden afhaken? Zo nee, vindt u dat aanvaardbaar? Waarom bent u niet bereid te onderzoeken wat de omvang is van dit probleem? </vraag>
      <vraag nummer="6">Bent u het eens met de LVT dat de eigenbijdrageregeling in strijd is met het solidariteitsprincipe? Zo nee, waarom niet? </vraag>
      <vraag nummer="7">Bent u, alles overwegende, bereid de eigenbijdrageregeling te heroverwegen? Zo ja, hoeveel verhoging van de AWBZ-premie zou noodzakelijk zijn om de geraamde opbrengsten van 200 miljoen aan eigen bijdragen te compenseren? </vraag>
      <noten afkomstig="vraag">
         <noot nummer="1" datum="1999-05-25" bron="7-Puntenplan LVT">7-Puntenplan LVT, 25 mei 1999</noot>
         <noot nummer="2">Algemeen overleg thuiszorg 14 oktober 1998 (Kamerstuk 23 235, nr. 60, blz. 10)</noot>
      </noten>
   </vragen>
   <antwoorden aantal="7">
      <antwoord nummer="1">Elk plan dat beoogt bureaucratie in de zorgsector te verminderen en tot een minimum weet te beperken, om meer geld aan de directe zorgverlening te kunnen besteden, kan direct op mijn steun rekenen. Dit initiatief van de LVT juich ik dus toe. Wel wil ik daar de volgende kanttekening plaatsen. De eventuele uitvoering van het plan zal natuurlijk niet ten koste mogen gaan van de noodzakelijke transparante verantwoording door de sector. </antwoord>
      <antwoord nummer="2">In het algemeen overleg van 14 oktober 1998 heb ik gezegd dat de uitvoeringskosten eigen bijdrageregeling 1997 van het CAK f 7 mln bedragen. Bij de behandeling van het JOZ 1999 heb ik aangegeven dat de uitvoeringskosten 1997 circa f 14 mln bedragen. Hierbij is opgemerkt dat uit het jaarverslag van CAK-BZ niet valt af te leiden welk deel van de kosten structureel van aard is. Het jaarverslag over 1998 van het CAK-BZ vermeldt dat de uitvoeringskosten in dat jaar verder zijn opgelopen tot f 23 mln. Uit informatie van de ZFR blijkt dat deze kosten grotendeels worden verklaard doordat een groot deel van de facturering met betrekking tot de inning van de eigen bijdrage over 1997 als gevolg van aanloopproblemen pas in 1998 heeft plaatsgevonden. De hoge kosten van de inning worden onder andere veroorzaakt door het handmatig moeten oplossen van de zogenaamde mismatch van de gegevens van de thuiszorginstellingen en de belastingdienst en op aanwijzen van de accountant van het CAK aanscherpen van de administratieve organisatie en het scheiden van werkzaamheden bij het CAK in uitvoerend en beleidsmatig. Eind 1998 heb ik ook aangegeven dat de thuiszorg het leveren van de gegevens aan het CAK als een last ervaart. Als het verzamelen en leveren van deze gegevens alleen voor de uitvoering van de eigen bijdrageregeling zou gelden dan is dit gevoel gerechtvaardigd. Echter het structureel verzamelen van zorgverleningsgegevens is in eerste instantie een conditio sine qua non voor kwaliteit van zorg en een doelmatige bedrijfsvoering. Gegevens over directe uren zorgverlening worden daarnaast gebruikt voor interne managementinformatie, verantwoording van de werkelijk geleverde productie aan raad van toezicht, zorgkantoor en COTG. </antwoord>
      <antwoord nummer="3">De kosten waarop wordt gedoeld, betreffen alleen de uitvoeringskosten van het CAK. In vraag 2 heb ik aangegeven dat thuiszorginstellingen zonder een eigen bijdrageregeling ook de gegevens over de zorgverlening moeten vastleggen. Het verstrekken van gegevens door thuiszorginstellingen voor het innen van de eigen bijdrage door het CAK moet in principe tegen marginale kosten en geringe energie uitgevoerd kunnen worden. Ik heb geen zicht op deze kostenpost per instelling. De instellingen hebben een eigen verantwoordelijkheid voor een adequate bedrijfsvoering. Een onderzoek naar één aparte kostenpost is overigens ook niet opportuun en nuttig. In het kader van het benchmarktonderzoek is een totaal beeld over de verschillende kostenposten ontstaan, met behulp waarvan de instellingen zelf hun bedrijfsvoering kunnen optimaliseren. </antwoord>
      <antwoord nummer="4">Nee. Er is geen directe relatie tussen eigen bijdrage en indicatiestelling. Verder verwijs ik u naar het antwoord op vraag 6. </antwoord>
      <antwoord nummer="5">Het kabinet heeft per 1 januari jongstleden de toegangsbijdrage voor de thuiszorg afgeschaft. Dat mensen afhaken omdat een inkomensafhankelijke eigen bijdrage moet worden betaald kan ik nooit helemaal uitsluiten. Het grote beroep dat de laatste inkomensgroepen op de thuiszorg doen illustreert dat de toegankelijkheid is gewaarborgd. </antwoord>
      <antwoord nummer="6">Nee. Via het solidariteitsbeginsel (inkomensafhankelijke premie) wordt het overgrote deel van de kosten van de AWBZ en dus ook van de thuiszorg gefinancierd. Ten opzichte van de AWBZ-uitgaven thuiszorg in 1999 van f 3.273 mln staat een eigen bijdrage van f 200 mln. Bovendien zijn de bijdragen gemaximeerd afhankelijk van de hoogte van het inkomen. </antwoord>
      <antwoord nummer="7">Nee. </antwoord>
      <noten afkomstig="antwoord"/>
   </antwoorden>
</kvr>
