<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kortram en Hamer (beiden PvdA) aan de minister van Onderwijs, Cultuur en Wetenschappen over pesten. (Ingezonden 31 mei 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13888
</item>
         <item attribuut="Inhoud">Vragen naar aanleiding van de resultaten van een onderzoek onder studenten van de Hogeschool Zuyd in Heerlen en Sittard aangaande agressie en discriminatie.</item>
         <item attribuut="Rubriek">Criminaliteit en openbare orde (Veiligheid) Hoger onderwijs (Studenten)</item>
         <item attribuut="Trefwoorden">Hbo Openbare orde en veiligheid Studenten</item>
         <item attribuut="Vindplaats">Kamervragen met antwoord 2000-2001, nr. 1373, Tweede Kamer</item>
         <item attribuut="Vraagnr_bij_indiening">2000111510</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Kortram</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2001-06-20</item>
         <item attribuut="Datum_indiening">2001-05-31</item>
         <item attribuut="Document-id">KVR13888</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2863" allpagenumbers="2863 2864" vetnummer="2000111510" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13888" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1373" onderwerp="" indiendatum="2001-05-31">
         <vrager partij="PvdA" oorsprong="parlement">Kortram</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2001-06-20">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van de resultaten van het onderzoek dat gehouden is onder 1300 studenten van de Hogeschool Zuyd in Heerlen en Sittard <voetnoot nummer="1"/>? Is dit onderzoek representatief voor de situatie in Nederland? </vraag>
      <vraag nummer="2">Hoe beoordeelt u de bevindingen van deze enquête? Hoe beoordeelt u meer in het bijzonder de constatering dat ruim elf procent van de studenten op de technische hogeschool aangeeft dat zij last hebben van pesten? Bent u van mening dat deze constatering representatief is voor de situatie in Nederland? Bent u van mening dat deze situatie verbetering behoeft? Zo ja, kunt u aangeven hoe u deze verbetering wilt realiseren? Zo nee, waarom niet? </vraag>
      <vraag nummer="3">Hoe beoordeelt u de constatering dat 12 procent van de technische hogeschool studenten aangeeft dat zij last hebben van agressie en discriminatie? Bent u van mening dat deze bevinding representatief is voor de situatie in Nederland? Voert u beleid gericht op het tegengaan van agressie en discriminatie? Zo nee, waarom niet? Zo ja, waaruit bestaat dat beleid? Is deze uitkomst aanleiding voor aanpassing van uw beleid? Zo nee, waarom niet? Hoe beoordeelt u in het kader van de arbeidsomstandighedenwetgeving en de geboden veiligheid deze bevinding? </vraag>
      <vraag nummer="4">Vindt u het niet zorgelijk dat 3% van alle studenten en 12% van de PABO-studenten aangeeft last te hebben van seksuele intimidatie? Bent u van mening dat deze bevinding representatief is voor de situatie in Nederland? Bent u van mening dat deze situatie verbetering behoeft? Zo ja, kunt u aangeven hoe u deze verbetering wilt realiseren? Zo nee, waarom niet? </vraag>
      <vraag nummer="5">Hoe beoordeelt u de constatering dat bij de zes onderzochten faculteiten nauwelijks klachten binnenkomen bij de vertrouwenspersonen op deze faculteiten? Bent u van mening dat nader onderzoek op dit terrein noodzakelijk is? Welke acties overweegt u op dit punt? </vraag>
      <vraag nummer="6">Bent u van mening dat het wenselijk zou zijn dat de preventie van bovengenoemde ongewenste gedragingen bij uitstek deel zou moeten uitmaken van het curriculum van PABO-opleidingen? </vraag>
      <noten afkomstig="vraag">
         <noot nummer="1" datum="2001-05-5" bron="Limburgsblad">Limburgsblad, 5 mei 2001</noot>
      </noten>
   </vragen>
   <antwoorden aantal="6">
      <antwoord nummer="1">De inhoud van het onderzoek dat gehouden is bij de Hogeschool Zuyd in Heerlen en Sittard is bekend. Het betreft hier een doctoraalscriptie van een studente van de Open Universiteit. Het onderzoek aan de Hogeschool Zuyd is niet beoogd om representatief te zijn voor de situatie in het Nederlandse hoger onderwijs en kan ook niet als zodanig worden beschouwd. </antwoord>
      <antwoord nummer="2">Het onderzoek geeft een beeld van vormen van pesten, agressie, discriminatie en seksuele intimidatie op de diverse faculteiten van de Hogeschool Zuyd. Het beeld dat hieruit naar voren komt is ten aanzien van enkele faculteiten van de hogeschool zorgwekkend te noemen. Instellingen van onderwijs dienen leerlingen en studenten een veilige leeromgeving te garanderen. Dit is een essentiële randvoorwaarde voor elke vorm van onderwijs. Onderzoek wijst instellingen er op dat ongewenst gedrag zich ook binnen de poorten van de instellingen van hoger onderwijs kan voordoen. In die zin vormt dit onderzoek een signaal aan de instellingen zich op het bestaan van ongewenst gedrag en het voorkomen daarvan te bezinnen. Het realiseren van een veilige leeromgeving in het hbo is primair de verantwoordelijkheid van de hogeschool. </antwoord>
      <antwoord nummer="3">Zie vraag 2; Voor het hoger beroepsonderwijs bestaat geen specifiek centraal overheidsbeleid gericht op het tegengaan van pesten, agressie en discriminatie. Gelet op de primaire verantwoordelijkheid van de instellingen ligt een dergelijk beleid, in de vorm van centrale regelgeving of anderszins, ook niet voor de hand. De uitkomst van het onderzoek geeft daar – om dezelfde reden – ook geen aanleiding toe. </antwoord>
      <antwoord nummer="4">Zie vraag 2 en 3. </antwoord>
      <antwoord nummer="5">De hogescholen hebben een omvangrijk netwerk van vertrouwenspersonen ingericht. Dit blijkt uit het verslag van Inspectie van het onderwijs inzake de klacht- en beroepsregelingen in het hoger onderwijs. Het onderzoek wijst uit dat studenten die met ongewenst gedrag worden geconfronteerd dit in de eerste plaats bespreken met medestudenten en ouders en familieleden. Toch wordt een niet onaanzienlijk aantal klachten gemeld aan verantwoordelijke personen en instanties binnen de hogeschool. Het betreft hier niet alleen de vertrouwenspersoon, maar ook de klachtencommissie, het management, het onderwijzend en niet-onderwijzend personeel. Het is de verantwoordelijkheid van de instelling om de toegankelijkheid van de vertrouwenspersoon zo groot mogelijk te maken. De Hogeschool Zuyd heeft inmiddels het initiatief genomen tot een plan van aanpak dat er mede op is gericht de toegankelijkheid van de vertrouwenspersoon te versterken. </antwoord>
      <antwoord nummer="6">De inhoud van het curriculum is een verantwoordelijkheid van de hogescholen zelf. Overigens bevat het plan van aanpak van de Hogeschool Zuyd het voornemen om in de lessen en werkgroepen ongewenst gedrag aan de orde te stellen. Hierbij zal gewenst gedrag worden benadrukt. </antwoord>
      <noten afkomstig="antwoord"/>
   </antwoorden>
</kvr>
