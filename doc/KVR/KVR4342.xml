<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over uitspraak van de Commissie Gelijke Behandeling. (Ingezonden 23 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4342
</item>
         <item attribuut="Inhoud">Vragen naar aanleiding van de uitspraak van de Commissie Gelijke Behandeling van 30 september 1996, dat de Inspectiedienst van het ministerie van SZW onderscheid naar ras maakt ten aanzien van de heer A.R. Salur te Nijmegen.</item>
         <item attribuut="Rubriek">Inkomen en rechtspositie (Werving en selectie) Staats- en bestuursrecht (Grondrechten) Staats- en bestuursrecht (Ministeries)</item>
         <item attribuut="Trefwoorden">Rassendiscriminatie Sociale Zaken en Werkgelegenheid (ministerie) Werving en selectie</item>
         <item attribuut="Vindplaats">Kamervragen met antwoord 1996-1997, nr. 660, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1997-02-13</item>
         <item attribuut="Datum_indiening">1996-12-23</item>
         <item attribuut="Document-id">KVR4342</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1351" allpagenumbers="1351 1352" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="660" onderwerp="" indiendatum="1996-12-23">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="13 februari 1997), zie ook Aanhangsel Handelingen nr. 543, vergaderjaar 1996–1997">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft de Commissie Gelijke Behandeling op 30 september 1996 uitgesproken, dat de Inspectiedienst van uw ministerie onderscheid naar ras maakt ten aanzien van de heer A. R. Salur te Nijmegen? </vraag>
      <vraag nummer="2">Welke gevolgen hebt u gegeven aan de aanbevelingen die Commissie bij dit oordeel heeft gedaan? </vraag>
      <vraag nummer="3">Is het wervings- en selectiebeleid van uw ministerie vaker door de Commissie Gelijke Behandeling als strijdig met de Wet aangemerkt? </vraag>
      <vraag nummer="4">In hoeverre hebt u naar aanleiding van de uitspraak van 30 september maatregelen getroffen die de klager compenseren voor het ten onrechte gemaakte onderscheid? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2">De Commissie gelijke behandeling heeft als haar oordeel uitgesproken dat de Inspectiedienst van mijn ministerie jegens betrokkene onderscheid heeft gemaakt naar ras, zoals bedoeld in artikel 5 lid 1 sub a van de Algemene wet gelijke behandeling. De feiten die daartoe aanleiding gaven waren de volgende. Betrokkene heeft gesolliciteerd naar de functie van inspecteur, zulks naar aanleiding van een gezamenlijke advertentie van een viertal regio’s van de Arbeidsinspectie. In deze advertentie is het voorkeursbeleid van het ministerie, ten aanzien van gehandicapten, allochtonen en vrouwen, kenbaar gemaakt. Conform de in dat kader geldende procedure zijn eerst de kandidaten afkomstig uit de doelgroepen van het voorkeursbeleid op hun geschiktheid beoordeeld. Toen niemand volledig aan de gestelde functie-eisen bleek te voldoen en ook werd geconstateerd dat de algemene advertentietekst onvoldoende de onderscheiden wensen en vereisten in de verschillende regio’s tot uitdrukking bracht, is in de betreffende regio een andere weging gemaakt van de selectiecriteria, waarbij meer accent gelegd werd op een snelle inzetbaarheid in operationele activiteiten en de daarvoor vereiste opsporingservaring. In het licht van de herwogen selectiecriteria zijn opnieuw eerst de sollicitanten uit de doelgroepen beoordeeld. Betrokkene is afgewezen. Betrokkene heeft zich daarop beklaagd over het feit dat hij, ondanks het feit dat hij van mening was dat hij aan nagenoeg alle functievereisten voldeed, niet voor de betreffende functie in aanmerking was gekomen. Nadat betrokkene zich daarover tot het ministerie had gewend, is zijn klacht conform de daarvoor geldende procedure door het ministerie onderzocht. Klager heeft zich tevens tot de Commissie gelijke behandeling gewend. Na hoor en wederhoor van de betrokkene in het kader van de daarvoor geldende procedure en na een beoordeling van de hiervoor geschetste gang van zaken, is mijn conclusie dat er geen sprake is geweest van een onderscheid naar ras, maar veeleer van een onvoldoende inzichtelijke procedure en een ongelukkige samenloop van omstandigheden in de communicatie met alle sollicitanten voor deze functie in de betreffende regio over de geadverteerde en geldende functievereisten. In de oordeelsvorming van de Commissie gelijke behandeling heeft een rol gespeeld dat een selectieprocedure voldoende inzichtelijk, controleerbaar en systematisch dient te zijn, om te voorkomen dat (ongewild) onderscheid naar etnische afkomst wordt gemaakt. De Commissie meent dat de onderhavige procedure niet aan die eisen voldeed en is van oordeel dat een daarop gegrond vermoeden van onderscheid naar ras door het ministerie onvoldoende is weerlegd. Nu de Commissie tot dat oordeel is gekomen, heb ik hierin aanleiding gezien om, conform de aanbevelingen van de Commissie, te bezien hoe in voorkomende gevallen meer (functie)gericht kan worden geworven, terwijl de selectieprocedures ter bevordering van de eenduidigheid in een draaiboek zullen worden vastgelegd. Voor het gehele departement wordt thans gewerkt aan een standaardisering en kwaliteitsverbetering van personeelsadvertenties en aan bijstelling van de administratieve procedures (regels, vrijheidsgraden en verantwoordelijkheden) die betrekking hebben op het proces van werving en selectie. De Commissie beveelt daarnaast aan de effectiviteit van het voorkeursbeleid te vergroten. Ik merk daarbij op dat de effectiviteit van het voorkeursbeleid van het ministerie met periodieke evaluaties wordt gevolgd en in beeld gebracht, met het oog op het bereiken van de streefcijfers in het kader van de doelstellingen van de WBEAA, die met een veelheid van inspanningen voor het ministerie als geheel daadwerkelijk worden bereikt. </antwoord>
      <antwoord nummer="3">In 1990 (oordeel 59 t/m 128, 90-39 t/m 108,, 9 augustus 1990) oordeelde de toenmalige Commissie gelijke behandeling dat bij de verzorging van de openlijke aanbieding in september 1989 door het toenmalige directoraat-generaal van de Arbeidsvoorziening van een zeventigtal vacatures voor banen in het buitenland onderscheid naar geslacht was gemaakt door niet duidelijk aan te geven dat zowel vrouwen als mannen daarvoor in aanmerking komen. In 1990 (oordeel 174 t/m 313, 90-141 t/m 280, 16 november 1990) oordeelde de Commissie dat 140 door een drietal gewestelijke arbeidsbureaus (onderdeel van het toenmalige directoraat-generaal van de Arbeidsvoorziening) geplaatste personeelsadvertenties niet voldeden aan de wettelijke voorschriften inzake gelijke behandeling van mannen en vrouwen bij het aanbieden van een betrekking. In hoofdzaak betrof dit het gebruik van eenzijdige functiebenamingen. </antwoord>
      <antwoord nummer="4">Gelet op mijn conclusies weergegeven in het antwoord op vragen 1 en 2 heb ik hiertoe geen aanleiding gezien. </antwoord>
      <noten afkomstig="antwoord"/>
   </antwoorden>
</kvr>
