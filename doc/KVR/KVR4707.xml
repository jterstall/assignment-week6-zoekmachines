<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) over hersenbeschadigingen bij sporters. (Ingezonden 24 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4707
</item>
         <item attribuut="Inhoud">Vragen over de risico's van hersenbeschadigingen bij het beoefenen van de bokssport en de voetbalsport.</item>
         <item attribuut="Rubriek">Vrijetijdsbesteding (Sport)</item>
         <item attribuut="Trefwoorden">Medische keuringen Sport</item>
         <item attribuut="Vindplaats">Kamervragen met antwoord 1996-1997, nr. 1016, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">1997-04-09</item>
         <item attribuut="Datum_indiening">1997-02-24</item>
         <item attribuut="Document-id">KVR4707</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2077" allpagenumbers="2077 2078" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1016" onderwerp="" indiendatum="1997-02-24">
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="9 april 1997) Zie ook Aanhangsel Handelingen nr. 778, vergaderjaar 1996–1997">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van de TV-uitzending waaruit blijkt dat het beoefenen van de bokssport en de voetbalsport, kan leiden tot (ernstige) hersenbeschadigingen bij de sporters? <voetnoot nummer="1"/>
      </vraag>
      <vraag nummer="2">Hoe beoordeelt u de resultaten van de daar gemelde neurologische onderzoeken? Komt dit overeen met eerder verrichtte onderzoeken? </vraag>
      <vraag nummer="3">Bent u van mening dat een neuro-psychologische test verplicht moet worden gesteld voor boksers en eventueel ook voor voetballers? </vraag>
      <vraag nummer="4">Hoe verlopen de besprekingen met de Nederlandse Boksbond over het verplicht stellen van een neuro-pyschologische test? </vraag>
      <vraag nummer="5">Welke mogelijkheden ziet u om de sporters te informeren over de gevolgen die kunnen optreden na slagen op het hoofd bij het boksen of het veelvuldig koppen tegen een voetbal? </vraag>
      <vraag nummer="6">Ziet u mogelijkheden om hieraan in de opleiding tot trainer en leraar lichamelijke opvoeding meer aandacht te besteden? </vraag>
      <vraag nummer="7">Hoe beoordeelt u de gevolgen voor de volksgezondheid in zijn algemeenheid nu de eerste resultaten van verschillende onderzoeken wijzen op mogelijke hersenbeschadigingen en bijvoorbeeld vroegtijdige dementie? </vraag>
      <vraag nummer="8">Bent u van mening dat overwogen moet worden om medische keuringen voor sporters bijvoorbeeld om de twee jaar verplicht te stellen? En ten wiens laste komt dit? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ik heb kennis genomen van een recente TV-uitzending van de EO over dit onderwerp. </antwoord>
      <antwoord nummer="2">Voor zover mij bekend is, betreft het nieuwe van die uitzending de tussenresultaten van een neurologisch onderzoek dat thans onder beroepsvoetballers gedaan wordt. Het komt mij plausibel voor, dat er overeenkomsten gevonden kunnen worden in effecten op de hersenen tussen intensief koppen bij voetbal en het stoten op het hoofd bij boksen. Voor een definitief oordeel wacht ik de afronding van het betreffende onderzoek af. </antwoord>
      <antwoord nummer="3">Indien aangetoond kan worden dat een periodieke neuropsychologische test een kosteneffectief instrument is in het beschermen van de gezondheid van de bokser en daarmede het bevorderen van de veiligheid van het boksen, ben ik van mening dat de Nederlandse Boksbond (NBB) opnieuw zou moeten overgaan tot verplichtstelling voor intensieve beoefenaren van de bokssport. Voor een eventuele verplichtstelling van de neuropsychologische test bij voetballers acht ik thans onvoldoende grond aanwezig. </antwoord>
      <antwoord nummer="4">Omdat onder deskundigen verschil van inzicht is over de waarde van de neuropsychologische test voor het tijdig signaleren van hersenschade bij boksers en over de wijze van uitvoering en interpretatie van de test, heeft de medische commissie van de NBB het initiatief genomen om tot een wetenschappelijke consensus te komen. Omdat voor effectieve invoering van de neuropsychologische test bij profboksers internationaal afgestemd beleid noodzakelijk is gebleken, werkt de NBB thans aan een internationaal draagvlak voor de test. Ik heb mij bereid verklaard de NBB voor deze activiteiten te ondersteunen. </antwoord>
      <antwoord nummer="5">In beginsel acht ik de informatievoorziening over dit onderwerp goed mogelijk, bijvoorbeeld in het kader van een voorlichtingstraject. Aandacht in sportperiodieken kan de kennis van het ontwerp vergroten. Ik acht de betrokken landelijke sportorganisaties eerst-verantwoordelijk voor het verzorgen van dergelijke informatie. </antwoord>
      <antwoord nummer="6">Ik zal bevorderen dat de wetenschappelijke gegevens omtrent mogelijke hersenbeschadiging en de daaruit af te leiden aanbevelingen onder de aandacht gebracht worden van de betreffende landelijke sportorganisaties en trainersorganisaties alsmede van de lerarenopleidingen Lichamelijke Opvoeding en de Middelbare Beroeps Opleidingen voor Sport en Bewegen. </antwoord>
      <antwoord nummer="7">Indien komt vast te staan dat het veelvuldig koppen tegen een voetbal en het stoten tegen het hoofd bij boksen en vergelijkbare vechtsporten kan leiden tot blijvende hersenbeschadiging en vroegtijdige dementie, heeft dat uiteraard consequenties voor de gezondheid van betrokkenen. Een eventuele vaststelling van dergelijke effecten bij amateurvoetbal zou dan van invloed kunnen zijn op de volksgezondheid in het algemeen, gezien de grote deelname aan voetbal. Omdat het onderzoek onder beroepsvoetballers evenwel nog niet is afgerond, acht ik een definitief oordeel nog niet mogelijk. Daar komt bij dat de resultaten niet zonder meer van toepassing zullen zijn op amateurvoetballers. </antwoord>
      <antwoord nummer="8">Een overheidsverplichting voor een algemene medische sportkeuring heeft Nederland nooit gekend, met uitzondering van enkele sporten waaronder zweefvliegen en motorvliegen. De verplichte sportkeuring zoals die indertijd door de meeste sportbonden werd gehanteerd, is in de loop van de jaren ’80 grotendeels afgeschaft. Het preventieve effect van uitgebreide medische keuringen is beperkt, zoals onder meer uit onderzoek van de Rijksuniversiteit Limburg is gebleken. Een hernieuwde verplichte invoering van de algemene sportkeuring acht ik daarom niet raadzaam. Gerichte individuele preventieve advisering en specifieke tests voor beoefenaren van bepaalde takken van sport, zoals de neuropsychologische test voor boksers, kunnen van waarde zijn. De kostentoedeling is naar mijn opvatting afhankelijk van het doel van de keuring. Het lijkt mij dat de kosten van een keuring of een test in beginsel gedragen moet worden door degene die het meeste baat heeft bij de keuring. </antwoord>
      <noten afkomstig="antwoord"/>
   </antwoorden>
</kvr>
