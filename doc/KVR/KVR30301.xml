<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de ministers van Financiën en van Volkshuisvesting, Ruimtelijke Ordening en Milieubeheer over subsidies van bodemsanering. (Ingezonden 24 oktober 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30301
</item>
         <item attribuut="Inhoud">Er hebben slechts 3000 bedrijfslocaties een beroep gedaan op de subsidie voor bodemsanering van bedrijventerreinen. Wat zijn de consequenties voor de bedrijven die zich niet hebben aangemeld.</item>
         <item attribuut="Rubriek">Milieu (Bodemsanering) Ruimtelijke ordening en infrastructuur (Industrie- en bedrijfsterreinen)</item>
         <item attribuut="Trefwoorden">Bodemsanering Industrieterreinen</item>
         <item attribuut="Vindplaats">Kamervragen met antwoord 2007-2008, nr. 805, Tweede Kamer</item>
         <item attribuut="Vraagnr_bij_indiening">2070803380</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2007-12-04</item>
         <item attribuut="Datum_indiening">2007-10-24</item>
         <item attribuut="Document-id">KVR30301</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1721" allpagenumbers="1721 1722 1723" vetnummer="2070803380" code="0708tkkvr805" lopendefooter="Tweede Kamer, vergaderjaar 2007–2008, Aanhangsel" filenaam="KVR30301" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="805" onderwerp="" indiendatum="2007-10-24">
         <vrager partij="SP" oorsprong="parlement">Poppe</vrager>
         <vraagt-aan>de ministers van Financiën en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-12-4">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat naar schatting voor slechts 3000 bedrijfslocaties een beroep wordt gedaan op de subsidie voor bodemsanering van bedrijventerreinen? <voetnoot nummer="1"/>Bent u tevreden met dit aantal aanmeldingen? </vraag>
      <vraag nummer="2">Wat is volgens u de reden dat de overige bedrijven zich niet hebben aangemeld voor de subsidie? Deelt u de opvatting van de secretaris voor milieu bij het MKB, dat het gevoel van urgentie bij veel ondernemers ontbreekt? </vraag>
      <vraag nummer="3">Wat zijn de financiële, economische en juridische consequenties voor deze bedrijven die zich niet tijdig voor de subsidieregeling hebben aangemeld? Wat zijn de consequenties voor natuur, milieu en volksgezondheid? </vraag>
      <vraag nummer="4">Wat is voor u de reden om de deadline van aanmelding voor de subsidies voor bodemsanering vast te stellen op 1 januari 2008? Bent u bereid uit oogpunt van natuur, milieu en volksgezondheid de deadline op te schorten? </vraag>
      <vraag nummer="5">Deelt u de kritiek dat er te weinig publiekscampagne is gevoerd? Waarom is er niet voor gekozen alle bedrijven die gevestigd zijn op een verontreinigde locatie actief te benaderen? Bent u bereid dit alsnog te doen? </vraag>
      <vraag nummer="6">Hoeveel ernstige verontreinigingen zijn aangemeld en hoeveel blijven er buiten schot? </vraag>
      <vraag nummer="7">Hoe worden de voor de subsidie aangemelde projecten gefaseerd? Vindt een prioritering plaats op basis van urgentie? </vraag>
      <vraag nummer="8">Hoe verhoudt zich het benodigde budget voor de aangemelde projecten tot de beschikbare middelen? </vraag>
      <noten afkomstig="vraag">
         <noot nummer="1" datum="2007-10-19" bron="Financieel Dagblad">Financieel Dagblad, 19 oktober 2007</noot>
      </noten>
   </vragen>
   <antwoorden aantal="8">
      <antwoord nummer="1">Op dit moment hebben zich 2200 bedrijven aangemeld. Er worden nog meer aanmeldingen verwacht tot 1 januari 2008. Daarna is aanmelding niet meer mogelijk, tenzij aannemelijk gemaakt kan worden dat door bijzondere omstandigheden aanmelding voor die datum niet mogelijk was. Indien aanmeldingen worden ontvangen voor 3000 bedrijfslocaties dan is dit een zeer goede score. De subsidieregeling staat niet op zichzelf, maar is uitvloeisel van het «Convenant bodemsanering in gebruik zijnde en blijvende bedrijfsterreinen», dat in 2001 is getekend door de ministeries van VROM en EZ, namens het bevoegd gezag door IPO en VNG, en namens het bedrijfsleven door VNO-NCW en MKB-Nederland. Het convenant bevat o.a. afspraken voor de invoering van een wettelijke saneringsplicht en een subsidiemogelijkheid voor de sanering van bedrijfsterreinen. Sinds 1 januari 2006 is de saneringsplicht in de Wet bodembescherming opgenomen en is er een wettelijke basis voor een subsidieregeling, die opgenomen is in het Besluit financiële bepalingen bodemsanering. Beoogd wordt met behulp van deze instrumenten de sanering van bedrijfsterreinen met een ernstige bodemverontreiniging te versnellen. Subsidie kan alleen worden verkregen voorzover bedrijven niet zelf aansprakelijk zijn voor de aanpak van de verontreiniging. Dit betreft volgens de jurisprudentie verontreiniging die voor 1975 is ontstaan. Niet alle bedrijven die hun terrein moeten saneren krijgen dus subsidie. </antwoord>
      <antwoord nummer="2">De voortgang van de aanmelding voor de subsidieregeling wordt besproken in de Commissie Monitoring en Evaluatie Bedrijvenregeling (Commissie MEB), die bestaat uit vertegenwoordigers van het bedrijfsleven, VROM, EZ en bevoegd gezag. In die commissie is aan de orde geweest welke redenen er kunnen zijn dat niet meer bedrijven zich aanmelden. Verschillende factoren spelen daarbij een rol. Bodemsanering is voor het MKB een complex probleem dat meestal ver af staat van de dagelijkse werkzaamheden van ondernemers. De verontreiniging zit er vaak al heel lang en men heeft daar zelf weinig last van, voorzover er geen ontwikkelingen zijn die sanering noodzakelijk maken. Onzekerheid over de gevolgen van aanmelding en de financiële gevolgen van een eventuele sanering leidt tot terughoudendheid. De komst van Bodemcentrum heeft er voor gezorgd dat het laatste halfjaar het aantal aanmeldingen fors is gestegen. Bodemcentrum neemt de verantwoordelijkheid voor de sanering over tegen een vaste prijs en biedt daarmee de gevraagde zekerheid, waardoor bedrijven sneller over de brug komen. </antwoord>
      <antwoord nummer="3">Indien bedrijven met bodemverontreiniging zich niet voor 1 januari a.s. hebben aangemeld verliezen zij het recht op subsidie vanuit de Bedrijvenregeling en draagt de overheid niet bij aan de oplossing van hun probleem. De saneringskosten komen dan geheel voor eigen rekening. Daarvoor geldt overigens wel één uitzondering: als een sanering aansluit bij ontwikkeling van een gebied waar ook de overheid zelf belang bij heeft, is het mogelijk om 25% tot 35% (MKB) cofinanciering te krijgen. Wat de bedrijfsmatige en milieukundige consequenties hiervan zijn is niet éénduidig aan te geven. Het maakt uit of er sprake is van spoedeisende of niet-spoedeisende gevallen. Voor niet-spoedeisende gevallen zal het vooralsnog niet saneren niet tot acute problemen leiden. Het beleid zoals verwoord in het NMP4 geeft aan dat de sanering voor 2030 moet zijn uitgevoerd. Bedrijven hebben dus de mogelijkheid om het in de bedrijfsvoering in te passen en zullen dus niet met hoge kosten worden geconfronteerd die ze niet kunnen dragen. Wel kan er sprake zijn van waardevermindering, bv. bij overdracht van hun terrein of bedrijfsopvolging. Anders kan het zijn voor spoedeisende gevallen met een saneringsplicht waarbij in de beschikking is vastgelegd dat er sprake is van een onaanvaardbaar risico. Deze risico’s moeten binnen een door het bevoegd gezag bepaalde termijn worden weggenomen (die bedraagt maximaal vier jaar). Bij deze gevallen zijn de risico’s voor mens, ecologie en/of verspreiding naar het grondwater dermate groot dat een sanering verplicht is op grond van de wet. Dit kan leiden tot kosten voor het bedrijf die een nadelig effect kunnen hebben op de bedrijfsvoering. Overigens kan ook dan wel ruimte worden gegeven om maatregelen «op maat» te maken, bijvoorbeeld door eerst te volstaan met tijdelijke maatregelen en een geschikt moment te kiezen voor de sanering. Als er echt een draagkrachtprobleem ontstaat kan de bevoegde overheid de sanering zelfs overnemen, waarbij het bedrijf de bijdrage levert die het kan opbrengen. Daarvoor is de zogenaamde «draagkrachtregeling» in het leven geroepen, waar overigens nog nooit een beroep op is gedaan. </antwoord>
      <antwoord nummer="4">Zoals eerder aangegeven is de Bedrijvenregeling een uitwerking van het convenant dat in 2001 met het bedrijfsleven is gesloten. Daarbij is nadrukkelijk afgesproken dat er een deadline moet gelden voor de subsidieregeling. Het convenant is gesloten omdat de vrijwillige aanpak (de zogenaamde BSB-operatie) onvoldoende leidde tot saneringen, en de onderzoeksgegevens van bedrijfsterreinen niet bij de bevoegde overheden terecht kwamen zodat zij geen middel hadden om bedrijven te benaderen en – waar nodig – te wijzen op de saneringsverplichting. Om er voor te zorgen dat de overheid uitvoering kan geven aan haar taak waar nodig handhavend te kunnen optreden, moeten de gegevens over de bodemkwaliteit ook bij de overheid beschikbaar komen. Daarom is een datum vastgesteld voor aanmelding met aanlevering van de beschikbare onderzoeksgegevens. Als er geen deadline wordt gehanteerd is er onvoldoende prikkel om aan te melden en blijven bedrijven achterover leunen. Het blijft dan moeilijk voor overheden om de echte problemen te laten aanpakken. Dat is niet gewenst uit oogpunt van natuur, milieu en volksgezondheid. In het licht van bovenstaande ben ik dan ook niet bereid om de datum op te schorten. </antwoord>
      <antwoord nummer="5">Deze kritiek deel ik niet, en overigens ik niet alleen. Met de vertegenwoordigers van het bedrijfsleven zijn afspraken gemaakt over de meest effectieve wijze om bedrijven te benaderen. Er is een groot aantal voorlichtingsbijeenkomsten gehouden, die zijn georganiseerd in nauw overleg tussen het bedrijfsleven, overheid, bevoegd gezag en de BSB stichtingen. Bodemcentrum heeft zich tijdens deze bijeenkomsten gepresenteerd. Duidelijk is dat dank zij Bodemcentrum sprake is van een grote stijging van het aantal aanmeldingen. Tevens hebben er allerlei voorlichtingsartikelen in de vakbladen gestaan, en is gebruik gemaakt van het databestand van de BSB-stichtingen om bedrijven op een verontreinigde locatie te benaderen. Met name de BSB-stichtingen, die vaak het vertrouwen genieten van de bedrijven, hebben gericht bedrijven benaderd, waarbij de bedrijven er op gewezen is wat de risico’s zijn van niet tijdig aanmelden. In de eerdergenoemde Commissie MEB is de voortgang besproken en zijn verdere afspraken gemaakt over gezamenlijk acties, teneinde toch zoveel mogelijk bedrijven zich te laten aanmelden. </antwoord>
      <antwoord nummer="6">Het rapport van Syncera De Straat van 2 juni 2005 geeft aan dat er nog ongeveer 10.000 bedrijfslocaties zijn met een ernstige verontreiniging. Daarvan komen er 5800 bedrijfsterreinen in aanmerking voor de subsidieregeling. Op dit moment hebben zich 2200 bedrijven voor de subsidieregeling aangemeld. Er wordt nog een verdere stijging van de aanmeldingen verwacht. Natuurlijk is nog niet te zeggen of zij allemaal ook in aanmerking komen voor subsidie. </antwoord>
      <antwoord nummer="7">Er vindt geen prioritering plaats op basis van urgentie. De meeste saneringen worden uitgevoerd omdat dit aansluit bij de bedrijfsvoering. Bedrijven nemen dus zelf het initiatief. Pas als voldoende onderzoeksgegevens beschikbaar zijn kan de bevoegde overheid een rol spelen door te verplichten tot saneren als er sprake is van onaanvaardbare risico’s. In dat geval kan de overheid de saneringstermijn bepalen. </antwoord>
      <antwoord nummer="8">In het convenant over de bedrijfsterreinen is afgesproken dat er voldoende geld beschikbaar zal zijn om de beoogde sanering mogelijk te maken. Het valt nog niet goed in te schatten hoe hoog de subsidie bedragen zullen zijn, omdat dit per geval verschilt. De hoogte kan pas worden vastgesteld als de saneringskosten worden berekend. Omdat naar verwachting de meeste subsidies via Bodemcentrum worden verrekend, zullen de middelen vooral via het budget van Bodemcentrum worden verstrekt. Bodemcentrum ontvangt daartoe een budget van € 36 miljoen subsidiegelden voor de aankomende vier jaar. Dit budget is gebaseerd op het bedrijfsplan van Bodemcentrum, dat uitgaat van ca. 700 saneringen in de komende vier jaar. </antwoord>
      <noten afkomstig="antwoord"/>
   </antwoorden>
</kvr>
