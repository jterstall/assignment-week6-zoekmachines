<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister-president en de minister van Binnenlandse Zaken en Koninkrijksrelaties over de mogelijke gebrekkige beantwoording van digitale post van burgers. (Ingezonden 12 februari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17415
</item>
         <item attribuut="Inhoud">Vragen over het opstellen van richtlijnen om de elektronische communicatie tussen overheid en burgers beter te laten verlopen, nu blijkt uit het onderzoek van Overheid.nl Monitor 2002 dat 46 procent van de e-mails na twee maanden nog niet is beantwoord.</item>
         <item attribuut="Rubriek">Communicatie, media en informatievoorziening (Netwerken) Staats- en bestuursrecht (Algemeen)</item>
         <item attribuut="Trefwoorden">Internet Overheid</item>
         <item attribuut="Vindplaats">Kamervragen met antwoord 2002-2003, nr. 964, Tweede Kamer</item>
         <item attribuut="Vraagnr_bij_indiening">2020307030</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2003-03-20</item>
         <item attribuut="Datum_indiening">2003-02-12</item>
         <item attribuut="Document-id">KVR17415</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2015" allpagenumbers="2015 2016" vetnummer="2020307030" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17415" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="964" onderwerp="" indiendatum="2003-02-12">
         <vrager partij="SP" oorsprong="parlement">Van Bommel</vrager>
         <vraagt-aan>de minister-president en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-03-20">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister-president (Algemene Zaken)</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het onderzoek van Overheid.nl Monitor 2002 waaruit blijkt dat 46 procent van de e-mails na twee maanden nog niet is beantwoord? <voetnoot nummer="1"/>
      </vraag>
      <vraag nummer="2">Bent u van mening dat een dergelijke wachttijd op antwoord aanvaardbaar is? Zo ja, welke wachttijd vindt u maximaal aanvaardbaar? Indien neen, wat gaat u ondernemen om de wachttijd te verkorten? </vraag>
      <vraag nummer="3" voetnoot="2">Is het waar dat zes van de tien gemeenten helemaal geen antwoord geven op e-mail van burgers, zoals zou blijken uit het onderzoek van Advies overheid.nl? <voetnoot nummer="2"/>Zo ja, wat is uw oordeel hierover? </vraag>
      <vraag nummer="4">Deelt u de opvatting van de voorzitter van het platform burgeroverheid.nl Marjet van Zuijlen die meent dat overheidsinstanties binnen een aantal dagen in elk geval wat van zich moeten laten horen? </vraag>
      <vraag nummer="5">Bent u bereid om richtlijnen voor te stellen om de elektronische communicatie tussen overheid en burger vlotter te laten verlopen en deze aan de Kamer voor te leggen? Zo neen, waarom niet? Zo ja, op welke termijn? </vraag>
      <noten afkomstig="vraag">
         <noot nummer="1" datum="2003-02-7" bron="Algemeen Dagblad">Algemeen Dagblad, 7 februari 2003</noot>
         <noot nummer="2" datum="2003-02-7" bron="Trouw">Trouw, 7 februari 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja, dit onderzoek is uitgevoerd in opdracht van het ministerie van Binnenlandse Zaken en Koninkrijkrelaties. Het onderzoek wordt jaarlijks verricht om de prestaties van overheidsorganisaties op het internet te meten. </antwoord>
      <antwoord nummer="2">Nee, ik vind een wachttijd van meer dan twee maanden voor een inhoudelijk antwoord op een eenvoudige vraag die per e-mail is gesteld niet aanvaardbaar. Voor de departementen is door de Voorlichtingsraad in 2000 een richtlijn e-mail afhandeling vastgesteld, op basis van een gebruikersonderzoek dat op de sites van alle ministeries werd verricht. De richtlijn luidt: Bij de afhandeling van e-mailberichten wordt het volgende beoogd: – direct na binnenkomst van een e-mail een ontvangstbevestiging terug te zenden (met referentienummer – kan automatisch worden gegenereerd); – bij vragen die relatief eenvoudig kunnen worden beantwoord, vindt binnen twee dagen beantwoording van de e-mail plaats; – voor meer ingewikkelde vragen is de afhandeling vergelijkbaar met die van per brief gestelde vragen en kan een langere responstermijn worden aangehouden, op voorwaarde dat na de ontvangstbevestiging de vragensteller tussentijds ook nog een bericht ontvangt met een nadere uitleg van de beantwoordingsroutering en afhandelingstermijn. Uit de Overheid.nl Monitor 2002 blijkt dat 30% van de ministeries en de daaronder ressorterende diensten na drie weken nog geen inhoudelijk antwoord had gegeven op een relatief eenvoudige per e-mail gestelde vraag. Jaarlijks wordt door de Voorlichtingsraad een meer gedetailleerd onderzoek verricht om te zien of de afhandeling van de e-mail conform de richtlijn geschiedt. Ook eind 2002 heeft een dergelijk onderzoek plaatsgevonden. Daaruit bleek dat relatief eenvoudige vragen gemiddeld binnen drie dagen door de ministeries worden beantwoord. Twee ministeries antwoordden in het geheel niet. In 2000 was de gemiddelde antwoordtermijn nog vier dagen terwijl in dat jaar vier ministeries geen antwoord stuurden. Het aanvragen van brochures via de internetsite leverde in 2000 in zes gevallen geen reactie op. Vorig jaar werden door alle ministeries de gevraagde brochures opgestuurd. Over de gehele linie gezien is op de vermelde punten de snelheid en kwaliteit van de elektronische communicatie van de ministeries met de burgers de laatste drie jaar verbeterd. Bij de beantwoording van e-mail door Postbus 51 wordt volgens de in de begroting van AZ aangegeven norm 80 procent van de vragen binnen twee werkdagen beantwoord. De Overheid.nl Monitor 2002 had naast de ministeries betrekking op een groot aantal andere overheidsorganisaties (gemeenten, provincies, waterschappen, universiteiten, politiekorpsen, zelfstandige bestuursorganen, ambassades, ed.). Zonder nu een voor al deze organisaties geldende maximaal aanvaardbare wachttijd te willen noemen kan wel worden vastgesteld dat deze organisaties, indien zij een inhoudelijk antwoord gaven, dit in ca. 80% van de gevallen binnen 3 werkdagen deden en in 90% van de gevallen binnen 6 werkdagen. In het algemeen is het mogelijk om binnen een dergelijke termijn een inhoudelijk antwoord te geven op een eenvoudige vraag. Door het voortzetten van de jaarlijkse e-mail responstest zal ook in de toekomst aandacht worden gevraagd voor het belang van een daadwerkelijke en snelle beantwoording van e-mail. </antwoord>
      <antwoord nummer="3">Volgens de Overheid.nl Monitor 2002 heeft 58% van de gemeenten na drie weken nog geen inhoudelijk antwoord gegeven op een eenvoudige per e-mail gestelde vraag. Tot deze categorie gemeenten zijn overigens ook die gemeenten gerekend die wel een website hebben maar daarop niet door middel van een e-mail adres of reactieformulier aangeven dat zij ook per e-mail bereikbaar zijn. Deze groep, die 12% van de gemeenten omvat, heeft geen e-mail gehad en daardoor ook niet kunnen antwoorden. Een paar procent van de gemeenten gaf na drie weken een inhoudelijk antwoord. Ik vind deze uitkomst teleurstellend, al moet worden geconstateerd dat het in ieder geval beter gaat dan in 2001. In dat jaar gaf 24% van de 345 (deel)gemeenten met een website binnen twee weken een inhoudelijk antwoord op een eenvoudige e-mail (het vergelijkbare cijfer voor 2002 is 38% van de 495 (deel)gemeenten met een website). </antwoord>
      <antwoord nummer="4">Ja, in elk geval dient snel een ontvangstbevestiging te worden toegezonden. De Overheid.nl Monitor meet overigens niet het verzenden van ontvangstbevestigingen maar van inhoudelijke antwoorden, zodat op basis van het onderzoek niet kan worden aangegeven in hoeverre het ook hieraan schort. </antwoord>
      <antwoord nummer="5">Zoals bij vraag twee is uiteengezet bestaat er al een richtlijn voor de e-mail beantwoording door de departementen. De behandeling van e-mail door de gemeenten behoort tot de gemeentelijke autonomie. Het is aan de gemeenteraden om desgewenst op richtlijnen aan te dringen. </antwoord>
      <noten afkomstig="antwoord"/>
   </antwoorden>
</kvr>
