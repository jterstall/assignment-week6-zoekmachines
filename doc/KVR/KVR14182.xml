<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de ministers van Buitenlandse Zaken en van Binnenlandse Zaken en Koninkrijksrelaties over de Iraanse verzetsbeweging Mujahedin-e-Khalq (Ingezonden 22 mei 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14182
</item>
         <item attribuut="Inhoud">Vragen over de gewelddadige aanslagen, waaraan de Iraanse verzetsbeweging Mujahedin-e-Khalq zich regelmatig schuldig zou maken, en over agressieve c.q. onjuiste methoden bij het inzamelen van gelden in Nederland door organisaties die met genoemde beweging gelieerd zijn (Aanvulling op eerdere vragen van Tweede-Kamerlid Wijn, Aanhangsel Handelingen nr. 1835, Vergaderjaar 1998-1999).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Iran Terrorisme</item>
         <item attribuut="Vindplaats">Kamervragen met antwoord 2000-2001, nr. 1621, Tweede Kamer</item>
         <item attribuut="Vraagnr_bij_indiening">2000111080</item>
         <item attribuut="Afkomstig_van">Buitenlandse Zaken (BUZA) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2001-08-22</item>
         <item attribuut="Datum_indiening">2001-05-22</item>
         <item attribuut="Document-id">KVR14182</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3381" allpagenumbers="3381 3382" vetnummer="2000111080" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14182" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1621" onderwerp="" indiendatum="2001-05-22">
         <vrager partij="VVD" oorsprong="parlement">Wilders</vrager>
         <vraagt-aan>de ministers van Buitenlandse Zaken en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-08-22">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Maakt de Iraanse verzetsbeweging Mujahedin-e-Khalq zich regelmatig schuldig aan gewelddadige aanslagen in Iran, waarbij onder meer gebruik wordt gemaakt van Katyusha-raketten en zware mortieren en waarbij veel doden vallen? Is het u bekend dat deze beweging prat gaat op dergelijke aanslagen? <voetnoot nummer="1"/>Wat is uw oordeel daarover? </vraag>
      <vraag nummer="2">Kan de Iraanse verzetsbeweging Mujahedin-e-Khalq mede op grond van dergelijke aanslagen worden aangemerkt als extremistisch resp. terroristisch en is het waar dat om die reden de beweging inmiddels ook door de regeringen van de Verenigde Staten en het Verenigd Koninkrijk wordt aangemerkt als een terroristische organisatie? Wat is uw oordeel daarover? </vraag>
      <vraag nummer="3" voetnoot="2 3">Is eerder gebleken van agressieve resp. onjuiste methoden bij het inzamelen van gelden in Nederland door organisaties die gelieerd zijn aan de Iraanse verzetsbeweging Mujahedin-e-Khalq? <voetnoot nummer="2"/>Is zeer recent nog gebleken van het bekend maken van een volstrekt onjuiste weergave van meningen van (leden van) de Eerste Kamer over de «Nationale Raad van Verzet Iran» die goeddeels samenvalt met de Iraanse verzetsbeweging Mujahedin-e-Khalq? <voetnoot nummer="3"/>Wat is uw oordeel daarover? </vraag>
      <vraag nummer="4" voetnoot="4">Zijn er aanwijzingen dat de Iraanse verzetsbeweging Mujahedin-e-Khalq zich schuldig maakt aan intimiderend gedrag ten opzichte van Iraniërs die in Europa resp. in Nederland verblijven? <voetnoot nummer="4"/>Kent de regering overige informatie over ongewenste praktijken in Nederland van de Iraanse verzetsbeweging Mujahedin-e-Khalq en daarmee direct gelieerde organisaties? Zo ja, welke? </vraag>
      <vraag nummer="5">Is recentelijk in het Verenigd Koninkrijk wetgeving van kracht geworden waarbij organisaties met een terroristisch karakter verboden kunnen worden? Behoren tot de organisaties die in dat verband worden genoemd de Mujahedin-e-Khalq (Iran), de Jaish e Mohammed (Pakistan resp. Kasjmir), de Lakshar e Tayyaba (Pakistan resp. Kasjmir), Hizballah External Security Organisation (Libanon), Hammas-Izz al-Din Al-Qassem (Palestijnse gebieden) en de Palestinian Islamic Jihad – Shaqaqi (Palestijnse gebieden)? </vraag>
      <vraag nummer="6">Kennen ook andere EU-lidstaten dergelijke wetgeving? Zo ja, welke lidstaten en wat is de inhoud van die wetgeving? </vraag>
      <vraag nummer="7">Bent u bereid ook in Nederland nadere (anti-terrorisme) wetgeving te ontwikkelen die het mogelijk maakt organisaties te verbieden die zich schuldig maken aan terroristische praktijken, ook al is dat buiten Nederland? </vraag>
      <noten afkomstig="vraag">
         <noot nummer="1" datum="2001-05-14" bron="Zie o.m. «Iran Liberation» van 11 september 2000, 23 oktober 2000, 8 januari 2001, 15 januari 2001, 19 februari 2001, 28 februari 2001, 12 maart 2001, 30 april 2001 en">Zie o.m. «Iran Liberation» van 11 september 2000, 23 oktober 2000, 8 januari 2001, 15 januari 2001, 19 februari 2001, 28 februari 2001, 12 maart 2001, 30 april 2001 en, 14 mei 2001</noot>
         <noot nummer="2">Zie kamervragen van het lid Wijn en antwoorden daarop van de minister van Binnenlandse Zaken en Koninkrijksrelaties, Aanhangsel Handelingen nr. 1835, vergaderjaar 1998–1999</noot>
         <noot nummer="3" datum="2001-04-25" bron="Zie persbericht Eerste Kamer van 25 april 2001, ANP-berichten van 25 april 2001 en het Algemeen Dagblad en Spits">Zie persbericht Eerste Kamer van 25 april 2001, ANP-berichten van 25 april 2001 en het Algemeen Dagblad en Spits, 25 april 2001</noot>
         <noot nummer="4" datum="1999-07-3" bron="Zie NRC-Handelsblad">Zie NRC-Handelsblad, 3 juli 1999</noot>
      </noten>
   </vragen>
   <antwoorden aantal="6">
      <antwoord nummer="1">De vraag of de Iraanse verzetsbeweging Mujahedin-e-Khalq (MKO) gewelddadige aanslagen in Iran onderneemt, kan bevestigend worden beantwoord. De organisatie claimt zelf te opereren met mortiergranaten, bommen, katyusha’s en door raketten aangedreven granaten met veel slachtoffers en grote schade tot gevolg. Het lijkt, zeker in Teheran, echter hoofdzakelijk te gaan om aanslagen met tamelijk lichte mortieren, waarbij volgens de Iraanse pers zelden slachtoffers vallen te betreuren of ernstige schade wordt aangericht. De Nederlandse regering heeft telkenmale te kennen gegeven elke vorm van terrorisme resoluut af te keuren. </antwoord>
      <antwoord nummer="2">De MKO tracht onder andere door middel van gewelddadige aanslagen in Iran het huidige Iraanse regime schade toe te brengen. In de Verenigde Staten en in het Verenigd Koninkrijk wordt de MKO daarom aangemerkt als een terroristische organisatie. Ook de Nederlandse regering beschouwt de MKO als een buitenlandse terroristische organisatie. Organisaties die uitsluitend in het buitenland gewelddadige acties plegen kunnen in Nederland niet zonder meer verboden worden verklaard. Indien echter ten aanzien van betreffende (deelnemers aan die) organisaties voldoende aanwijzingen bestaan voor het plegen van strafbare feiten in Nederland, dan wel dreigende aantasting van de openbare orde, kunnen respectievelijk het Openbaar Ministerie en de verantwoordelijke burgemeester maatregelen nemen tegen dergelijke organisaties. Voorts zal Nederland zich op grond van antiterrorisme verdragen inspannen tot het bestrijden van diverse vormen van internationaal terrorisme. Zonodig wordt daartoe samengewerkt met andere staten. Tenslotte zij opgemerkt dat, zoals ook aangegeven in de opeenvolgende BVD-jaarverslagen, de MKO de aandacht heeft van de Binnenlandse Veiligheidsdienst. Indien deze dienst de beschikking krijgt over informatie betreffende ongewenste activiteiten van de MKO in Nederland worden de bevoegde autoriteiten hierover ingelicht. </antwoord>
      <antwoord nummer="3 en 4">Aan de MKO gelieerde organisaties, waaronder de stichting Solidariteit met Iraanse Mensen (SIM), zamelen op een vaak zeer vasthoudende en overrompelende manier geld in. Onduidelijk is waartoe de opbrengst van de geldinzamelingen precies aangewend wordt (zie ook Aanhangsel Handelingen nr.1436, vergaderjaar 1998–1999 en Aanhangsel Handelingen nr. 1835, vergaderjaar 1998–1999). In Nederland bestaan de activiteiten van de MKO uit politiek lobbywerk en het inzamelen van geld. Er zijn, afgezien van de wijze waarop geld wordt ingezameld, geen concrete aanwijzingen van betrokkenheid in Nederland bij ongewenste praktijken van de (aanhangers van de) MKO en daarmee gelieerde organisaties. Recent is gebleken van een verklaring waarin vermeld staat dat de meerderheid van de Eerste Kamer het Iraanse verzet steun toezegt. De Eerste Kamer heeft afstand genomen van deze verklaring, die door een actiegroep was opgesteld. Het op manipulatieve wijze doen voorkomen van een officieel standpunt van de Eerste Kamer acht ik een verwerpelijke handelwijze. </antwoord>
      <antwoord nummer="5">Ja. </antwoord>
      <antwoord nummer="6">In de Europese Unie is het Verenigd Koninkrijk het enige land dat een dergelijke lijst van verboden organisaties met een terroristisch karakter hanteert. Voorts kennen Frankrijk, Ierland, Portugal, Duitsland, Spanje en Italië specifieke wetgeving die het mogelijk maakt om organisaties te verbieden die het oogmerk hebben terroristische activiteiten binnen het land te ontplooien. In het geval van Frankrijk strekt het verbod zich ook uit tot organisaties die buiten Frankrijk terroristische aanslagen plegen, respectievelijk het oogmerk hebben dat te doen. </antwoord>
      <antwoord nummer="7">De Nederlandse wetgeving voorziet in de mogelijkheid dat een rechtspersoon waarvan de werkzaamheid in strijd is met de openbare orde, door de rechtbank op vordering van het Openbaar Ministerie verboden wordt verklaard en ontbonden (artikel 2:20, eerste lid, Burgerlijk Wetboek). Artikel 140 Wetboek van Strafrecht voorziet in de mogelijkheid strafrechtelijk op te treden tegen personen en (deelnemers van) organisaties die tot oogmerk hebben het plegen van misdrijven. Naast artikel 140 WvSr kan ook op basis van andere (commune) strafbepalingen worden opgetreden tegen personen en – op basis van artikel 51 WvSr – tegen rechtspersonen die zich schuldig maken aan bepaalde strafbare feiten, zoals mishandeling, vernieling en brandstichting. Voorts meld ik u dat binnenkort aan de Raad van State (van het Koninkrijk) om advies zullen worden gezonden voorstellen van (rijks)wet tot goedkeuring en uitvoering van het Verdrag inzake de bestrijding van terroristische bomaanslagen en van het internationaal Verdrag ter bestrijding van de financiering van terrorisme. </antwoord>
      <noten afkomstig="antwoord"/>
   </antwoorden>
</kvr>
