<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over de ontwikkelingshulp aan China. (Ingezonden 23 juni 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1672
</item>
         <item attribuut="Rubriek">Ontwikkelingssamenwerking (Ontwikkelingshulp Azië)</item>
         <item attribuut="Trefwoorden">China Ontwikkelingssamenwerking</item>
         <item attribuut="Vindplaats">Kamervragen met antwoord 1994-1995, nr. 1023, Tweede Kamer</item>
         <item attribuut="Afkomstig_van">Algemene Zaken</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1995-07-13</item>
         <item attribuut="Datum_indiening">1995-06-23</item>
         <item attribuut="Document-id">KVR1672</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2109" allpagenumbers="2109 2110" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1023" onderwerp="" indiendatum="1995-06-23">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1995-07-13">
         <antwoorder functie="minister-president" ministerie="Algemene Zaken">Kok</antwoorder>
         <mede-antwoorder>de ministers van Buitenlandse Zaken en voor Ontwikkelingssamenwerking en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u tijdens uw recente bezoek aan China dit land extra financie¨le steun toegezegd, waardoor China de komende 7 jaar uit het Nederlandse ontwikkelingsbudget 1,25 miljard gulden zal ontvangen? Krijgt China hier bovenop ook 500 miljoen gulden rentesubsidie? <voetnoot nummer="1"/>
      </vraag>
      <vraag nummer="2">Waarom wordt een dergelijk gigantisch bedrag voor e´e´n land bestemd? Betekent dit dat de hulp aan andere landen wordt verminderd? Zo ja, aan welke? </vraag>
      <vraag nummer="3">In hoeverre acht u het verhogen van de ontwikkelingshulp aan China een verstandig signaal gezien de voortdurende, ernstige mensenrechtenschendingen en het harde optreden van de Chinese autoriteiten tegen mensenrechtenactivisten in dit land? </vraag>
      <vraag nummer="4" voetnoot="2">Hoe valt het aanzienlijk verruimen van de steun aan China te rijmen met het kabinetsvoornemen «integratie van de mensenrechten in de diverse beleidsterreinen van de internationale samenwerking» te bevorderen? <voetnoot nummer="2"/>
      </vraag>
      <vraag nummer="5">Wordt een half miljard van dit bedrag expliciet gerelateerd aan projecten van Nederlandse bedrijven in China door besteding via het ORET-programma? Waarom heeft u voor deze invulling gekozen? Aan wat voor soort ontwikkelingsprojecten m.b.t. China wordt gedacht? </vraag>
      <vraag nummer="6">Betekent de toezegging aan China dat het aandeel gebonden Nederlandse ontwikkelingshulp toeneemt? Zo ja, met hoeveel? </vraag>
      <vraag nummer="7">Onderschrijft u de uitspraak van de Chinese premier Li Peng dat de «opbrengst van de projecten uiteindelijk groter zal zijn dan de investeringen die het Nederlandse bedrijfsleven zal doen»? Zo ja, hoe verhoudt zich deze verwachting tot de OESO-richtlijnen, die bepalen dat gebonden ODA-hulp uitsluitend aangewend mag worden voor het financieren van projecten die financieel niet haalbaar zijn? </vraag>
      <noten afkomstig="vraag">
         <noot nummer="3"/>
         <noot nummer="1" datum="1995-06-15" bron="NRC Handelsblad, 14 juni 1995 De Volkskrant">NRC Handelsblad, 14 juni 1995 De Volkskrant, 15 juni 1995</noot>
         <noot nummer="2">Tweede Kamer, vergaderjaar 1994–1995, 23 900 hoofdstuk V, nr. 2</noot>
         <noot nummer="3">Tweede Kamer, vergaderjaar 1992–1993, 21 831, nr. 39</noot>
      </noten>
   </vragen>
   <antwoorden aantal="7">
      <antwoord nummer="1">Aan China is een hulpkrediet aangeboden voor 7 jaar, bestaande uit f 500 mln. schenkingen en f 750 mln. leningen. De genoemde f 500 mln. schenkingsgeld is een reservering op het budget van Ontwikkelingssamenwerking. Het bedrag wordt geactiveerd wanneer Nederlandse bedrijven orders kunnen verwerven van Chinese opdrachtgevers en hun aanvragen tot ORET-steun aan de criteria voldoen (ORET: Ontwikkelingsrelevante Exporttransacties). Op het moment van goedkeuring van ORET-steun zal ook de commercie¨le financiering geregeld moeten zijn. Gezien de gebruikelijke menging onder het ORET-programma van 40% schenking met 60% commercie¨le financiering, betekent dit dat het Nederlandse bedrijfsleven voor f 1,25 mld. opdrachten kan uitvoeren. Het is echter niet zo dat China de komende 7 jaar uit het ontwikkelingsbudget f 1,25 mld. zal ontvangen. Naast de toezegging dat Nederland gedurende 7 jaar zoveel schenkingsgeld beschikbaar houdt dat Nederlandse bedrijven voor f 1,25 mld. opdrachten kunnen verwerven, heeft Nederland aangeboden gedurende zeven jaar ten laste van het budget van Economische Zaken rente-overbrugging te verstrekken op commercie¨le leningen tot de volgens de OESO-afspraken laagst toegestane rente op dergelijke leningen. De kosten van deze overbrugging worden geschat op f 25 mln. gedurende 7 jaar. China krijgt dus niet f 500 mln. rentesubsidie. </antwoord>
      <antwoord nummer="2">Voorzover het aanbod betrekking heeft op het deel dat voor rekening komt van de begroting voor Ontwikkelingssamenwerking diene het volgende. Uit ORET-gelden kwam in de afgelopen jaren gemiddeld f 25 mln. per jaar ter beschikking van ontwikkelingsrelevante exporttransacties naar China. Dit bedrag kende een stijgende trend sedert 1991, het laatste jaar waarin veel van deze transacties op Indonesie¨ waren gericht. De reservering van f 500 mln. voor een periode van 7 jaar ten behoeve van ontwikkelingsrelevante import van China uit Nederland is in overeenstemming met die stijgende trend, die weergeeft dat de aanvragen van desbetreffende bedrijven in toenemende mate betrekking hebben op China. Kenmerk van dit speciale programma is dat initiatieven worden genomen door Nederlandse bedrijven die concrete voorstellen indienen. De te verwachten relatieve omvang van het geheel van op China betrekking hebbende voorstellen maakt planning en overleg wenselijk. De reservering vindt plaats binnen de meerjarencijfers van het ORET-programma. Er vindt geen verdringing plaats van reguliere ontwikkelingshulp aan andere landen. Het aanbod om ten laste van het budget van Economische Zaken, de komende 7 jaar circa f 25 mln. rente-overbrugging te geven t.b.v. f 500 mln. geheel commercieel te financieren transacties, moet in lijn hiermee worden gezien als een signaal dat Nederland belang hecht aan langdurige economische samenwerking. </antwoord>
      <antwoord nummer="3">Het aangeboden pakket is, zoals in het antwoord op vraag 2 al vermeld, een signaal aan China dat Nederland belang hecht aan langdurige economische samenwerking. Het is geen signaal met betrekking tot de mensenrechtensituatie in China. Dergelijke signalen plegen te worden gegeven in de politieke dialoog die terzake op diverse niveaus met de Chinese regering wordt gevoerd. Tijdens het bezoek aan China hebben zowel de minister van Buitenlandse Zaken als ikzelf in meerdere gesprekken de mensenrechtenproblematiek uitvoerig opgebracht. </antwoord>
      <antwoord nummer="4">Het aangaan van nauwere economische en politieke betrekkingen gaat hand in hand. Door daarbij bilateraal, alsook in EU- en multilateraal kader, de mensenrechtenschendingen in China ter discussie te stellen, kan Nederland op constructieve wijze een bijdrage leveren aan de verbetering van de mensenrechtensituatie in China. </antwoord>
      <antwoord nummer="5">Zie beantwoording vraag 1. </antwoord>
      <antwoord nummer="6">Neen. </antwoord>
      <antwoord nummer="7">De geciteerde uitspraak van premier Li Peng wijst op de grote mogelijkheden voor Nederlandse bedrijven die willen investeren in China, hetgeen ik gaarne wil onderschrijven. Het Nederlands aanbod aan China om exporttransacties te ondersteunen uit het ORET-programma is gedaan onder de conditie dat projecten voldoen aan de Helsinki-afspraken van de OESO-leden. </antwoord>
      <noten afkomstig="antwoord"/>
   </antwoorden>
</kvr>
