<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de proefdierfokkerij te Zeist. (Ingezonden 2 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5015
</item>
         <item attribuut="Inhoud">Betreft de subsidievoorwaarden die in 1989 gesteld zijn aan de HSD te Zeist.</item>
         <item attribuut="Rubriek">Veeteelt (Veehouderij) Wetenschap en technologie (Onderzoeksinstituten)</item>
         <item attribuut="Trefwoorden">Dierproeven Subsidies</item>
         <item attribuut="Vindplaats">Kamervragen met antwoord 1996-1997, nr. 1331, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-06-04</item>
         <item attribuut="Datum_indiening">1997-05-02</item>
         <item attribuut="Document-id">KVR5015</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2719" allpagenumbers="2719 2720" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1331" onderwerp="" indiendatum="1997-05-2">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat in 1989 een meerderheid van de Tweede Kamer onder strikte voorwaarden heeft ingestemd met overheidssteun aan een proefdierfokkerij te Zeist? </vraag>
      <vraag nummer="2">Is één van de subsidievoorwaarden geweest de bevordering van de werkgelegenheid, met als uitgangspunt twee vestigingen, één in Zeist en één in Limburg? </vraag>
      <vraag nummer="3">Kunt u de berichten bevestigen, dat de proefdierfokkerij te Zeist op termijn zal sluiten? Zo neen, kunt u dan aangeven welke plannen er bestaan met betrekking tot de HSD te Zeist? </vraag>
      <vraag nummer="4">Welke consequenties verbindt u aan het feit, dat als gevolg van de plannen met betrekking tot de vestiging in Zeist niet langer aan de subsidievoorwaarde ten aanzien van de werkgelegenheid wordt voldaan? </vraag>
      <vraag nummer="5">Bent u bereid HSD te Zeist te houden aan de gestelde subsidievoorwaarde? Zo neen, waarom niet? </vraag>
      <vraag nummer="6">Bent u van plan om de verstrekte subsidie van HSD terug te vorderen? Zo neen, waarom niet? </vraag>
      <vraag nummer="7">Kunt u, nu namens de overheid een commissaris is aangesteld, aangeven om welke reden binnen HSD al geruime tijd geen ondernemeningsraad functioneert? HSD = Harlan Spraque Dawley Inc. </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1, 2, 4, 5 en 6">Tijdens het besloten mondelinge overleg tussen mijn ambtsvoorganger en de vaste commissie voor het wetenschapsbeleid op 13 april 1989 heeft een meerderheid van de Tweede Kamer ingestemd met een eenmalige overheidsbijdrage van Mf 8,7 t.b.v. investeringen door het bedrijf HSD in een proefdierfokkerij in de provincie Limburg. Op 6 april 1990 is hiertoe een overeenkomst gesloten door alle betrokken partijen, met name de Staat, N.V. Industriebank LIOF en HSD. Deze overeenkomst is door mij op 19 april 1990 ter vertrouwelijke kennisneming aan de Kamer gezonden. Artikel 1, lid 5 van deze overeenkomst luidt: «The facility [in Limburg] as planned is expected to create employment by the facility in Onderbanken, rising to at least 40 jobs within three years after the building project has been finalized. HSD shall make an effort for this stated employment target actually to be achieved.» Bovenstaande subsidievoorwaarde spreekt specifiek over een inspanningsverplichting om op termijn 40 arbeidsplaatsen in Limburg te realiseren. Het gaat daarbij dus niet om bevordering van de werkgelegenheid in het algemeen met als uitgangspunt twee vestigingen, één in Zeist en één in Limburg. </antwoord>
      <antwoord nummer="3">De eenmalige overheidsbijdrage is deels lumpsum, deels in de vorm van aandelen LIOF naar HSD gegaan. De aandelen LIOF zijn in een periode van vijf jaar in gelijke delen aan HSD overgedragen. Gedurende deze periode verstrekte HSD LIOF ieder kwartaal schriftelijke informatie over de voortgang en de financiële situatie. Op basis van deze informatie voorzag LIOF de Staat ieder jaar van een bedrijfseconomische samenvatting. Nu deze financiële relatie is beëindigd, is er geen sprake meer van een (indirecte) informatierelatie tussen HSD en de overheid. Derhalve kan ik de Kamer geen informatie verstrekken over het al dan niet sluiten van de HSD-vestiging in Zeist. </antwoord>
      <antwoord nummer="7">Artikel 2, lid 3 van bovengenoemde overeenkomst regelt de instelling van een «supervisory board». Deze raad telt drie leden: een financieel-economisch expert, een management expert en een, door de overheid te benoemen, vertegenwoordiger met kennis op het terrein van proefdieren. Deze laatste is met name belast met de controle op de naleving van EU- en nationale regelgeving op het terrein van de proefdierfokkerij. Op grond van artikel 2 van de Wet op de ondernemingsraden (WOR) is de ondernemer die een onderneming in stand houdt waarin in de regel hetzij tenminste 100 werknemers werkzaam zijn, hetzij tenminste 35 personen meer dan een derde van de normale arbeidstijd werkzaam zijn, verplicht om een ondernemingsraad in te stellen. Onder ondernemer wordt verstaan de natuurlijke of rechtspersoon die een onderneming in stand houdt. Het is derhalve geen taak van de Raad van Commissarissen om een OR in te stellen. Zowel de werknemers als de vakorganisaties kunnen via een gerechtelijke procedure de ondernemer tot naleving van zijn verplichting tot instelling van een OR dwingen. Ook is het mogelijk dat in een cao een verplichting tot het instellen van een OR is opgenomen. Het is aan partijen bij de cao om de naleving van dit contract te bewerkstelligen, eventueel via een gerechtelijke procedure. </antwoord>
      <noten afkomstig="antwoord"/>
   </antwoorden>
</kvr>
