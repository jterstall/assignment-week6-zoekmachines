<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich (D66) en Van Oven (PvdA) over de personeelstekorten bij de rechtbank van Amsterdam. (Ingezonden 16 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4803
</item>
         <item attribuut="Inhoud">Inzake het bericht dat veel strafzaken, in behandeling bij de rechtbank Amsterdam, maanden vertraging oplopen als gevolg van een tekort aan griffiers en ander ondersteunend personeel.</item>
         <item attribuut="Rubriek">Inkomen en rechtspositie (Personeelsbeleid) Rechterlijke organisatie (Arrondissementsrechtbanken)</item>
         <item attribuut="Trefwoorden">Arrondissementsrechtbanken Personeelsbeleid</item>
         <item attribuut="Vindplaats">Kamervragen met antwoord 1996-1997, nr. 1103, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
            <persoon partij="PvdA">Van Oven</persoon>
         </item>
         <item attribuut="Datum_reaktie">1997-04-22</item>
         <item attribuut="Datum_indiening">1997-04-16</item>
         <item attribuut="Document-id">KVR4803</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2253" allpagenumbers="2253 2254" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1103" onderwerp="" indiendatum="1997-04-16">
         <vrager partij="D66" oorsprong="parlement">Dittrich</vrager>
         <vrager partij="PvdA" oorsprong="parlement">Van Oven</vrager>
         <vraagt-aan/>
      </vraagdata>
      <antwoorddata antwoorddatum="1997-04-22">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">In hoeverre is het bericht waar als zouden veel strafzaken, in behandeling bij de rechtbank Amsterdam, maanden vertraging oplopen als gevolg van een tekort aan griffiers en ander ondersteunend personeel? <voetnoot nummer="1"/>
      </vraag>
      <vraag nummer="2">Wat zijn hiervan de gevolgen voor de afwikkeling van deze strafzaken? </vraag>
      <vraag nummer="3">Is het waar, dat de rechter-commissaris in strafzaken voorlopig tientallen getuigen niet kan horen? Is het mogelijk, dat hierdoor verdachten langer dan noodzakelijk in voorlopige hechtenis verblijven? Zo ja, acht u dat aanvaardbaar? </vraag>
      <vraag nummer="4">Waren de problemen in de personeelsformatie bij de Amsterdamse rechtbank ruim van tevoren voorzienbaar? Zo ja, om welke redenen zijn er dan niet eerder maatregelen genomen om de ontstane situatie te voorkomen? </vraag>
      <vraag nummer="5">Heeft de rechtbank Amsterdam voldoende middelen toebedeeld gekregen om de aanwas van strafzaken op een vlotte manier af te werken? Zo neen, bent u bereid tussentijds of in het kader van de begroting voor 1998 extra geld uit te trekken om de gerezen knelpunten te verhelpen? </vraag>
      <vraag nummer="6">Zullen andere gerechten met soortgelijke problemen in de toekomst te kampen krijgen? Zo ja, welke maatregelen worden ter voorkoming daarvan genomen? </vraag>
      <noten afkomstig="vraag">
         <noot nummer="1" datum="1997-04-14" bron="De Telegraaf">De Telegraaf, 14 april 1997</noot>
      </noten>
   </vragen>
   <antwoorden aantal="6">
      <antwoord nummer="1">Ik heb een afschrift van de brief ontvangen die de president van de rechtbank Amsterdam heeft gezonden naar het openbaar ministerie en de Amsterdamse balie. Uit het bericht en de aanvullende informatie die ik uit Amsterdam heb ontvangen is mij niet gebleken dat sprake zal zijn van vertragingen in strafzaken van enkele maanden. </antwoord>
      <antwoord nummer="2">In de brief wordt aangegeven dat in sommige gevallen niet binnen de gebruikelijke termijnen handelingen kunnen worden verricht in het kader van gerechtelijke vooronderzoeken. Op zich is dit feit ernstig genoeg. De afhandeling van strafzaken kan door de problemen bij het kabinet R. C. Inderdaad worden vertraagd. </antwoord>
      <antwoord nummer="3">Van de zijde van de rechtbank is mij meegedeeld dat er alles aan wordt gedaan de zaken zo te plannen dat verdachten niet langer dan noodzakelijk in voorarrest verblijven en tevens dat verdachten niet vanwege de problemen onnodig op vrije voeten worden gesteld. </antwoord>
      <antwoord nummer="4">De rechtbank Amsterdam is vorig jaar begonnen met een reorganisatie en versterking van het kabinet R. C. Het plan daartoe is mij bekend. Inmiddels zijn extra R. C.’s aangetrokken, is het kabinet uitgebreid met 4 griffiers en is de aanstelling van nog eens 5 griffiers in gang gezet. De thans bestaande problemen worden veroorzaakt door een samenloop van omstandigheden. Ziekte van enkele griffiers, de bedoelde reorganisatie en de plotselinge sterke toestroom van zaken. Dergelijke omstandigheden mogen in mijn ogen echter nooit een excuus vormen om de noodzakelijke handelingen in gerechtelijke vooronderzoeken te verrichten. </antwoord>
      <antwoord nummer="5">De rechtbank Amsterdam heeft voldoende middelen gekregen om de strafzaken af te handelen. Er is geen sprake van een aanwas strafzaken, de instroom is al enige jaren constant. De werklastverhogende factoren zitten met name, zoals u zelf al aangaf, in de toepassing van het onmiddellijkheidsbeginsel. De rechtbank Amsterdam staat er wat betreft personeelsbezetting relatief gunstig voor ten opzichte van andere rechtbanken. Daarnaast deelt Amsterdam ruimschoots mee in de toewijzing die ik voor 1996 en 1997 deed voor de behandeling van omvangrijke strafzaken (megazaken). Tenslotte zal de rechtbank ruimschoots meedelen – voor een bedrag van een half miljoen gulden – in de gelden die zijn toebedeeld naar aanleiding van de bevindingen van de parlementaire enquête ten behoeve van versterking van het rechter-commissariaat. Het is dus niet zozeer een financieel probleem maar vooral een organisatorisch probleem. Dat kan en moet door de lokale autoriteiten in overleg met de directeur gerechtelijke ondersteuning worden opgelost. Gelet op de maatregelen die in Amsterdam zijn genomen acht ik de problematiek zoals deze in de publiciteit is gekomen binnen enkele weken zodanig opgelost dat geen vertragingen meer zullen optreden in de afhandeling van strafzaken. </antwoord>
      <antwoord nummer="6">De andere rechtbanken zien zich ook steeds meer geconfronteerd met langer durende strafzittingen. Konden voorheen ongeveer 7 zaken per zitting van de meervoudige kamer worden afgedaan, thans is dit aantal gedaald tot 4 à 5. Het genoemde onmiddellijkheidsbeginsel leidt ertoe dat meer getuigen ter zitting moeten worden gehoord. Vaak is inschakeling van tolken, hetgeen de duur extra verlengd, noodzakelijk. Tenslotte leidt dit ertoe dat zaken vaker moeten worden aangehouden omdat getuigen verschoonbaar afwezig zijn op de geplande zittingsdatum. Dit maakt de planning en de bezetting van zittingen weer moeilijker. Het lijkt mij nuttig een onderzoek in te stellen naar deze problematiek. Daarbij wil ik wel opmerken dat de kabinetten R. C. reeds aanzienlijk zullen worden versterkt vanuit de eerder genoemde «parlementaire enquête gelden». Ik wil overigens benadrukken dat deze ontwikkeling in belangrijke mate los staat van de specifieke problemen in het kabinet R. C. in Amsterdam. </antwoord>
      <noten afkomstig="antwoord"/>
   </antwoorden>
</kvr>
