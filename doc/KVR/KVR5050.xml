<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksman en Van Heemst (beiden PvdA) over het politiebeleid ten aanzien van vrouwenmishandeling. (Ingezonden 11 april 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5050
</item>
         <item attribuut="Inhoud">Bepleit wordt, de handleiding 'Vrouwenmishandeling, een zorg voor de politie' van het regionale politiekorps Utrecht breder te verspreiden. De handleiding is gepresenteerd op de conferentie 'Vrouwenmishandeling vraagt om een effectief politiebeleid', Den Haag, 25 maart 1997. Aanvulling op eerdere vragen over hetzelfde onderwerp (Aanhangsel Handelingen, nr. 1179, vergaderjaar 1996-1997).</item>
         <item attribuut="Rubriek">Criminaliteit en openbare orde (Politie) Welzijn (Vrouwen)</item>
         <item attribuut="Trefwoorden">Politie Vrouwenmishandeling Zedendelicten</item>
         <item attribuut="Vindplaats">Kamervragen met antwoord 1996-1997, nr. 1302, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Dijksman</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">1997-06-02</item>
         <item attribuut="Datum_indiening">1997-04-11</item>
         <item attribuut="Document-id">KVR5050</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2659" allpagenumbers="2659 2660" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1302" onderwerp="" indiendatum="1997-04-11">
         <vrager partij="PvdA" oorsprong="parlement">Dijksman</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan/>
      </vraagdata>
      <antwoorddata antwoorddatum="2 juni 1997), zie ook Aanhangsel Handelingen nr. 1179, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van de resultaten van de conferentie te Den Haag «Vrouwenmishandeling vraagt om een effectief politiebeleid», 25 maart 1997? <voetnoot nummer="1"/>
      </vraag>
      <vraag nummer="2">Bent u bereid de aldaar gepresenteerde handleiding «Vrouwenmishandeling, een zorg voor de politie» van het regionale politiekorps Utrecht onder de aandacht te brengen van de overige regionale korpsen en van het OM? </vraag>
      <vraag nummer="3">Kent u de werkgroep vrouwenmishandeling, die in 1993 is opgericht op initiatief van enkele personen werkzaam bij politie, justitie en de Rijksuniversiteit Utrecht? Zo ja, wat is er gedaan met het advies dat deze werkgroep op 19 februari 1993 aan de vergadering van Procureurs-Generaal heeft voorgelegd? </vraag>
      <vraag nummer="4">Bent u bereid het advies van deze werkgroep (opnieuw) te bezien en te overwegen de voorgestelde maatregelen om te zetten in beleid? </vraag>
      <noten afkomstig="vraag">
         <noot nummer="1">Georganiseerd door de emancipatiebureaus Amsterdam, Rotterdam en Den Haag in samenwerking met Politie en Emancipatie, Landelijk Selectie-en Opleidingsinstituut Politie en het Regionaal Politiekorps Utrecht</noot>
      </noten>
   </vragen>
   <antwoorden aantal="3">
      <antwoord nummer="1">Ja. Het verslag van de conferentie heb ik onlangs ontvangen. </antwoord>
      <antwoord nummer="2">Het boekje «Vrouwenmishandeling: Een zorg voor de politie! Op weg naar kwaliteitsverbetering van de praktische politiezorg» is in het voorjaar 1996 door het regionale politiekorps Utrecht uitgegeven. Het boekwerkje is een handleiding voor politiemensen die in de praktijk in aanraking komen met geweld in relaties. Het geeft zowel theoretische achtergrondinformatie als een praktische methodiek voor de politiepraktijk. De handleiding biedt een aantal praktische handreikingen om (on)bewust verkeerd gedrag van politiemensen ten opzichte van slachtoffers van vrouwenmishandeling herkenbaar te maken en om te buigen in onbewust goed gedrag. Het boekje biedt tevens informatie voor overige eerstelijns hulpverleners die hulp bieden aan mishandelde vrouwen. Sinds het verschijnen van het boekwerkje zijn er ruim 900 exemplaren verspreid onder politiefunctionarissen die zich met deze maatschappelijke problematiek bezighouden. Hoewel de handleiding primair is gericht op de aanpak bij de politie van relationeel geweld lijkt het mij zinvol dat ook het OM, zeker in geval van strafrechtelijk optreden, op de hoogte is van de in deze handleiding beschreven methodiek. Ik zal het boekwerkje via de geëigende kanalen onder de aandacht brengen van het OM. </antwoord>
      <antwoord nummer="3 en 4">De werkgroep vrouwenmishandeling is mij bekend. Naar aanleiding van het advies dat deze werkgroep op 19 februari 1993 aan de vergadering van Procureurs-Generaal heeft voorgelegd, zijn enige voorbereidingen getroffen teneinde een reactie te bewerkstelligen. Echter, tengevolge van de reorganisatie van het OM en personele wijzigingen dientengevolge is dit blijven liggen. Toch hebben sinds het verschijnen van het advies ontwikkelingen voorgedaan, waardoor voortgang is geboekt met betrekking tot het onderwerp waarvoor de adviesgroep destijds aanbevelingen heeft gedaan. Zo is in het algemeen bij het OM de aandacht, het begrip voor en het inzicht in de positie van slachtoffers sterk verbeterd. Hetzelfde geldt voor onderwerpen die nauw samenhangen met mishandeling van vrouwen, zoals vrouwenhandel en zedendelicten. De juridische positie van slachtoffers is in zijn algemeenheid sterk verbeterd sinds de inwerkingtreding van de Wet Terwee. Het OM heeft een landelijke officier van justitie voor slachtofferzorg aangesteld. Daarnaast krijgen slachtoffers concrete steun van de slachtofferbureaus, die steeds professioneler werken. Het OM werkt met deze bureaus samen. In Rotterdam bestaat een initiatief voor juridische bijstand speciaal voor slachtoffers van zedendelicten, waarbij het OM is betrokken. De wenselijkheid van een speciale afdeling jeugd- en zedendelicten bij de politie wordt opnieuw overwogen. AU-procedures, waarbij aan verdachten zo mogelijk direct na het plegen van het feit een dagvaarding wordt aangeboden, worden in heel het land toegepast. Deze ontwikkelingen hebben ook een positieve invloed op de situatie waarin slachtoffers van vrouwenmishandeling zich bevinden. Niettemin zal ik voor alle zorgvuldigheid het rapport onder de aandacht brengen van de landelijke officier slachtofferzorg, met het verzoek het advies bij de werkzaamheden van de Commissie Implementatie Slachtofferzorg (CIS), voor zover nog nodig, te betrekken. Tevens zal ik het advies onder de aandacht brengen van het Nederlands Politie Instituut. Ten slotte wil ik bij deze gelegenheid vermelden dat onder het Nederlands voorzitterschap van de EU op initiatief van het European Network of Policewomen (ENP) op 12 en 13 juni a.s. een werkconferentie ‘‘Police combatting violence against women’’ wordt gehouden, die mede wordt gesubsidieerd door de departementen van Binnenlandse Zaken en van Justitie. De conferentie is gericht op de rol van de politie in de bestrijding van geweld tegen vrouwen. Deze conferentie sluit aan op de UN-conferentie van Peking (sept. 1996), de conferentie in Wenen 1996) en de ministeriële EU-conferentie van april jl. over hetzelfde onderwerp, georganiseerd door de departementen van Sociale Zaken en Werkgelegenheid en van Justitie. Deelnemers aan de komende conferentie zijn politiefunctionarissen die beleidsmatig als operationeel betrokken zijn bij de bestrijding van geweld tegen vrouwen en vertegenwoordigers van non-gouvernementele organisaties uit 20 Europese landen en een aantal landen buiten Europa. </antwoord>
      <noten afkomstig="antwoord"/>
   </antwoorden>
</kvr>
