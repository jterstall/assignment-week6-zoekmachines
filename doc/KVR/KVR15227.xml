<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Te Veldhuis (beiden VVD) aan de minister van Defensie en de staatssecretaris van Binnenlandse Zaken en Koninkrijksrelaties over de kustwacht op de Antillen. (Ingezonden 11 februari 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15227
</item>
         <item attribuut="Inhoud">Vragen naar aanleiding van uitspraken van de Antilliaanse minister Martha over het slecht fucntioneren van de kustwacht op de Nederlandse Antillen.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Criminaliteit en openbare orde (Criminaliteitsbestrijding en -preventie) Staats- en bestuursrecht (Koninkrijk)</item>
         <item attribuut="Trefwoorden">Drugsbestrijding Nederlandse Antillen Opsporings- en reddingsdiensten</item>
         <item attribuut="Vindplaats">Kamervragen met antwoord 2001-2002, nr. 768, Tweede Kamer</item>
         <item attribuut="Vraagnr_bij_indiening">2010205930</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="VVD">Te Veldhuis</persoon>
         </item>
         <item attribuut="Datum_reaktie">2002-03-07</item>
         <item attribuut="Datum_indiening">2002-02-11</item>
         <item attribuut="Document-id">KVR15227</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1609" allpagenumbers="1609 1610" vetnummer="2010205930" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15227" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="768" onderwerp="" indiendatum="2002-02-11">
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Te Veldhuis</vrager>
         <vraagt-aan>de minister van Defensie en de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-03-7">
         <antwoorder functie="minister" ministerie="Defensie">De Grave</antwoorder>
         <mede-antwoorder>de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het artikel «Minister: kustwacht faalt op Antillen»? <voetnoot nummer="1"/>
      </vraag>
      <vraag nummer="2">Wat vindt u van de uitspraken van de Antilliaanse minister Martha dat Nederland zijn geld aan het weggeven is met de kustwacht? </vraag>
      <vraag nummer="3">Wat vindt u van de uitspraken van de Antilliaanse minister Martha dat «de betrokken marinemensen liever krijgertje spelen bij andere eilanden, dan de juiste te bewaken»? </vraag>
      <vraag nummer="4">Wat bedoelt minister Martha met de «juiste eilanden»? </vraag>
      <vraag nummer="5">Wie stelt de richtlijnen vast inzake de opsporing van drugssmokkelaars door de kustwacht? </vraag>
      <vraag nummer="6">Heeft de Antilliaanse minister van Justitie ingestemd met het beleidsplan 2002 van de kustwacht en het budget dat voor de kustwacht is uitgetrokken? </vraag>
      <vraag nummer="7">Wie stuurt de dagelijkse operaties van de kustwacht aan? Wie is hiervoor politiek verantwoordelijk? </vraag>
      <vraag nummer="8">Welke actie gaat u ondernemen naar aanleiding van de aantijgingen van minister Martha? </vraag>
      <noten afkomstig="vraag">
         <noot nummer="1" datum="2002-02-5" bron="NRC Handelsblad">NRC Handelsblad, 5 februari 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De Kustwacht, die tot stand kwam nadat de regeringen van de Nederlandse Antillen en Aruba de wens daartoe hadden geuit, levert een belangrijke bijdrage aan de strijd tegen georganiseerde criminaliteit in het Caribische gebied. In de gemeenschappelijke verklaring over intensivering van de samenwerking binnen het Koninkrijk bij de bestrijding van internationaal terrorisme hebben de landen van het Koninkrijk op 30 november 2001 verklaard te zullen bezien of ook de Kustwacht op dit gebied een actieve rol kan spelen. De uitspraken van minister Martha staan haaks op het feit dat de regering van de Nederlandse Antillen bij officiële ontmoetingen met grote regelmaat heeft verklaard de aanwezigheid van de Kustwacht in de Antilliaanse wateren van groot belang te achten. </antwoord>
      <antwoord nummer="3 en 4">Van de uitspraken van minister Martha neem ik afstand. Aanleiding zijn waarschijnlijk de drugsvangsten die onlangs in samenwerking met de Verenigde Staten voor de kust van o.a. Jamaica zijn gedaan. Deze vangsten zijn echter niet toe te schrijven aan de Kustwacht, maar aan de Koninklijke Marine, die in het Caribische gebied tot ver buiten de territoriale wateren van de Antillen en Aruba opereert. Vertegenwoordigers van de Nederlandse Antillen en Aruba hebben eerder al verklaard groot belang te hechten aan een versterkte aanwezigheid van de Kustwacht in de territoriale wateren van beide landen. In het Justitieel Beleidsplan 2002 en het Algemeen Beleidsplan 2002 voor de Kustwacht is dan ook de opsporing van grensoverschrijdende drugstransporten van en naar de Nederlandse Antillen dan wel Aruba opgenomen als eerste prioriteit op het gebied van de opsporing van strafbare feiten. De Kustwacht geeft uitvoering aan de in de beleidsplannen gestelde prioriteiten. Verzoeken van de Antilliaanse en Arubaanse autoriteiten om bijstand door de Koninklijke Marine in de vorm van maritieme observatieteams teneinde aanlanding van drugs te voorkomen, zijn inmiddels door mij, in overleg met de betrokken Nederlandse departementen, positief beantwoord. </antwoord>
      <antwoord nummer="5">Het justitieel beleid voor de Kustwacht wordt, conform artikel 5 van de Voorlopige Regeling Kustwacht, vastgesteld door de ministers van Justitie van de drie landen van het Koninkrijk in hun tripartiete overleg. Voorstellen voor het Justitieel Beleidsplan worden gedaan door het overleg van de Procureurs-generaal van de Nederlandse Antillen en Aruba en de voorzitter van de vergadering van de Procureurs-generaal in Nederland. Het Justitieel Beleidsplan voor 2002 werd op 3 januari 2002 door de drie ministers van Justitie vastgesteld. </antwoord>
      <antwoord nummer="6">Alle betrokken ministers, waaronder die van Justitie van de Antillen, hebben ingestemd met het Beleidsplan 2002 voor de Kustwacht en de financiële jaarstukken voor de Kustwacht. Op 6 juli 2001 heeft de Rijksministerraad de stukken vastgesteld. </antwoord>
      <antwoord nummer="7">De Commandant Kustwacht is belast met de algehele leiding van de Kustwacht. Wat betreft het uitvoeren van opsporings- en toezichthoudende taken is de Commandant Kustwacht gehouden de aanwijzingen op te volgen van het bevoegd gezag, in casu de Procureur-generaal en namens deze de kustwachtofficier van Justitie van het betrokken land. Conform de Voorlopige Regeling Kustwacht zijn de bij de Kustwacht betrokken ministers verantwoordelijk voor dat deel van het beleid van de Kustwacht dat hun takenpakket betreft. </antwoord>
      <antwoord nummer="8">De uitspraken van minister Martha vormen voor mij geen aanleiding tot het nemen van bijzondere maatregelen. </antwoord>
      <noten afkomstig="antwoord"/>
   </antwoorden>
</kvr>
