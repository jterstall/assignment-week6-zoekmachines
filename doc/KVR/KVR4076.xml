<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mulder-van Dam (CDA) en Rijpstra (VVD) over het aanvragen van tewerkstellingsvergunningen voor buitenlandse spelers. (Ingezonden 13 november 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4076
</item>
         <item attribuut="Inhoud">Betreft het niet aanvragen van tewerkstellingsvergunningen door voetbalclubs en het niet uitbetalen van het minimumsalaris.</item>
         <item attribuut="Rubriek">Arbeid (Werknemers) Inkomen en rechtspositie (Arbeidsovereenkomsten en CAO's) Inkomen en rechtspositie (Inkomens) Staats- en bestuursrecht (Vreemdelingenrecht)</item>
         <item attribuut="Trefwoorden">Arbeidsvoorwaarden Buitenlandse werknemers Sport Vreemdelingen</item>
         <item attribuut="Vindplaats">Kamervragen met antwoord 1996-1997, nr. 402, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Mulder-van Dam</persoon>
            <persoon partij="VVD">Rijpstra</persoon>
         </item>
         <item attribuut="Datum_reaktie">1996-12-10</item>
         <item attribuut="Datum_indiening">1996-11-13</item>
         <item attribuut="Document-id">KVR4076</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="829" allpagenumbers="829 830" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="402" onderwerp="" indiendatum="1996-11-13">
         <vrager partij="CDA" oorsprong="parlement">Mulder-van Dam</vrager>
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="1996-12-10">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Zijn er betaald voetbalclubs in Nederland die geen tewerkstellingsvergunning aanvragen voor voetballers van buiten de Europese Economische Ruimte? Zo ja, om hoeveel voetbalclubs gaat het? Hoeveel spelers zijn daarbij betrokken? <voetnoot nummer="1"/>
      </vraag>
      <vraag nummer="2">Zijn er voetbalclubs die weigeren het minimumsalaris te betalen, dat door het ministerie van Sociale Zaken en Werkgelegenheid is vastgesteld voor een buitenlandse speler? Zo ja, om hoeveel voetbalclubs gaat het? Hoeveel spelers zijn daarbij betrokken? </vraag>
      <vraag nummer="3">Kan, als er wel een tewerkstellingsvergunning is verleend, maar niet het verplichte salaris wordt betaald, de tewerkstellingsvergunning worden ingetrokken? Zo ja, zal dat in de onderhavige situatie gebeuren? Zo ja, wat is dan de consequentie? </vraag>
      <vraag nummer="4">Zou een tewerkstellingsvergunning, als deze voor de betreffende spelers was aangevraagd, zijn verleend? Zullen alsnog tewerkstellingsvergunningen worden verleend? Zo neen, wat zijn dan de consequenties? </vraag>
      <vraag nummer="5">Welke maatregelen bent u voornemens te treffen om in de toekomst te voorkomen dat voetbalclubs geen tewerkstellingsvergunning aanvragen en weigeren het minimumsalaris te betalen? </vraag>
      <vraag nummer="6">Deelt u de mening van de spelersvakbond VVCS en het CBA, dat de regels van het ministerie van Sociale Zaken en Werkgelegenheid met betrekking tot de toelating van buitenlandse spelers op de Nederlandse arbeidsmarkt niet meer voldoen? Zo ja, welke wijzigingen zou de regelgeving moeten ondergaan? CBA = Centraal Bestuur voor de Arbeidsvoorziening </vraag>
      <noten afkomstig="vraag">
         <noot nummer="1">Uitzending van NOVA van 12 november jl Voetbal International week 46, 1996</noot>
      </noten>
   </vragen>
   <antwoorden aantal="5">
      <antwoord nummer="1 en 2">Uit het gezamenlijk onderzoek van NOVA en Voetbal International komt een beeld naar voren dat diverse betaalde voetbalclubs niet uit de EER afkomstige voetballers ofwel illegaal (zonder tewerkstellingsvergunning), danwel op basis van een op onjuiste gronden verkregen tewerkstellingsvergunning arbeid zouden hebben laten verrichten. De in dit onderzoek gepresenteerde cijfers stemmen niet overeen met de gegevens die hierover bij het ministerie van SZW bekend zijn. Aan de Arbeidsinspectie is dan ook, onmiddellijk na het bekend worden van de resultaten van het NOVA/Voetbal International onderzoek, opdracht gegeven terzake een nader onderzoek in te stellen. Dit onderzoek zal overigens niet beperkt blijven tot de in het NOVA/Voetbal International genoemde clubs, maar alle clubs in de Ere- en Eerste divisie omvatten. Indien daartoe aanleiding zou zijn zullen wij u hierover nader informeren. </antwoord>
      <antwoord nummer="3">Indien na afgifte van een tewerkstellingsvergunning voor een niet uit de EER afkomstige voetballer zou blijken dat het werkelijke salaris, in tegenstelling tot hetgeen bij de aanvraag voor een tewerkstellingsvergunning door middel van het overleggen van bewijsstukken (arbeidscontract) werd aangevoerd, gelegen is beneden het niveau dat terzake in het Delegatie- en uitvoeringsbesluit-Wav is vastgelegd, dan is dat een omstandigheid ten aanzien waarvan gesteld kan worden dat als dat (werkelijke salaris) bekend was geweest ten tijde van de beslissing op de aanvraag op de tewerkstellingsvergunning, die vergunning geweigerd zou zijn. In dergelijke situatie zal de (ten onrechte) afgegeven tewerkstellingsvergunning dan ook op grond van artikel 12 van de Wet arbeid vreemdelingen (Wav) worden ingetrokken. In het verlengde daarvan zal tevens de voor het verrichten van arbeid geldige vergunning tot verblijf worden ingetrokken. De consequentie hiervan is dat de betrokken werkgever niet langer gerechtigd is om de desbetreffende vreemdeling in Nederland arbeid te laten verrichten. </antwoord>
      <antwoord nummer="4">Zoals hiervoor, in antwoord op de vragen 1 en 2, is aangegeven in het onderzoek met betrekking tot de naleving van de Wav door de werkgevers in het betaald voetbal nog gaande. Op dit moment kunnen wij dan ook niet aangeven of aan werkgevers in het betaald voetbal die niet uit de EER afkomstige spelers zonder tewerkstellingsvergunning arbeid in Nederland zouden hebben laten verrichten, we`l een tewerkstellingsvergunning zou zijn afgegeven indien die werkgevers die vergunning vo´o´r de aanvang van de werkzaamheden zouden hebben aangevraagd. </antwoord>
      <antwoord nummer="5">Als ultimum remedium om de naleving van een wet af te dringen, geldt repressief optreden. Dit is in het onderhavige geval niet anders. Indien uit het onderzoek van de Arbeidsinspectie zou blijken dat werkgevers in het betaald voetbal zonder tewerkstellingsvergunning niet uit de EER afkomstige voetballers arbeid hebben laten verrichten, dan zal, in overleg met het Openbaar Ministerie, proces-verbaal worden opgemaakt. Als zou blijken dat ten onrechte vergunningen zijn afgegeven, dan zal dat onder de aandacht van het Centraal Bestuur voor de Arbeidsvoorziening worden gebracht, zodat van die zijde die vergunningen alsnog worden ingetrokken. </antwoord>
      <antwoord nummer="6">De criteria met betrekking tot de toelating van buitenlandse spelers tot de Nederlandse arbeidsmarkt zijn sinds 1 september vorig jaar van kracht. In tegenstelling tot hetgeen het artikel in Voetbal International doet vermoeden gelden naast het vermelde inkomenscriterium, nog andere criteria, zoals met name de eis dat de buitenlandse spelers direct voorafgaande aan de tewerkstelling op de Nederlandse arbeidsmarkt op geregelde basis moet hebben deelgenomen aan een competitie die tenminste even sterk is als de hoogste afdeling van de Nederlandse competitie, danwel op andere wijze, zoals deelname aan wereldkampioenschappen, moet hebben bewezen over ten minste vergelijkbare kwaliteiten te beschikken. Tot het opstellen van de nieuwe criteria is in nauw overleg met de sociale partners in het betaald voetbal (VVCS en FBO) besloten, omdat het voorheen bestaande criterium «verrijking van het Nederlandse voetbal», in de praktijk onwerkbaar bleek te zijn. Na het wegvallen van de Stichting Arbeidszaken Betaald Voetbal in september 1994, was feitelijk ook de situatie ontstaan dat geen enkele normering met betrekking tot de toelating van buitenlandse voetballers van toepassing was. In het overleg dat vorig jaar met de sociale partners heeft plaatsgevonden over het opstellen van nieuwe criteria voor de toelating van buitenlandse profvoetballers is duidelijk geworden dat de thans bestaande criteria de enige zijn die zowel naar de mening van de werknemersorganisatie, als die van de werkgeversorganisatie in het betaald voetbal als zijnde «goed werkbaar» werden gekwalificeerd. Het geheel overziende zien wij op dit moment geen aanleiding om de vigerende criteria te wijzigen. Wel zullen wij, indien het nader onderzoek door de Arbeidsinspectie daartoe aanleiding geeft, overwegen het toezicht op de uitvoering en de naleving van de Wav en de Vreemdelingenwet te intensiveren, om alsdan te bewerkstelligen dat de Wav en de Vreemdelingenwet (ook) met betrekking tot de toelating van niet uit de EER afkomstige voetballers op een correcte wijze wordt toegepast. </antwoord>
      <noten afkomstig="antwoord"/>
   </antwoorden>
</kvr>
