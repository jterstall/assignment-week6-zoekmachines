<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M. B. Vos en Karimi (beiden GroenLinks) aan de ministers van Volksgezondheid, Welzijn en Sport en van Landbouw, Natuurbeheer en Visserij over landbouwgif op groente en fruit. (Ingezonden 10 augustus 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14356
</item>
         <item attribuut="Inhoud">Vragen naar aanleiding van een bericht in het Agrarisch Dagblad van 8 augustus 2001 over te hoge gehaltes landbouwbestrijdingsmiddelen op in Nederland verkochte groente en fruit.</item>
         <item attribuut="Rubriek">Consument (Levensmiddelenkeuring) Landbouw (Bestrijdingsmiddelen) Landbouw (Landbouwproducten)</item>
         <item attribuut="Trefwoorden">Bestrijdingsmiddelen Fruit Groenten Levensmiddelenkeuring</item>
         <item attribuut="Vindplaats">Kamervragen met antwoord 2001-2002, nr. 43, Tweede Kamer</item>
         <item attribuut="Vraagnr_bij_indiening">2000114390</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">M. B. Vos</persoon>
            <persoon partij="GroenLinks">Karimi</persoon>
         </item>
         <item attribuut="Datum_reaktie">2001-09-27</item>
         <item attribuut="Datum_indiening">2001-08-10</item>
         <item attribuut="Document-id">KVR14356</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="85" allpagenumbers="85 86" vetnummer="2000114390" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14356" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="43" onderwerp="" indiendatum="2001-08-10">
         <vrager partij="GroenLinks" oorsprong="parlement">M. B. Vos</vrager>
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers van Volksgezondheid, Welzijn en Sport en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="27 september 2001), zie ook aanhangsel nr. 1665, vergaderjaar 2000–2001">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het bericht over te hoge gehaltes landbouwbestrijdingsmiddelen op in Nederland verkochte groente en fruit? <voetnoot nummer="1"/>
      </vraag>
      <vraag nummer="2">Is het waar dat controles in 1999 uitwijzen dat 10 procent van groenten, fruit en granen in Nederland te veel landbouwbestrijdingsmiddelen bevatten? Zo niet, wat is dan het juiste percentage? </vraag>
      <vraag nummer="3">In hoeveel van deze gevallen waarin een overschrijding van de grenswaarden is vastgesteld is het product uit de handel gehaald? </vraag>
      <vraag nummer="4">Kunt u aangeven welke (mogelijke) gezondheidsrisico’s er zijn opgetreden voor de consument in de gevallen dat betreffende producten niet of na enige tijd uit de handel zijn genomen? Kunt u de Kamer een overzicht geven van deze risico’s, uitgesplitst naar soort product en soort bestrijdingsmiddel c.q. groep van bestrijdingsmiddelen? </vraag>
      <vraag nummer="5">Deelt u de mening dat elk product, waarbij de grenswaarden voor bestrijdingsmiddelenresiduen worden overschreden en in de handel komt, een onaanvaardbaar risico vormt voor de gezondheid van de consument? Zo neen, waarom niet? </vraag>
      <vraag nummer="6">Bent u bereid (aanvullende) maatregelen te nemen om te voorkomen dat producten, waarbij de grenswaarden voor bestrijdingsmiddelenresiduen worden overschreden, toch in de handel komen, bijvoorbeeld door het terugdraaien van de maatregel, waardoor er door de Keuringsdienst van Waren nog maar een vijfde van het aantal controles wordt uitgevoerd, door een stringenter beleid te voeren met betrekking tot het uit de handel halen van producten, of door het toekennen van voldoende hoge boetes aan producenten en/of supermarkten die handelen in producten die niet aan de wettelijke vereisten voldoen? </vraag>
      <noten afkomstig="vraag">
         <noot nummer="1" datum="2001-08-8" bron="Agrarisch Dagblad">Agrarisch Dagblad, 8 augustus 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. Het rapport «Monitoring of Pesticide Residues in Products of Plant Origin in the European Union, Norway and Iceland» dat in juni 2001 verscheen, is een samenvatting van de resultaten van onderzoek, uitgevoerd in 1999 in de lidstaten van de Europese Unie en Noorwegen en IJsland. Naar aanleiding van dit rapport werden er in ons land onjuiste conclusies getrokken die er toe leidden dat in de Nederlandse pers vele onjuiste berichten verschenen. </antwoord>
      <antwoord nummer="2">Uit de rapportage van de Keuringsdienst van Waren blijkt dat in 1999 van de onderzochte Nederlandse producten 2,4% een te hoog gehalte aan residuen bevatte. Bij in Nederland verkrijgbare producten afkomstig uit andere lidstaten en derde landen bedroeg dit afwijkingspercentage 15%. </antwoord>
      <antwoord nummer="3">In specifieke gevallen en verdenkingen kan de Keuringsdienst van Waren zeer snel op een bepaalde stof onderzoek uitvoeren en kunnen partijen worden geblokkeerd en/of worden vernietigd. Dit is o.a. geschied met partijen peren met te veel chloormequat. Zie voorts de beantwoording bij vraag 6. Bij het routinematig onderzoek op residuen van bestrijdingsmiddelen vergt de analyse op kort houdbare producten zoals groenten en fruit (op ca. 350 verschillende stoffen) enige tijd. Meestal is het product bij het bekend worden van de resultaten reeds geconsumeerd. De controledruk is erop gericht dat de monstername altijd zo vroeg mogelijk in de distributieketen plaats vindt (op de veiling, bij de import). </antwoord>
      <antwoord nummer="4">Bij de vaststelling van toegelaten maximumgehalten aan residuen (MRLs) wordt, zowel nationaal als internationaal (EU, Codex Alimentarius) uitgegaan van een hoog beschermingsniveau voor de consument. Dit houdt onder meer in dat de beoogde landbouwkundige toepassing van een bestrijdingsmiddel, volgens het principe van het z.g. «Goed Landbouwkundige Gebruik», met zo weinig mogelijk middel en een zo lang mogelijke periode tussen toepassing en oogst plaatsvindt. MRLs worden derhalve op een zo laag mogelijk niveau vastgesteld, ook al zou dat gezien de toxiciteit van het middel (veel) hoger kunnen. Voor verreweg de meeste bestrijdingsmiddelen betekent dit dat de consumptie van groente en fruit met te hoge residuen geen gezondheidsrisico met zich meebrengt. Een overschrijding van de MRL heeft immers meestal geen overschrijding van de toxicologisch aanvaardbare inname tot gevolg, en producten met te veel bestrijdingsmiddelen worden doorgaans slechts incidenteel geconsumeerd. Zelfs voor die enkele middelen waarvoor de geschatte inname dicht in de buurt ligt van de toxicologisch aanvaardbare grenswaarde, is er sprake van een verwaarloosbaar gezondheidsrisico, omdat bij de innameschattingen van een z.g. «worst case scenario» wordt uitgegaan en een eventuele (kortdurende) overschrijding van de toxicologische grenswaarde geen negatieve effecten met zich meebrengt. Gelet op het bovenstaande is een eventuele uitsplitsing van risico’s naar soort product niet relevant. </antwoord>
      <antwoord nummer="5">Nee; zie vraag 4. </antwoord>
      <antwoord nummer="6">Bij de in 1998 gestarte reorganisatie van de Keuringsdienst van Waren is besloten om het onderzoek van partijen groenten en fruit op residuen van bestrijdingsmiddelen te centraliseren bij de regionale Keuringsdienst van Waren te Amsterdam. Reden hiervoor was het efficiënt inzetten van apparatuur en mensen. Als gevolg hiervan wordt nu in de dagelijkse monstername naar ongeveer 350 verschillende stoffen gezocht in monsters groente en fruit. Daarmee is Nederland koploper van de EU lid staten. Het nemen van de monsters in ons land wordt ook aangestuurd door de Amsterdamse dienst. Deze landelijke monstername is gebaseerd op kennis inzake het gebruik van bestrijdingsmiddelen in relatie tot het weer, het seizoen, mogelijke plagen, alsmede op kennis inzake het gebruik van bestrijdingsmiddelen in derde landen e.d. dan wel naar aanleiding van meldingen van het Europese Rapid Alert System. Deze actieve controledruk heeft er toe geleid dat het afwijkingspercentage, met name bij producten uit andere landen dan Nederland, de afgelopen jaren sterk is gestegen. Als gevolg van de reorganisatie van de Keuringsdienst van Waren is het totaal aantal onderzochte monsters in 1999 inderdaad laag. Vanaf 2000 worden ca. 3500 monsters jaarlijks door de Keuringsdienst van Waren onderzocht op 350 mogelijk aanwezige stoffen. Met dit aantal monsters, gerelateerd aan het inwoneraantal van ons land, behoort ons land eveneens tot de top in Europa. Bij het dagelijkse onderzoek van monsters is er tijd nodig om monsters te analyseren (op genoemde 350 stoffen). Veelal is een partij groente of fruit geconsumeerd als de resultaten bekend zijn. Tegen overschrijdingen wordt opgetreden in de vorm van waarschuwingen (bij geringe overschrijdingen) of een proces-verbaal. Indien de Keuringsdienst van Waren echter aanwijzingen heeft dat stelselmatig bij een bepaald product een hoog afwijkingspercentage van een bepaald middel voorkomt, worden aanvullende maatregelen getroffen. Partijen mogen in dat geval pas in de handel gebracht indien de resultaten van onderzoek op dat specifieke bestrijdingsmiddel bekend zijn. Het laboratorium te Amsterdam is er dan helemaal op gericht om zeer snel het onderzoek op dat ene middel uit te voeren. Voorbeelden uit het verleden zijn het voorkomen van chloormequat op Nederlandse peren en van methamidofos op paprika’s van Spaanse herkomst. Ik ben van mening dat ons land genoegzaam aandacht besteedt aan deze problematiek. De bemonstering, het onderzoek en de handhaving van de wetgeving staan in ons land op een hoog peil. Aanvullende maatregelen naar aanleiding van het Europese rapport acht ik daarom niet nodig. </antwoord>
      <noten afkomstig="antwoord"/>
   </antwoorden>
</kvr>
