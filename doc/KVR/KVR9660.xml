<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vendrik, Van Gent, Van der Steenhoven en Hermann (allen GroenLinks) aan de staatssecretaris van Verkeer en Waterstaat, de minister en de staatssecretaris van Volkshuisvesting, Ruimtelijke Ordening en Milieubeheer en de minister van Volksgezondheid, Welzijn en Sport over plaatsing van de GSM-masten. (Ingezonden 2 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9660
</item>
         <item attribuut="Inhoud">Vragen naar aanleiding van het besluit van de gemeente Haarlemmermeer om geen GSM-masten meer te plaatsen op woongebouwen in verband met mogelijke gevaren voor de volksgezondheid.</item>
         <item attribuut="Rubriek">Communicatie, media en informatievoorziening (Telecommunicatie) Gezondheidszorg (Ziekten en ziektepreventie)</item>
         <item attribuut="Trefwoorden">Mobiele telefonie Preventieve gezondheidszorg</item>
         <item attribuut="Vindplaats">Kamervragen met antwoord 1998-1999, nr. 1637, Tweede Kamer</item>
         <item attribuut="Vraagnr_bij_indiening">2989906990</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Vendrik</persoon>
            <persoon partij="GroenLinks">Van Gent</persoon>
            <persoon partij="GroenLinks">Van der Steenhoven</persoon>
            <persoon partij="GroenLinks">Hermann</persoon>
         </item>
         <item attribuut="Datum_reaktie">1999-06-28</item>
         <item attribuut="Datum_indiening">1999-02-02</item>
         <item attribuut="Document-id">KVR9660</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3277" allpagenumbers="3277 3278" vetnummer="2989906990" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9660" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1637" onderwerp="" indiendatum="1999-02-2">
         <vrager partij="GroenLinks" oorsprong="parlement">Vendrik</vrager>
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Van der Steenhoven</vrager>
         <vrager partij="GroenLinks" oorsprong="parlement">Hermann</vrager>
         <vraagt-aan>de staatssecretaris van Verkeer en Waterstaat, de minister en de staatssecretaris van Volkshuisvesting, Ruimtelijke Ordening en Milieubeheer en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="28 juni 1999), zie ook Aanhangsel Handelingen nr. 879, vergaderjaar 1998–1999">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister en staatssecretaris van Volkshuisvesting, Ruimtelijke Ordening en Milieubeheer en de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Hebt u kennisgenomen van het beleid van de gemeente Haarlemmermeer inzake locaties voor zendmasten ten behoeve van mobiele telefonie? </vraag>
      <vraag nummer="2">Deelt u de opvatting van de gemeente dat plaatsing van GSM-installaties op woonbebouwing in beginsel moet worden voorkomen op grond van het voorzorgprincipe met het oog op mogelijke gevaren voor de volksgezondheid? Zo ja, bent u van plan deze opvatting in rijksbeleid om te zetten? </vraag>
      <vraag nummer="3">Bent u van opvatting dat GSM-installaties objecten zijn die in beginsel vergunningsplichtig zijn volgens de Woningwet? Zijn alle gemeentes daarvan voldoende op de hoogte? Zo neen, op welke wijze denkt u te bevorderen dat gemeentes hun verantwoordelijkheid in dezen nemen? </vraag>
      <vraag nummer="4">Bent u bereid ervoor zorg te dragen dat de 5 zendgemachtigden aan wie u licenties hebt verstrekt voor mobiele telefonie de opbouw van landelijk dekkende netwerken doen plaatsvinden niet zonder overleg met betrokken gemeenten en hen erop te wijzen dat GSM-installaties vergunningsplichtig zijn? </vraag>
      <vraag nummer="5">Bent u vervolgens ook bereid ten behoeve van een correcte uitvoering van de Woningwet en volledige toepassing van het voorzorgprincipe de (nieuwe) zendgemachtigden meer tijd te geven een landelijk dekkend netwerk tot stand te brengen? </vraag>
      <vraag nummer="6">Voeren de gemeentes de Woningwet met betrekking tot GSM-installaties naar behoren uit? Op welke wijze denkt u de uitvoering te verbeteren? </vraag>
      <vraag nummer="7">Deelt u de mening, dat de marktwerking in de mobiele telefonie er niet toe mag leiden dat stad en platteland zomaar worden volgezet met duizenden GSM-installaties? Overweegt u nadere regulering? Zo ja, welke? </vraag>
      <vraag nummer="8">Bent u van opvatting dat de overheid voldoende kennis bezit omtrent de mogelijke schadelijke gezondheidseffecten van mobiele telefonie, in het bijzonder van GSM-installaties? Zo neen, op welke wijze denkt u hierin te voorzien? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden Van Bommel en Poppe, ingezonden 1 februari 1999. </toelichting>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 8">In januari 1997 heeft de Gezondheidsraad haar advies «Radiofrequente elektromagnetische velden (300 Hz–300 GHz)» uitgebracht. In dit advies heeft de Gezondheidsraad aan de hand van de resultaten van mondiaal beschikbare onderzoeken geconcludeerd dat indien de elektromagnetische veldwaarden beneden de in het advies opgenomen limieten blijven, geen nadelige effecten voor de volksgezondheid zijn te verwachten. Deze grenswaarden zijn destijds overgenomen door de overheid. Ik verwijs hiervoor naar het gezamenlijk standpunt op het advies dat u is medegedeeld door de Minister van VWS, mede namens de Ministers van Verkeer en Waterstaat, van Sociale zaken en Werkgelegenheid en van VROM (kamerstukken II, 1996/97, 25 000 XVI, nr. 66). De Gezondheidsraad blijft, mede op ons verzoek, de ontwikkelingen met betrekking tot de resultaten van onderzoeken over mogelijke effecten op de gezondheid door elektromagnetische velden volgen en zal daarover rapporteren en, indien daartoe aanleiding bestaat opnieuw advies uitbrengen. Regel is dat overschrijdingen van deze geadviseerde veldwaarden niet plaatsvinden op plekken die normaal voor de bevolking toegankelijk zijn. Op deze wijze is mijns inziens voldoende invulling gegeven aan het voorzorgprincipe. Dit neemt niet weg dat gemeenten een eigen beleidsruimte hebben, met name betreffende de ruimtelijke ordening en de invulling van de zorgplicht, bedoeld in artikel 1.1a van de Wet milieubeheer. Dit artikel bevat de verplichting de voor het milieu nadelige gevolgen van handelingen zoveel als redelijkerwijs mogelijk is te voorkomen of te beperken. In dat kader kunnen gemeenten besluiten om de plaatsing van antennes planmatig aan te pakken en hierbij een voorkeur uit te spreken om, voor zover dat in verband met dekkingsvereisten niet noodzakelijk is, geen antennes op woongebouwen toe te laten. </antwoord>
      <antwoord nummer="3 en 6">Op grond van de systematiek van de Woningwet zijn bouwwerken bouwvergunningplichtig, tenzij zij in artikel 43 van die wet bouwvergunningvrij zijn verklaard, danwel in artikel 2 van het Besluit meldingplichtige bouwwerken meldingplichtig zijn verklaard. De betreffende antennemasten zijn bouwvergunningplichtig. Verondersteld kan worden dat dit bij gemeenten bekend is. Om de betreffende regelgeving expliciet onder de aandacht van de gemeenten te brengen, zal een brochure worden uitgegeven. Hierin zal worden ingegaan op de verschillende aspecten van het plaatsen van de betreffende antennes, waaronder het bouwvergunningplichtig zijn van de antennemasten. De brochure zal aan alle gemeenten worden toegezonden. Met de VNG vindt thans overleg plaats over de mogelijkheden om voorlichtingsbijeenkomsten voor de gemeenten te organiseren. </antwoord>
      <antwoord nummer="4">De betrokken vergunninghouders zijn genoegzaam op de hoogte van de betreffende regelgeving. Overigens verwijs ik naar mijn antwoord op vraag 6 van de schriftelijke vragen van de leden Van Bommel en Poppe over ditzelfde onderwerp. </antwoord>
      <antwoord nummer="5">Vooralsnog zie ik hiertoe geen redenen. Mij hebben geen signalen bereikt dat de betreffende vergunninghouders niet aan de voorschriften ten aanzien van de dekkingsgraad zouden kunnen voldoen. </antwoord>
      <antwoord nummer="7">De huidige regelgeving biedt gemeenten en provincies voldoende mogelijkheden om aanvragen voor bouwvergunningen voor antennemasten te toetsen, onder meer op het punt van landschappelijke en ruimtelijke inpassing. De vrees van de vragenstellers voor het «zomaar volzetten van stad en platteland met duizenden antennes» wordt door mij niet gedeeld nu de betrokken vergunninghouders te kennen hebben gegeven meer te zullen samenwerken en gebruik te maken van de mogelijkheden tot het delen van antenneopstelpunten. </antwoord>
      <noten afkomstig="antwoord"/>
   </antwoorden>
</kvr>
