<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over contracten met de industrie om stroom af te sluiten. (Ingezonden 7 december 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21901
</item>
         <item attribuut="Inhoud">Vragen naar aanleiding van het artikel 'EZ betaalt industrie om stroom af te sluiten 'in het Financieele Dagblad van 4 december 2004. Bedrijven zouden volgens dit artikel een vaste jaarlijkse vergoeding krijgen als zij landelijk stroomnetbeheerder Tennet het recht geven om in geval van een dreigend stroomtekort bij hen de stroom af te slulten.</item>
         <item attribuut="Rubriek">Bedrijfsleven en industrie (Algemeen) Energie, water en grondstoffen (Elektriciteit)</item>
         <item attribuut="Trefwoorden">Elektriciteit Ondernemingen</item>
         <item attribuut="Vindplaats">Kamervragen met antwoord 2004-2005, nr. 639, Tweede Kamer</item>
         <item attribuut="Vraagnr_bij_indiening">2040504470</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-12-22</item>
         <item attribuut="Datum_indiening">2004-12-07</item>
         <item attribuut="Document-id">KVR21901</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1343" allpagenumbers="1343 1344" vetnummer="2040504470" code="0405tkkvr639" lopendefooter="Tweede Kamer, vergaderjaar 2004–2005, Aanhangsel" filenaam="KVR21901" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="639" onderwerp="" indiendatum="2004-12-7">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-12-22">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het artikel «EZ betaalt industrie om stroom af te sluiten»? <voetnoot nummer="1"/>
      </vraag>
      <vraag nummer="2">Is het waar dat bedrijven een vaste jaarlijkse vergoeding krijgen als zij landelijk stroomnetbeheerder Tennet het recht geven om, in het geval van een dreigend stroomtekort, bij hen de stroom af te sluiten? Zo neen, waarom niet? </vraag>
      <vraag nummer="3">Kunt u aangeven hoeveel geld met deze regeling gemoeid is? Zo neen, waarom niet? </vraag>
      <vraag nummer="4">Naar welke andere oplossingen heeft u gezocht om de leveringszekerheid te bevorderen? Zo neen, waarom niet? Zo ja, kunt u aangeven waarom niet voor één van deze vormen is gekozen? </vraag>
      <vraag nummer="5">Wat vindt u van de reactie van marktwaarnemers die erop wijzen dat deze vangnetregeling kan worden beschouwd als een verkapte vorm van subsidie voor de elektriciteitsgrootverbruikers? Kunt u uw antwoord toelichten? </vraag>
      <vraag nummer="6">Is het waar dat Tennet volgens de wet nu al het recht heeft om verbruikers af te schakelen? Zo neen, waarom niet? Zo ja, zijn de af te sluiten contracten met de industrie dan wel noodzakelijk? </vraag>
      <noten afkomstig="vraag">
         <noot nummer="1" datum="2004-12-4" bron="Het Financieele Dagblad">Het Financieele Dagblad, 4 december 2004</noot>
      </noten>
   </vragen>
   <antwoorden aantal="6">
      <antwoord nummer="1">Ik ben met het artikel bekend en wil u wijzen op de brief «Leveringszekerheid van elektriciteit in Europees perspectief» van 14 december jl. waarin ik mijn voornemen om een tender voor afschakelcontracten uit te schrijven voor 2005, aankondig. </antwoord>
      <antwoord nummer="2">Ik heb de beheerder van het landelijk hoogspanningsnet, TenneT, gevraagd een volume aan afschakelcontracten af te sluiten ter verbetering van de leveringszekerheid. Dit verzoek wordt thans uitgewerkt door TenneT in samenwerking met de DTe en zal de vorm krijgen van een tenderprocedure, waarop bedrijven kunnen inschrijven. De contracten zullen op volgorde van de vraagprijs worden afgesloten, zodat niet gesteld kan worden dat er sprake is van een vaste vergoeding. </antwoord>
      <antwoord nummer="3">Nee. Ik verwacht dat de tenderprocedure begin 2005 kan starten en acht het met TenneT en DTe onverstandig op dit moment uitspraken te doen over het beschikbare budget. De bedrijven kunnen dan in alle vrijheid biedingen doen en TenneT behoudt alle vrijheid af te zien van het contracteren van afschakelvermogen indien de gevraagde prijzen te hoog blijken. </antwoord>
      <antwoord nummer="4">TenneT ontwikkelt in mijn opdracht een breder vangnet voor 2006 en latere jaren, dat primair gericht is op het losmaken van investeringen in productievermogen op de lange termijn. Deze maatregel loopt wat één facet betreft vooruit op dat vangnet. Ten gevolge van een incident kan het elektriciteitsnet (hoogspanningsverbindingen of transformatoren) zeer plotseling overbelast raken. In zo’n geval zal binnen 15 minuten de overbelasting weggenomen moeten worden. Dit is snel en effectief mogelijk door het afschakelen van afnemers; het opstarten van vermogen van voldoende omvang vergt meer tijd (orde van uren). Na enkele uren afschakelen kan het inmiddels opgestarte productievermogen de situatie weer verder normaliseren. Naar de aard van deze situatie is er geen alternatief voor deze maatregel. </antwoord>
      <antwoord nummer="5">Ik laat dit oordeel graag voor rekening van deze marktwaarnemers. De tenderregeling zal openstaan voor alle afnemers van elektriciteit die in staat en bereid zijn snel, meetbaar en op elk moment van het jaar hun actuele afname met een vooraf contractueel vast te leggen hoeveelheid te reduceren. Het afschakelen zal tijdens een crisissituatie worden afgeroepen; de beheersbaarheid vraagt dus om een beperkt aantal deelnemers. De bedrijven die hierop intekenen, accepteren de kosten die daarmee gepaard gaan, zoals het directe en indirecte productieverlies. </antwoord>
      <antwoord nummer="6">Ja, TenneT is bevoegd delen van het net af te schakelen als dat voor de handhaving van de rest van het net noodzakelijk is. In deze gevallen betreft het onaangekondigd en grootschalig afschakelen van grote delen van het net. Zowel steden als industriegebieden zullen door zo’n maatregel worden getroffen. Het weer opstarten van de elektriciteitsvoorziening kan in dergelijke gevallen alleen stapsgewijs en daardoor langzaam plaatsvinden omdat vraag en aanbod telkens in balans moeten blijven. Een dergelijke black-out zal in het algemeen eerst na luttele uren weer verholpen zijn. Tevens kan TenneT aansprakelijk worden gehouden voor de kosten die aan een dergelijke ingreep verbonden zijn. De afschakelcontracten bieden de netbeheerder een alternatief in de vorm van een zeer gecontroleerde vorm van afschakelen, zonder opstartproblemen nà het afschakelen. Het afschakelen van steden zal hierdoor in meer gevallen kunnen worden voorkomen wat leidt tot een betere waarborging van de leveringszekerheid. </antwoord>
      <noten afkomstig="antwoord"/>
   </antwoorden>
</kvr>
