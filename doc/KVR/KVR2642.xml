<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbugt (VVD) over het Bouwbesluit.(Ingezonden 31 januari 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2642
</item>
         <item attribuut="Inhoud">Betreft het artikel 'BNA : bouwkosten 4,4% hoger door Bouwbesluit' uit Cobouw van 30 januari 1996.</item>
         <item attribuut="Rubriek">Bouw (Bouwvoorschriften) Bouw (Gebouwen) Bouw (Woningbouw)</item>
         <item attribuut="Trefwoorden">Bouwnijverheid Bouwvoorschriften</item>
         <item attribuut="Vindplaats">Kamervragen met antwoord 1995-1996, nr. 694, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Verbugt</persoon>
         </item>
         <item attribuut="Datum_reaktie">1996-03-04</item>
         <item attribuut="Datum_indiening">1996-01-31</item>
         <item attribuut="Document-id">KVR2642</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1405" allpagenumbers="1405 1406" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="694" onderwerp="" indiendatum="1996-01-31">
         <vrager partij="VVD" oorsprong="parlement">Verbugt</vrager>
         <vraagt-aan/>
      </vraagdata>
      <antwoorddata antwoorddatum="1996-03-4">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het recente artikel «BNA: Bouwkosten 4,4% hoger door Bouwbesluit»? <voetnoot nummer="1"/>
      </vraag>
      <vraag nummer="2">Deelt u de conclusie van de Bond van Nederlandse Architecten (BNA), dat het Bouwbesluit de gemiddelde bouwkosten met 4,4% heeft doen toenemen en dat dus van kostenneutraliteit geen sprake kan zijn? </vraag>
      <vraag nummer="3">Deelt u de conclusie van de BNA dat, door het Bouwbesluit, de werkzaamheden om de bouwaanvrage in te dienen gemiddeld met 9,5% zijn toegenomen? </vraag>
      <vraag nummer="4">Wordt de geconstateerde kostenstijging mede veroorzaakt door de complexiteit van de regelgeving en door onnodige verschillen tussen overeenkomstige voorschriften? </vraag>
      <vraag nummer="5">Zo ja, bent u bereid, met het oog op de evaluatie van het Bouwbesluit, welke de Kamer reeds voor het najaar 1995 was toegezegd, op zeer korte termijn te komen met voorstellen die de ingewikkeldheid van het Bouwbesluit verminderen? Wat heeft het destijds voorgenomen overleg met de bouwpraktijk cq. het Overlegplatform Bouwregelgeving voor concrete voorstellen opgeleverd? </vraag>
      <noten afkomstig="vraag">
         <noot nummer="1" datum="1996-01-30" bron="Cobouw">Cobouw, 30 januari 1996</noot>
         <noot nummer="2" documenttype="Kamervragen" documentnummer="1215" documentjaargang="1994-1995">Aanhangsel Handelingen, nr. 1215, vergaderjaar 1994–1995.</noot>
      </noten>
   </vragen>
   <antwoorden aantal="5">
      <antwoord nummer="1">Het artikel is mij bekend en was voor mij aanleiding om het BNA-onderzoeksrapport op te vragen. Het betreft een enqueˆte (39 respondenten) primair gericht op de perceptie van de respondenten met betrekking tot een mogelijk toegenomen omvang van werkzaamheden met het oog op een eventuele verbetering van de honorering in de Standaard Regeling (SR) van architecten. Eventuele kostenstijgingen waren secundair. Dit bleek ook bij navraag bij de BNA. Naar de aard van de uitgevoerde enqueˆte – het gaat dus niet om een feitelijke analyse – zijn de spreidingen in de verkregen resultaten dan ook nogal groot. Zo varieerde de perceptie van de respondenten wat betreft de aanpassing van het honorarium van een verhoging met 18% tot een verlaging met 5%, terwijl 33% van de respondenten van oordeel was dat het honorarium gelijk kon blijven danwel tot maximaal 5% omlaag zou kunnen. </antwoord>
      <antwoord nummer="2">Neen, die conclusie deel ik niet. Te meer niet omdat de enqueˆte primair gericht was op de perceptie van de mogelijk toegenomen omvang van de werkzaamheden van de architect (zie antwoord op vraag 1). Bij navraag bleek dat ook niet kon worden aangegeven welke eisen tot een mogelijke kostenstijging zouden hebben geleid, terwijl ook de invloed van autonome kostenstijgingen over een periode van de betreffende twee jaren niet kon worden gekwantificeerd. Als gesteld was de spreiding in de perceptie van de respondenten groot: van 0% tot 26% stijging van de bouwkosten, terwijl 46% van de respondenten te kennen gaf dat de bouwkosten niet meer dan 0% tot 20% gestegen waren. </antwoord>
      <antwoord nummer="3">Neen, op grond van het feitenmateriaal in het BNA-rapport deel ik die conclusie niet. Bij navraag bij de BNA bleek voorts, dat: – 33% van de respondenten vond dat er meer werk nodig was voor het aspect veiligheid (zowel constructieve- als brandveiligheid); – 33% van de respondenten vond dat er meer werk nodig was voor het aspect gezondheid; – 15% van de respondenten vond dat er meer werk nodig was voor het aspect bruikbaarheid en – 15% van de respondenten vond dat er meer werk nodig was voor het aspect energiezuinigheid. Uit deze opsomming blijkt, dat er ook meer werk is gaan zitten in onderwerpen die nagenoeg onveranderd zijn gebleven. Dit leidt tot de conclusie dat er waarschijnlijk sprake is van het reeds eerder door de BNA naar voren gebrachte fenomeen, dat de aanvraag om een bouwvergunning thans volledig moet zijn omdat de toetsende gemeente anders het plan niet in behandeling neemt. De gemeente stelt zich in deze dan meer op als een toetsende gemeente pur sang en minder als mede-ontwikkelaar zoals in het verleden. Niet de gemeente/brandweer geeft langer aan hoe de architect zijn bouwplan moet inrichten, maar de architect dient er zelf voor te dragen dat zijn ontwerp voldoet aan de voorschriften. De architecten zullen rekening moeten houden met de veranderde opstelling van gemeenten. Te verwachten is overigens dat door gewenning de architect hier minder problemen mee zal krijgen. Het beeld van de spreiding – architectenwerkzaamheden toegenomen met 0% tot 26%, terwijl bij 28% van de respondenten de perceptie was dat de werkzaamheden waren toegenomen met 0% tot 5% – zou daar een indicatie van kunnen zijn. </antwoord>
      <antwoord nummer="4">Wat de kostenstijgingen betreft, wordt verwezen naar de antwoorden op de voorgaande vragen. Het BNA-rapport geeft geen enkele aanleiding tot de in de vraag opgesloten veronderstellingen. Overigens kent het Bouwbesluit geen onnodige verschillen tussen overkomstige voorschriften. </antwoord>
      <antwoord nummer="5">Kennelijk wordt gedoeld op twee aspecten, te weten: de aansluiting van normbladen, waar het Bouwbesluit naar verwijst, aan dat besluit en een mogelijke vereenvoudiging van het Bouwbesluit. Over het optimaliseren van de aansluiting van de normbladen zijn tussen het Ministerie van VROM en het Nederlands Normalisatie-instituut (NNI) afspraken gemaakt. Die afspraken zijn ook door het Overlegplatform Bouwregelgeving onderschreven. Partijen die in dit overlegplatform zijn vertegenwoordigd hebben alle hun medewerking toegezegd om die afspraken tot een goed einde te brengen. Dit is van belang, omdat in de verschillende normcommissies van het NNI deze partijen zijn vertegenwoordigd en deze normcommissies feitelijk besluiten over de inhoud van een normblad. Conform de afspraken zal deze optimaliseringsoperatie op 1 oktober 1996 zijn afgerond, waarmee een aanzienlijke vereenvoudiging van de toepassing van de voorschriften van het Bouwbesluit zal zijn bewerkstelligd. Overigens gelden deze afspraken niet alleen voor de huidige optimaliseringsoperatie, maar ook voor de toekomst. Wat de mogelijke vereenvoudiging van het Bouwbesluit betreft, deze heeft betrekking op het vigerende besluit en de in voorbereiding zijnde wijziging daarvan, ook wel Bouwbesluit fase 2 genoemd. In die tweede fase is voorzien in enerzijds het omzetten van de thans nog geldende functionele eisen voor niet tot bewoning bestemde gebouwen in zogeheten prestatie-eisen en anderzijds op het in overeenstemming brengen van die eisen met krachtens andere wetten dan de Woningwet gegeven technische eisen. In dat kader zijn nadere technische eisen voorzien voor de zeven andere gebouwsoorten, ook wel gebouwfuncties genoemd, die het Bouwbesluit sinds 15 december 1995 kent, naast de reeds eerder onderscheiden gebouwfuncties: kantoorgebouwen en logiesverblijven en logiesgebouwen. De bedoelde mogelijke vereenvoudiging, ook wel conversie genoemd, houdt in dat de voorschriften niet meer naar gebouwfunctie worden gerangschikt, maar naar onderwerp waarbij de prestatievoorschriften per gebouwfunctie in een tabel worden weergegeven. Deze conversie zal worden gemaakt, nadat de inhoud van fase 2 is vastgesteld door de Ministerraad. Naar het zich laat aanzien zal dit in maart 1996 het geval zijn. Vervolgens zal in het kader van het Overlegplatform Bouwregelgeving en de Juridisch/Technische Commissie daarvan in nauwe samenspraak met de bouwpraktijk de conversie worden gemaakt en zal kunnen worden vastgesteld of de beoogde vereenvoudiging ook daadwerkelijk zal zijn bereikt. Deze aanpak van de conversie is eveneens door het Overlegplatform Bouwregelgeving onderschreven. Juist mede door het overleg over deze zaken heeft de afronding van de evaluatienota vertraging opgelopen. Voorzien is dat de evaluatienota inclusief de beleidsvoornemens in maart 1996 aan de Kamer zal worden toegezonden. Los van deze twee aspecten laat ik thans nagaan of verdere vereenvoudiging mogelijk is door de bouwregelgeving te beperken tot de meeste essentie¨le aspecten de zogenaamde «nul-optie». Gedacht moet worden aan een beperking tot onderwerp, die de burger niet zelf kan beoordelen en zo essentieel zijn dat ze niet aan de markt kunnen worden overgelaten (bv. de onderwerp veiligheid en gezondheid) en onderwerpen, die door de markt nog niet volledig worden opgepakt en toch maatschappelijlk en bestuurlijk noodzakelijk zijn (bv. de onderwerpen energiezuinigheid, milieu en aanpasbaar bouwen). Nog in de tweede helft van 1996 zal ik de Kamer nader over deze beleidsvoornemens informeren. </antwoord>
      <noten afkomstig="antwoord"/>
   </antwoorden>
</kvr>
