<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers en Luchtenveld (beiden VVD) aan de minister van Justitie over het verbod op de proef met de no-cure-no-pay regeling voor advocaten. (Ingezonden 8 juli 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20774
</item>
         <item attribuut="Inhoud">Vragen over het verbod op een experiment met de no-cure no-pay regeling voor advocaten.</item>
         <item attribuut="Rubriek">Burgerlijk recht en burgerlijk procesrecht (Rechtsbijstand)</item>
         <item attribuut="Trefwoorden">Advocaten</item>
         <item attribuut="Vindplaats">Kamervragen met antwoord 2003-2004, nr. 1977, Tweede Kamer</item>
         <item attribuut="Vraagnr_bij_indiening">2030417630</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Weekers</persoon>
            <persoon partij="VVD">Luchtenveld</persoon>
         </item>
         <item attribuut="Datum_reaktie">2004-07-21</item>
         <item attribuut="Datum_indiening">2004-07-08</item>
         <item attribuut="Document-id">KVR20774</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4181" allpagenumbers="4181 4182" vetnummer="2030417630" code="0304tkkvr1977" lopendefooter="Tweede Kamer, vergaderjaar 2003–2004, Aanhangsel" filenaam="KVR20774" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1977" onderwerp="" indiendatum="2004-07-8">
         <vrager partij="VVD" oorsprong="parlement">Weekers</vrager>
         <vrager partij="VVD" oorsprong="parlement">Luchtenveld</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-07-21">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kunt u toelichten waarom u de Nederlandse Orde van Advocaten hebt verboden om een experiment no-cure-no-pay toe te staan bij letsel- en overlijdensschade? </vraag>
      <vraag nummer="2">Bent u bereid om door middel van een deugdelijk onderzoek duidelijkheid te verschaffen over de veronderstelling dat in landen die no-cure-no-pay systeem kennen, alleen kansrijke zaken worden aangenomen? </vraag>
      <vraag nummer="3">In welke landen zijn no-cure-no-pay afspraken wel toegestaan binnen de advocatuur? </vraag>
      <vraag nummer="4">Hoe verhoudt zich uw verbod op dergelijke afspraken met de vrije mededinging en de (Europese) regels en jurisprudentie dienaangaande? </vraag>
      <vraag nummer="5">Bent u bereid uw besluit de proef met de no-cure-no-pay regeling voor advocaten niet toe te staan te heroverwegen? Zo neen, waarom niet? </vraag>
      <vraag nummer="6">Onder welke voorwaarden bent u bereid alsnog experimenten op basis van no-cure-no-pay toe te staan binnen de advocatuur? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Op 25 maart 2004 heeft het College van Afgevaardigden de Verordening tot wijziging van de Verordening op de Praktijkuitoefening (onderdeel Resultaatgerelateerde Beloning) vastgesteld. De wijzigingsverordening strekt ertoe de verboden «no cure no pay» en «quota pars litis» tijdelijk onder voorwaarden en bij wijze van experiment op te heffen met betrekking tot letsel- en overlijdensschade. Bij no cure no pay komt de advocaat met zijn cliënt overeen dat slechts bij het behalen van een bepaald gevolg salaris in rekening wordt gebracht. Bij quota pars litis wordt afgesproken dat het salaris een evenredig deel zal bedragen van de waarde van het door de bijstand van de advocaat bereikte gevolg. Na bestudering van de verordening ben ik tot de conclusie gekomen dat die in strijd is met het algemeen belang. De verordening is strijdig met de essentiële elementen die eigen zijn aan het beroep van advocaat en het rechtsbestel waarbinnen de advocaat zijn beroep uitoefent. Om deze reden heb ik de Nederlandse Orde van Advocaten (NOvA) schriftelijk laten weten dat ik een besluit tot vernietiging van de bedoelde verordening voorbereid. De daarvoor geldende procedure brengt onder meer met zich mee dat de NOvA in de gelegenheid wordt gesteld in een hoorzitting haar bezwaren tegen mijn voornemen toe te lichten en dat mijn concept besluit tot vernietiging voor advies aan de Raad van State wordt voorgelegd. Daarbij zal ik mijn concept besluit nog nader toelichten. </antwoord>
      <antwoord nummer="2" voetnoot="1">Nader onderzoek acht ik op dit moment niet nodig. De veronderstelling dat in landen die het no cure no pay systeem kennen alleen meer kansrijke zaken worden aangenomen is op zich zelf niet zo vreemd aangezien de advocaat met no cure no pay nu eenmaal een financieel risico neemt. Ook de Wetenschappelijke Raad voor het Regeringsbeleid gaat daar in zijn rapport «De toekomst van de nationale rechtsstaat» vanuit, <voetnoot nummer="1"/>door te stellen dat no cure no pay enkel interessant is voor de krenten uit de pap, waarvoor betrokkenen als gevolg van kredietrestricties niet zelf in het geweer kunnen komen.Die veronderstelling, waarvan ook ik vanuit ga, is overigens zeker niet de enige omstandigheid die heeft bijgedragen aan mijn overtuiging dat de wijzigingsverordening van de NOvA in strijd is met het algemeen belang. </antwoord>
      <antwoord nummer="3">Door de NOvA is reeds onderzoek gedaan naar buitenlandse regelgeving op het gebied van resultaat gerelateerd declareren. Uit de resultaten van dit onderzoek – waarbij wat de EU-landen betreft alleen onderzoek is gedaan naar regelgeving die betrekking heeft op quota pars litis – blijkt dat behalve in Nederland ook in de meeste andere EU-landen een wettelijk, of via bindende gedragsregels opgelegd, verbod bestaat van quota pars litis. Een dergelijk verbod geldt niet in Griekenland, Engeland en Wales. Als men ervan uit gaat dat no cure no pay een variant is van quota pars litis dan kan men ervan uitgaan dat dit overzicht evenzeer geldt voor no cure no pay. </antwoord>
      <antwoord nummer="4" voetnoot="2">Het gebruik van de uitdrukking «uw verbod» kan tot misverstand leiden. Het huidige verbod op no cure no pay en quota pars litis is opgenomen in artikel 2van de Verordening op de praktijkuitoefening (onderdeel Resultaatgerelateerde Beloning) van de NOvA. Bij besluit van het College van Afgevaardigden van 25 maart 2004 heeft de NOvA ervoor gekozen de geldende twee verboden tijdelijk, onder voorwaarden en bij wijze van experiment op te heffen met betrekking tot letsel- en overlijdensschade. Ik ben van oordeel dat deze afwijking van de bestaande verordening in strijd is met het algemeen belang. Wat betreft het mededingingsaspect merk ik het volgende op. Tot twee jaar geleden waren de verboden op no cure no pay en quota pars litis opgenomen in de voor advocaten niet verbindende gedragsregel 25, tweede en derde lid. Naar aanleiding van het arrest van het Europese Hof van Justitie in de NOvA-case, 19 februari 2002 en het besluit van de directeur-generaal van de Nederlandse Mededingingsautoriteit (NMa), 12 februari 2002, heeft het College van Afgevaardigden de tekst van gedragsregel 25, tweede en derde lid overgenomen in de Verordening op de praktijkuitoefening (onderdeel Resultaatgerelateerde Beloning). De verordening van de NOvA, die op 2juli 2002in werking getreden, is door mij getoetst. Bij die beoordeling hanteer ik dezelfde begrippen en criteria als de directeur-generaal NMa bij toepassing van de EG-mededingingsregels, de Europese jurisprudentie en de Mededingingswet. Wat betreft de mededingingstoets heeft de directeur-generaal het laatste woord, omdat hij als enige bestuursorgaan de Mededingingswet en wat Nederland betreft ook de artikelen 81, eerste lid en 82van het EG-Verdrag mag toepassen. Naar mijn oordeel bevat de verordening geen bepalingen die strijdig zijn met het recht of het algemeen belang, de marktwerking niet onnodig belemmeren en niet verder gaan dan strikt noodzakelijk is om het gewenste doel te bereiken. Ik heb mijn besluit mede laten leiden door het arrest Wouters. <voetnoot nummer="2"/>In dat arrest deed het Hof uitspraak over een aantal préjudiciële vragen die haar door de Nederlandse rechter waren voorgelegd. Centraal stond de Samenwerkingsverordening van de NOvA die integrale samenwerking tussen advocaten en accountants verbiedt. In het arrest stelt het Hof het volgende vast: »Volgens de in Nederland heersende opvattingen, waar de nationale orde van advocaten krachtens artikel 28 van de Advocatenwet is belast met het vaststellen van verordeningen in het belang van de goede uitoefening van het beroep van advocaat, houden de in dit verband vastgestelde essentiële regels met name de verplichting in om de cliënt in volledige onafhankelijkheid en in het exclusieve belang van die cliënt te verdedigen, de reeds genoemde verplichting om elk risico van belangenconflict te vermijden en de verplichting om een strikt beroepsgeheim in acht te nemen». Het Hof komt tot de conclusie, dat ook al beperkt de Samenwerkingsverordening de mededinging, die regeling geen inbreuk maakt op artikel 85, lid 1 van het Verdrag. «Een nationale regeling als de Samenwerkingsverordening 1993, die is vastgesteld door een instelling als de Nederlandse Orde van Advocaten, maakt geen inbreuk op artikel 85, lid 1, van het Verdrag, aangezien deze instelling zich redelijkerwijs op het standpunt mocht stellen dat deze regeling, niettegenstaande de daaruit voortvloeiende mededingingsbeperkende gevolgen, noodzakelijk is voor de goede uitoefening van het beroep van advocaat, zoals dit in de betrokken lidstaat is georganiseerd.» </antwoord>
      <antwoord nummer="5">Gezien het vorenstaande zie ik geen aanleiding om af te zien van de zorgvuldige procedure die is voorzien voor vernietigingbesluiten. </antwoord>
      <antwoord nummer="6">Het verordeningsrecht berust bij de NOvA. Het is niet aan de Minister van Justitie om omstandigheden aan te geven waaronder een wijziging van het in de geldende verordening op de praktijkuitoefening opgenomen verbod van no cure no pay niet in strijd met het algemeen belang zou kunnen zijn. Ik reken het wel tot mijn taak om tegen verordeningen die ik strijdig acht met het algemeen belang op te treden op de wijze als de wet heeft geregeld. </antwoord>
      <noten afkomstig="antwoord">
         <noot nummer="1">Rapport nr. 63, oktober 2002. Hfdst. 8: Doelmatigheid in de rechtshuishouding, blz 209, 210</noot>
         <noot nummer="2">Arrest van het Hof van Justitie van 19 februari 2002, zaak C-309/99</noot>
      </noten>
   </antwoorden>
</kvr>
