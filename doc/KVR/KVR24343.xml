<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Irrgang (beiden SP) aan de ministers van Justitie en van Binnenlandse Zaken en Koninkrijksrelaties over de arrestatiegolf van de Hells Angels. (Ingezonden 26 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24343
</item>
         <item attribuut="Inhoud">Vragen naar aanleiding van de opmerkingen van de Canadese onderzoeksjournalist Marsden dat de Nederlandse politie tot nu zo slap is opgetreden tegen de Hells Angels. Ook vragen over de huidige arrestatiegolf, die het gevolg van internationale druk zou zijn, terwijl de Nederlandse politie en Justitie eigenlijk nog niet voldoende bewijs hadden verzameld.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugs) Strafrecht en strafprocesrecht (Vervolging)</item>
         <item attribuut="Trefwoorden">Criminaliteitsbestrijding Drugsbestrijding Strafvervolging</item>
         <item attribuut="Vindplaats">Kamervragen met antwoord 2005-2006, nr. 383, Tweede Kamer</item>
         <item attribuut="Vraagnr_bij_indiening">2050602040</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Irrgang</persoon>
         </item>
         <item attribuut="Datum_reaktie">2005-11-21</item>
         <item attribuut="Datum_indiening">2005-10-26</item>
         <item attribuut="Document-id">KVR24343</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="825" allpagenumbers="825 826" vetnummer="2050602040" code="0506tkkvr383" lopendefooter="Tweede Kamer, vergaderjaar 2005–2006, Aanhangsel" filenaam="KVR24343" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="383" onderwerp="" indiendatum="2005-10-26">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Irrgang</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-11-21">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hoe oordeelt u over de opmerkingen van de Canadese onderzoeksjournalist Marsden dat het «onbegrijpelijk» is dat «de Nederlandse politie tot nu zo slap is opgetreden tegen de Hells Angels»? Kunt u bij het antwoord de stelling betrekken dat de Hells Angels volgens de heer Marsden «meesters in intimidatie» zijn? <voetnoot nummer="1"/>
      </vraag>
      <vraag nummer="2" voetnoot="1">Deelt u de mening van de heer Marsden dat Nederland een safe haven was voor het organiseren van drugstransporten? Is de manier van optreden gewijzigd gedurende die tijd? Zo ja, wat waren de resultaten daarvan? <voetnoot nummer="1"/>
      </vraag>
      <vraag nummer="3">Is het waar dat de uiteindelijke arrestatiegolf van de Hells Angels in Nederland kwam door internationale druk? Zo ja, welke landen, respectievelijk welke instanties, oefenden deze druk uit? Is het waar dat de Nederlandse politie en Justitie eigenlijk niet klaar waren voor de arrestatie daar zij onvoldoende bewijs hadden verzameld, zodat vele arrestanten nu zijn vrijgelaten? </vraag>
      <vraag nummer="4">Kunt u toelichten in hoeverre de stelling dat de Nederlandse politie en Justitie onvoldoende met buitenlandse diensten samenwerkten, juist is? </vraag>
      <vraag nummer="5" voetnoot="1">Hoe oordeelt u in dat licht over de uitspraak van de heer Marsden dat als crimineel geweld «niet in onze achtertuin plaatsvindt» het de Nederlandse politie niets kan schelen? <voetnoot nummer="1"/>
      </vraag>
      <vraag nummer="6">Kunt u in dit kader betrekken het feit dat u de buitenlandse rechtshulpverzoeken niet langer in de prestatiecontracten opneemt? Bent u voornemens dit beleid te wijzigen? Kunt u uw antwoord toelichten? </vraag>
      <noten afkomstig="vraag">
         <noot nummer="2"/>
         <noot nummer="1" datum="2005-10-22" bron="Trouw">Trouw, 22 oktober 2005</noot>
         <noot nummer="2" documenttype="Kamerstuk" kamerstuk-id="28 684" documentnummer="27">Kamerstuk 28 684, nr. 27, Voortgangsrapportage prestatiecontracten</noot>
      </noten>
   </vragen>
   <antwoorden aantal="6">
      <antwoord nummer="1">In het verleden zijn wel degelijk leden van de Hells Angels aangehouden, vervolgd en veroordeeld, maar uitsluitend voor individueel gepleegde strafbare feiten. Het huidige strafrechtelijk onderzoek richt zich mede op het criminele verband waarin de strafbare feiten zijn gepleegd. In algemene zin kan worden opgemerkt dat het buitengewoon ingewikkeld is opsporingstechnisch door te dringen in een gesloten organisatie als de Hells Angels. Met name de absolute zwijgplicht en intimidatie binnen de Hells Angels vormen obstakels waarmee nadrukkelijk rekening is gehouden bij de opzet van het strafrechtelijk onderzoek. </antwoord>
      <antwoord nummer="2">Nee. Door de Nederlandse politie en justitie wordt waar mogelijk scherp opgetreden tegen het plegen van drugsgerelateerde en andere delicten. </antwoord>
      <antwoord nummer="3">Nee, het optreden tegen de Hells Angels heeft niet plaatsgevonden als gevolg van internationale druk. De aanhoudingen waren het gevolg van een weloverwogen en zorgvuldig geplande actie als resultaat van een intensief en langdurig opsporingsonderzoek. Het feit dat een aantal arrestanten op vrije voeten is gesteld, houdt uitsluitend in dat er onvoldoende gronden zijn hen in voorlopige hechtenis te houden gedurende het strafechtelijk onderzoek. Dit betekent echter niet dat deze personen geen verdachte meer zijn en er geen strafrechtelijk onderzoek meer jegens hen zou plaatsvinden. </antwoord>
      <antwoord nummer="4">De stelling is onjuist. In het kader van dit onderzoek is, door middel van rechtshulpverzoeken, samengewerkt met buitenlandse diensten in circa 10 landen, zowel binnen als buiten Europa. </antwoord>
      <antwoord nummer="5">Waar mogelijk wordt door politie en justitie – binnen de kaders van nationale en internationale wet- en regelgeving – samengewerkt met buitenlandse autoriteiten, ook als de strafbare feiten buiten onze landsgrenzen worden gepleegd. </antwoord>
      <antwoord nummer="6">De resultaatafspraak uit het Landelijk Kader Nederlandse Politie 2003–2006 over de tijdige en adequate afhandeling van internationale rechtshulpverzoeken is, zoals uit mijn brief van 19 september jl. (Tweede Kamer 2004/05, 28 824 en 28 684, nr. 27) blijkt, nog niet gemaakt. Reden hiervoor is dat er in de periode 2002–2004 geen betrouwbare gegevens met betrekking tot de registratie van rechtshulpverzoeken beschikbaar waren. Zoals in de hiervoor aangehaalde brief is aangegeven, maken de minister van Binnenlandse Zaken en Koninkrijksrelaties en ik binnenkort resultaatafspraken met de Internationale Rechtshulp Centra en niet met de politie over de afdoeningsnormen voor elke categorie rechtshulpverzoeken. Omdat deze prestaties niet naar de afzonderlijke korpsen zijn te herleiden worden de politiekorpsen bij de op de prestatieafspraken gebaseerde prestatiebekostiging dan ook niet afgerekend op de tijdige en adequate afdoening van rechtshulpverzoeken. De tijdige en adequate afdoening van internationale rechtshulpverzoeken blijft dus onverminderd onderdeel uitmaken van ons beleid. </antwoord>
      <noten afkomstig="antwoord"/>
   </antwoorden>
</kvr>
