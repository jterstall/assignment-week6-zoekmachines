<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hofstra en De Krom (beiden VVD) aan de staatssecretarissen van Volkshuisvesting, Ruimtelijke Ordening en Milieubeheer en van Financiën overautobelasting en uitstoot van auto's. (Ingezonden 22 maart 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20260
</item>
         <item attribuut="Inhoud">Vragen naar aanleiding van uitspraken van staatssecretaris Van Geel (VROM) over "vuile auto's" in de volkskrant van 4 maart 2004, in verband met een door het kabinet te presenteren integraal en samenhangend plan voor de autobelasting, waarin zowel mobiliteit en milieu zijn opgenomen.</item>
         <item attribuut="Rubriek">Belastingen (Milieuheffingen) Verkeer, vervoer en waterstaat (Motorrijtuigen)</item>
         <item attribuut="Trefwoorden">Milieuheffingen Motorrijtuigen</item>
         <item attribuut="Vindplaats">Kamervragen met antwoord 2003-2004, nr. 1524, Tweede Kamer</item>
         <item attribuut="Vraagnr_bij_indiening">2030410980</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Hofstra</persoon>
            <persoon partij="VVD">De Krom</persoon>
         </item>
         <item attribuut="Datum_reaktie">2004-05-13</item>
         <item attribuut="Datum_indiening">2004-03-22</item>
         <item attribuut="Document-id">KVR20260</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3225" allpagenumbers="3225 3226" vetnummer="2030410980" code="0304tkkvr1524" lopendefooter="Tweede Kamer, vergaderjaar 2003–2004, Aanhangsel" filenaam="KVR20260" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1524" onderwerp="" indiendatum="2004-03-22">
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">De Krom</vrager>
         <vraagt-aan>de staatssecretarissen van Volkshuisvesting, Ruimtelijke Ordening en Milieubeheer en van Financiën</vraagt-aan>
      </vraagdata>
      <antwoorddata antwoorddatum="13 mei 2004), zie ook Aanhangsel Handelingen nr. 1374, vergaderjaar 2003–2004">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Kloppen de uitspraken van staatssecretaris Van Geel over «vuile» auto’s in het artikel van de Volkskrant, 4 maart 2004? </vraag>
      <vraag nummer="2">Wanneer komt het kabinet met een integraal en samenhangend plan voor de autobelasting waarin alle aspecten op dit terrein, zoals de onderwerpen uit de nota mobiliteit, de samenhang met het (fiscale) vergroeningspakket en het milieu, zijn opgenomen in plaats van de huidige werkwijze waarbij allerlei gedachten over details van deelaspecten in de media worden gelanceerd? </vraag>
      <vraag nummer="3">Als de staatssecretaris van VROM blijkbaar zo ontevreden is over de normstelling van de EU over de uitstoot van auto’s, hoe gebruikt hij dan het Nederlandse voorzitterschap van de EU om deze zaak op te lossen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1" voetnoot="2">Ik heb in de Volkskrant van 11 maart een aantal uitspraken gedaan over vuile auto’s. De uitspraak dat «dieselauto’s mij zorgen baren omdat deze een grote bijdrage leveren aan de luchtverontreiniging rond steden» klopt. De uitspraak dat «de normstelling voor 2005 veel te slap is geweest» heeft betrekking op de fijn stof norm voor dieselpersonenauto’s en dieselbestelauto’s. Alhoewel de norm voor fijn stof met ingang van 2005 met 50% wordt aangescherpt, is deze zgn. Euro-4 norm niet zo streng dat dieselauto’s zonder roetfilter er niet meer aan kunnen voldoen. De toepassing van roetfilters is van belang omdat ze ook de zeer kleine (ultrafijne) stofdeeltjes, waarover wetenschappelijk veel zorg bestaat wat betreft hun mogelijke schadelijkheid voor de gezondheid, kunnen tegenhouden. De technologie om roetfilters bij personenauto’s en bestelauto’s toe te passen is reeds enkele jaren beschikbaar. Technisch is het dus mogelijk dat vanaf 2005 alle dieselauto’s van een filter zouden worden voorzien. Uitgaande van de huidige kennis had de Euro-4 norm voor fijn stof van dieselauto’s dus scherper kunnen zijn. Overigens heeft de Euro-normstelling voor auto’s en vrachtwagens geen betrekking op kooldioxide (CO <voetnoot nummer="2"/>), zoals gemeld door de Volkskrant. De uitspraak dat «roetfilters op grond van Europese regels niet fiscaal gestimuleerd mogen worden» heb ik gedaan op basis van de toen beschikbare informatie. Europese regels staan namelijk slechts toe dat schonere auto’s alleen op grond van toekomstige normen mogen worden gestimuleerd. De komende Euro-4 norm voor personenauto’s en bestelauto’s is niet zo scherp dat alle dieselauto’s van een roetfilter moeten worden voorzien. Op 31 maart 2004 heeft de Duitse milieuminister evenwel het voornemen aangekondigd om roetfilters bij dieselauto’s te gaan stimuleren. Uit contacten met de juristen van de Europese Commissie heeft het Duitse milieuministerie de conclusie getrokken, dat stimuleren van roetfilters per 1 januari 2005 wel tot de mogelijkheden behoort. Na 1 januari 2005 doet zich namelijk het uitzonderlijke geval voor dat er voor personenauto’s en bestelauto’s geen toekomstige norm meer is. De Euro-4 is dan van kracht en de Euro-5 norm is voor personenauto’s en bestelauto’s nog niet vastgesteld. Lidstaten zijn na 1 januari 2005 niet meer gehouden aan de algemene regel die slechts stimulering op basis van de eerstvolgende toekomstige norm toestaat. Het Duitse voorstel om roetfilters te stimuleren moet overigens nog door het Duitse kabinet worden behandeld. Wat betreft de uitspraak dat «grote familie-terreinauto’s, waarvan de Volvo XC90 en de BMW X5 voorbeelden zijn, waarschijnlijk extra belast worden» heb ik desgevraagd aangegeven dat het in mijn ogen voor de hand ligt om voertuigen die een hogere uitstoot hebben zwaarder te belasten. De conclusie dat VROM de belasting op zware «familieauto’s» als de BMW X5 en de Volvo XC90 zou willen verhogen is een eigen invulling voor rekening van de betrokken journalist. Andere kranten hebben die uitspraak overgenomen als zou het een citaat van mij zijn. </antwoord>
      <antwoord nummer="2">De autobelastingen zijn, ook in hun samenhang met het milieu- en mobiliteitsbeleid, zeer recent uitgebreid aan de orde geweest in de Tweede Kamer in het kader van het debat over de motie Hofstra. Het mobiliteitsbeleid wordt verder uitgewerkt in de nota mobiliteit, die wordt voorbereid door de minister van Verkeer en Waterstaat. Het milieubeleid ten aanzien van schone, zuinige en stille voertuigen wordt uiteengezet in de Nota Verkeersemissies. De mogelijkheden om door vergroening van het fiscale stelsel bij te dragen aan een beter milieu, worden op dit moment onderzocht. Maatregelen dienaangaande zullen in het Belastingplan 2005 worden opgenomen. </antwoord>
      <antwoord nummer="3">In EU-kader wordt momenteel onderhandeld over de Euro-5 normen voor personenauto’s en bestelauto’s. De verwachting is dat de Europese Commissie in 2005 met een voorstel zal komen om de emissie-eisen voor personenauto’s en bestelauto’s in 2010 aan te scherpen, in het bijzonder wat betreft de NO x - en fijn stof eisen voor diesel. Nederland gaat bij de onderhandelingen over Euro-5 inbrengen om voor dieselauto’s de norm voor fijn stof zo scherp te stellen dat de toepassing van roetfilters in dieselauto’s noodzakelijk wordt. Hiervoor lijkt bij de meeste grote EU-lidstaten draagvlak te bestaan. De norm voor de NO x -uitstoot van nieuwe dieselauto’s zou zodanig moeten worden dat het verschil in emissie met de huidige generatie benzineauto’s verdwijnt. Ik zal deze voorstellen de komende maanden tijdens mijn rondgang langs diverse EU-landen ter voorbereiding op het Nederlandse voorzitterschap bespreken met mijn collega-milieuministers. Ik ben verder voornemens om tijdens het Nederlandse voorzitterschap in een Milieuraad een politiek debat over duurzame mobiliteit te agenderen, dat ook de toekomstige emissienormstelling van auto’s omvat. </antwoord>
      <noten afkomstig="antwoord"/>
   </antwoorden>
</kvr>
