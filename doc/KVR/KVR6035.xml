<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over het millenniumprobleem en de Nederlandse banken. (Ingezonden 30 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6035
</item>
         <item attribuut="Inhoud">Betreft het standpunt van De Nederlandsche Bank dat trage actie een gevaar oplevert voor de liquiditeit en solvabiliteit van de banken.</item>
         <item attribuut="Rubriek">Bedrijfsleven en industrie (Bank- en verzekeringswezen) Communicatie, media en informatievoorziening (Hard- en software)</item>
         <item attribuut="Trefwoorden">Automatisering Bankwezen</item>
         <item attribuut="Vindplaats">Kamervragen met antwoord 1997-1998, nr. 315, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1997-11-21</item>
         <item attribuut="Datum_indiening">1997-10-30</item>
         <item attribuut="Document-id">KVR6035</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="643" allpagenumbers="643 644" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6035" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="315" onderwerp="" indiendatum="1997-10-30">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="1997-11-21">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht «DNB verscherpt het toezicht op kredieten»? <voetnoot nummer="1"/>
      </vraag>
      <vraag nummer="2">Bent u het eens met het daarin weergegeven standpunt van De Nederlandsche Bank dat trage actie van het bedrijfsleven bij het nemen van maatregelen om het millenniumprobleem (computers versus de eeuwwisseling) aan te pakken een serieus gevaar oplevert voor de liquiditeit en de solvabiliteit van de Nederlandse banken? </vraag>
      <vraag nummer="3">Bent u het eens met de opvatting van DNB-onderdirecteur drs. A. L. Touw dat 5% tot 30% van het bedrijfsleven het millenniumprobleem onderschat of zelfs negeert? </vraag>
      <vraag nummer="4">Bent u van tevoren op de hoogte gesteld door de directie van De Nederlandsche Bank van de eis die zij aan de banken stelt om bij alle kredietbesprekingen – nieuwe én bestaande – het millenniumprobleem aan de orde te stellen en, zo nodig, bij gerezen twijfel via een te vragen accountantsverklaring vast te stellen of een bedrijf tijdig en niet pas per 1 januari 2000 «millenniumproef» is? </vraag>
      <vraag nummer="5">Bent u het eens met de door de DNB genomen maatregelen omdat hier – volgens de DNB – «voor banken een verborgen bom» schuilgaat? </vraag>
      <vraag nummer="6">Hebben de maatregelen van De Nederlandsche Bank ook betrekking op kredietbesprekingen tussen banken en particuliere organisaties en instellingen in bijvoorbeeld gezondheidszorg en onderwijs? </vraag>
      <vraag nummer="7">In hoeverre komt bij uitvoering van de DNB-maatregelen de financiering van grote projecten (bijvoorbeeld HSL en Betuwelijn van Verkeer &amp; Waterstaat) en projecten als ziekenhuisbouw en bejaardenhuisvesting in gevaar? </vraag>
      <vraag nummer="8">Passen deze maatregelen van De Nederlandsche Bank bij de recent door staatssecretaris Kohnstamm en minister Wijers aan de Kamer aangeboden Rapportage rond het millenniumvraagstuk (Kamerstuk 25 674, vergaderjaar 1997–1998) of vindt u dat het millenniumvraagstuk wordt overschat? </vraag>
      <noten afkomstig="vraag">
         <noot nummer="1">Het Financieele Dagblad 25/27 oktober 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 5">In de, in het bericht genoemde circulaire van De Nederlandsche Bank N.V. (DNB) wordt aangegeven dat het millenniumprobleem voor de kredietinstellingen op drie fronten speelt. De kredietinstellingen dienen in de eerste plaats het millenniumprobleem voor hun eigen geautomatiseerde systemen op te lossen. In de tweede plaats kunnen verstoringen voortvloeien uit de verrekeningssystemen waar de kredietinstellingen nationaal en internationaal aan deelnemen. De kredietinstellingen hebben er derhalve belang bij tijdig vast te stellen of het millenniumprobleem is opgelost voor de verrekeningssystemen waar men aan deelneemt. In de derde plaats kunnen de debiteurenrelaties van de kredietinstellingen tot problemen aanleiding geven. Wanneer debiteuren onvoldoende maatregelen nemen om de millenniumproblematiek tijdig op te lossen, kunnen daar continuïteitsproblemen ontstaan, hetgeen zijn weerslag heeft op de kredietrisico’s die de kredietinstellingen lopen. Het achterwege blijven van een adequate aanpak kan, zeker als dat gebeurt op meer dan een van de genoemde drie terreinen, gevolgen hebben voor de liquiditeit en solvabiliteit van de Nederlandse kredietinstellingen. Ik kan mij derhalve vinden in de door DNB genomen maatregelen. </antwoord>
      <antwoord nummer="3">Ja. Uit diverse onderzoeken, onder andere van PA Consultants, is gebleken dat een belangrijk deel van het bedrijfsleven het millenniumprobleem onderschat. Overigens wordt het noemen van percentages bemoeilijkt doordat er verschillen tussen sectoren zijn. Opgemerkt moet worden dat de geconstateerde onderschatting van de problematiek een belangrijke aanleiding voor het kabinet is geweest om het Millenniumplatform op te richten. Een belangrijke doelstelling van dat platform is het versterken van het bewustzijn over het probleem, zodat alsnog de nodige actie wordt ondernomen. </antwoord>
      <antwoord nummer="4">In het kader van de aanpak door het kabinet van het millenniumprobleem heeft een briefwisseling met de directie van DNB plaatsgevonden. Hierbij heb ik onder andere aangegeven dat ieder bedrijf/instelling uiteraard een eigen verantwoordelijkheid heeft om het millenniumprobleem op te lossen en zo een ongestoorde bedrijfsvoering te verzekeren, maar dat het gewaarborgd zijn van een ongestoorde bedrijfsvoering ook een element van toezicht is. Ik heb aangegeven dat het gezien het belang dat aan een afdoende aanpak van het millenniumprobleem moet worden toegekend, het voor de hand ligt dat DNB zich door de kredietinstellingen laat informeren over de vraag of zij de nodige maatregelen voor een tijdige aanpak van het millenniumprobleem hebben getroffen, dan wel op korte termijn nog zullen treffen. DNB heeft mij vervolgens op de hoogte gebracht van de inhoud van de aan de raden van bestuur en (hoofd)directies van de kredietinstellingen te versturen circulaire. </antwoord>
      <antwoord nummer="6 en 7">Een deel van de circulaire van DNB heeft betrekking op de kredietbesprekingen tussen de banken en haar debiteuren, dus ook de particuliere organisaties en instellingen in bijvoorbeeld de gezondheidszorg en het onderwijs. Ook de projecten van departementen kunnen worden geraakt. Onderstreept dient te worden dat de te verlenen kredieten geen gevaar lopen als de achterliggende millenniumproblematiek maar tijdig en adequaat wordt aangepakt. </antwoord>
      <antwoord nummer="8">De maatregelen van DNB passen bij de door het kabinet ingezette initiatieven om het millenniumprobleem tijdig en adequaat aan te pakken. Parallel aan de opdracht die voor het Millenniumplatform is geformuleerd, dragen de maatregelen van DNB bij aan de versterking van het bewustzijn bij de doelgroepen voor het probleem zodat alsnog de nodige actie kan worden ondernomen. In het bijzonder wordt onderstreept dat het in ketens van onderling afhankelijke organisaties en instellingen niet voldoende is als het probleem alleen voor de eigen organisatie wordt opgelost. Van een overschatting van het millenniumvraagstuk is geen sprake. </antwoord>
      <noten afkomstig="antwoord"/>
   </antwoorden>
</kvr>
