<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Spekman (PvdA) aan de staatssecretaris van Justitie over bijstanduitkeringen ten behoeve van kinderen die rechtmatig in Nederland verblijven in de zin van de Vreemdelingenwet 2000. (Ingezonden 28 februari 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27646
</item>
         <item attribuut="Inhoud">Vragen naar aanleiding van een uitspraak van de Centrale Raad van Beroep (CRvB) waarin staat dat het koppelingsbeginsel geen voldoende rechtvaardiging vormt om de mogelijkheid uit te sluiten bijstand te verlenen aan kinderen die rechtmatig in Nederland verblijven in de zin van de Vreemdelingenwet 2000. Deze bijstandverlening is per 1 januari 2007 overgeheveld naar het COA, dat aanvullende voorwaarden stelt die niet in de uitspraak van de CRvB genoemd worden. Gevraagd wordt onder andere om aan de betreffende kinderen een voorschot te verlenen.</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening)) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Bijstand Jeugdigen Vreemdelingen</item>
         <item attribuut="Vindplaats">Kamervragen met antwoord 2006-2007, nr. 1101, Tweede Kamer</item>
         <item attribuut="Vraagnr_bij_indiening">2060708400</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Spekman</persoon>
         </item>
         <item attribuut="Datum_reaktie">2007-03-28</item>
         <item attribuut="Datum_indiening">2007-02-28</item>
         <item attribuut="Document-id">KVR27646</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2337" allpagenumbers="2337 2338 2339" vetnummer="2060708400" code="0607tkkvr1101" lopendefooter="Tweede Kamer, vergaderjaar 2006–2007, Aanhangsel" filenaam="KVR27646" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1101" onderwerp="" indiendatum="2007-02-28">
         <vrager partij="PvdA" oorsprong="parlement">Spekman</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-03-28">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met de uitspraak van de Centrale Raad van Beroep (CRvB) van 24 januari 2006 <voetnoot nummer="1"/>, waarin de CRvB oordeelde dat bepalingen uit het Internationaal Verdrag inzake de Rechten van het Kind (IVRK) erop wijzen dat het koppelingsbeginsel geen voldoende rechtvaardiging kan vormen voor het geheel uitsluiten van de mogelijkheid om bijstand te verlenen ten behoeve van kinderen die rechtmatig in Nederland verblijven in de zin van de Vreemdelingenwet 2000? </vraag>
      <vraag nummer="2">Bent u bekend met het feit dat vanaf 1 januari 2007 het verlenen van bijstand aan de onder vraag 1 genoemde groep kinderen is overgeheveld van de gemeenten naar het Centraal Orgaan opvang asielzoekers (COA)? </vraag>
      <vraag nummer="3">Bent u bekend met het feit, dat het COA voor het verkrijgen van de bijstand ten behoeve van deze kinderen nieuwe voorwaarden stelt, die niet door de CRvB in de betreffende uitspraak zijn gesteld, zoals de vereisten van paspoort en geboorteakte bij het ontbreken van een geldig W-document? </vraag>
      <vraag nummer="4">Bent u bekend met het feit dat een groot deel van de ongeveer 1500 kinderen om wie het gaat vanaf 1 januari 2007 van het COA geen toelage meer krijgt of veel te laat de toelage krijgt, onder andere doordat de aanvraagformulieren pas half januari jl. beschikbaar kwamen? Bent u bekend met het feit dat het COA zeer regelmatig zijn eigen beslistermijn van twee weken overschrijdt en de toelage achteraf over de betreffende maand uitbetaalt en niet meer in de derde week van de betreffende maand? </vraag>
      <vraag nummer="5">Deelt u de mening dat dit een zeer schrijnende en urgente situatie oplevert voor deze kinderen en dat dit probleem op de kortst mogelijke termijn moet worden opgelost? </vraag>
      <vraag nummer="6">Bent u bereid om de nieuwe vereisten die het COA stelt aan het verstrekken van de bijstand, zoals genoemd onder vraag 3, te laten vervallen en ook de specifieke omstandigheden van het gezin te laten meewegen en waar noodzakelijk dan ook huisvestingskosten te vergoeden om zo te voldoen aan de hierboven genoemde uitspraak van de CRvB van 24 januari 2006 en daarmee ook aan het Verdrag inzake de rechten van het Kind? Zo neen, waarom niet? </vraag>
      <vraag nummer="7">Deelt u de mening dat om te voldoen aan de uitspraak van de CRvB het verlenen van de toelagen aan kinderen weer moet worden overgeheveld van het COA naar de gemeenten, nu blijkt dat het COA dusdanige aanvullende voorwaarden stelt dat niet meer wordt voldaan aan deze uitspraak van de CRvB? </vraag>
      <vraag nummer="8">Bent u bereid om de kinderen om wie het gaat per onmiddellijk voorschotten te verstrekken zodat zij de tijd tot aan het verkrijgen van de daadwerkelijke bijstand kunnen overbruggen? </vraag>
      <vraag nummer="9">Bent u, gezien de urgentie van de situatie waarin de kinderen verkeren, bereid om deze vragen met spoed te beantwoorden? </vraag>
      <noten afkomstig="vraag">
         <noot nummer="1">LJN: AVO197, Centrale raad van Beroep, 05/3621 WWB en 05/3622 WWB</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2" voetnoot="1">Neen. Het Centraal Orgaan opvang asielzoekers (COA) keert geen bijstand uit. Bijstand wordt ingevolge de Wet werk en bijstand (WWB) uitgekeerd door gemeenten. Per 1 januari jl. is echter de Regeling bepaalde categorieën vreemdelingen <voetnoot nummer="1"/>(Rvb) zodanig aangepast, dat rechtmatig verblijvende minderjarige vreemdelingen onder voorwaarden aanspraak op een toelage op grond van deze regeling kunnen maken. Deze regeling wordt uitgevoerd door het COA. In december 2006 hebben de Ministeries van Justitie en SZW in verschillende brieven aan de gemeenten aangegeven dat voor minderjarige vreemdelingen met ingang van 1 januari 2007 een voorliggende voorziening wordt neergelegd. Met de toevoeging van de bedoelde categorie minderjarige vreemdelingen aan de Rvb zijn de gemeenten, in verband met de inwerkingtreding van deze voorliggende voorziening, niet meer gehouden om bijstand te verlenen aan deze categorie minderjarige vreemdelingen. Met de VNG is afgesproken dat gemeenten als informatieloket voor de Rvb functioneren, waar informatiemateriaal en een aanvraagformulier van het COA kunnen worden verkregen. </antwoord>
      <antwoord nummer="3">Ingevolge artikel 9, zesde lid, van de Rvb stelt het COA vast welke bewijsstukken de aanvrager van een toelage moet overleggen. Het COA vraagt aan de vreemdeling om een identiteitsbewijs en een geboorteakte, of een ander document waaruit blijkt dat het kind inderdaad behoort tot het gezin, bij het aanvraagformulier te sluiten. De CRvB heeft zich niet uitgesproken over de inrichting van de aanvraagprocedure en de vereisten waaraan de aanvrager in dat kader moet voldoen. Het COA heeft de aanvraagprocedure geënt op de WWB. Artikel 17, derde lid, WWB verplicht het college van B&amp;W immers de identiteit van een belanghebbende vast te stellen aan de hand van een document als bedoeld in artikel 1, eerste lid, onder 1° tot en met 3° van de Wet op de identificatieplicht. Hieronder worden begrepen de documenten waarover een vreemdeling ingevolge de Vw2000 moet beschikken ter vaststelling van zijn identiteit, nationaliteit en verblijfsrechtelijke positie. De basis waarop COA de aanvrager van de Rvb-toelage verzoekt genoemde formulieren bij te sluiten, wordt eveneens gevormd door de Wet op de identificatieplicht. De wettelijke kaders zoals hierboven genoemd golden ook al vóór 1 januari 2007. </antwoord>
      <antwoord nummer="4">Neen. De vertraging waar in de vraag op wordt gedoeld komt vooral door de beëindiging van het recht op bijstand van de betreffende minderjarige vreemdelingen per 1 januari 2007 en de toekenning van een toelage op grond van de Rvb aan deze personen. De systematiek van de verstrekking van een toelage op grond van de Rvb verschilt van die welke wordt gehanteerd in de WWB. De betaling in de derde week van de betreffende maand, die in de vraag naar voren wordt gebracht, is de systematiek zoals die voor bijstand onder de WWB wordt gehanteerd. De vaststelling van de hoogte van de algemene bijstand, waarbij de financiële omstandigheden van de betrokkene van belang zijn, en de uitbetaling vinden als regel per kalendermaand plaats. Binnen de Rvb wordt de toelage achteraf vastgesteld en betaald. Gezien deze verschillen in de systematiek is een hiaat van een maand voor de rechthebbenden onontkoombaar. Dit is ook de reden dat het COA medio januari 2007 de aanvraagformulieren heeft verspreid: de vreemdeling kon pas per eind januari 2007 een aanvraag doen voor Rvb verstrekkingen. In de vraag wordt gesteld dat ongeveer 1500 minderjarige vreemdelingen wachten op een toelage op grond van de Rvb. Dit aantal wordt niet herkend. Het COA ontving tot dusver aanvragen voor 850 toelages. Op 20 maart jl. had het COA 830 van deze 850 aanvragen afgehandeld. Hierbij ontvingen 315 aanvragers een negatieve beschikking en dus ruim 500 minderjarige vreemdeling hebben met recht een toelage op basis van de Rvb aangevraagd. Anders dan in vraag gesteld, heeft het COA geen beslistermijn van twee weken. In de Rvb is geen termijn gesteld voor de behandelduur van een aanvraag. In die situatie geldt de behandeltermijn, zoals die is neergelegd in artikel 4, lid 13, van de Algemene wet bestuursrecht. Uit de jurisprudentie volgt dat daarbij een duur van maximaal acht weken als redelijke termijn wordt beschouwd. Voor zover mijn informatie reikt, heeft het COA deze termijn niet overschreden. </antwoord>
      <antwoord nummer="5">Ik betreur dat in de periode van overgang van de WWB naar de Rvb een periode is ontstaan waarbij de betrokkenen gedurende langere tijd dan zij onder de WWB gewend waren, geen uitkering hebben ontvangen. Het is overigens niet zo dat betrokkenen geen toelage over die periode ontvangen. Zij ontvangen, zoals hierboven geschetst, de toelage nadat de maand waarop de aanvraag betrekking heeft, is verstreken. De vreemdelingen die een rechtmatige en complete aanvraag indienden hebben reeds in februari een toelage over januari ontvangen. Alleen de vreemdelingen die een incomplete of foutieve aanvraag indienden, hebben tot maart moeten wachten op een besluit. </antwoord>
      <antwoord nummer="6">Zoals reeds gesteld zijn de initiële vereisten van het COA ingegeven door het doel om op een vergelijkbare wijze als de procedure die in de WWB is neergelegd de aanvraag van de vreemdeling te beoordelen. Deze aansluiting werd gezocht om een zo soepel mogelijke overgang voor de vreemdeling te bewerkstelligen. Onlangs is bekeken of met deze werkwijze de beoogde doelstellingen worden gehaald. In de praktijk blijkt dat er nauwelijks aanvragers zijn die de volgens de WWB vereiste formulieren (kunnen) overleggen. Dit zou resulteren in de afwijzing van de aanvraag van de meerderheid van de rechtmatig verblijvende minderjarige vreemdelingen. Naar aanleiding hiervan is besloten dat het COA zijn onderzoeksplicht niet meer invult analoog aan dat wat is neergelegd in de WWB, maar zich specifiek richt op de vraag of de minderjarige vreemdeling onder dezelfde identiteit rechtmatig verblijf houdt, als waarvoor de aanvraag voor de Rvb is ingediend. Hiertoe zal het COA iedere aanvraag door de IND laten vergelijken met de bij hun bekende identiteit en verblijfsstatus. De Rvb voorziet niet in de mogelijkheid om de huisvestingskosten te vergoeden. De Rvb is ontwikkeld om in gevallen waarin de Koppelingswet tot situaties leidt waarin bepaalde categorieën vreemdeling geen voorzieningen ontvangen, waarbij gewenst is dat deze vreemdelingen wel voorzieningen ontvangen, de betreffende personen van een aan de (reguliere) bijstand gelijke toelage worden voorzien. Voor de bedoelde categorie minderjarige vreemdelingen is deze toelage even hoog als de zogenoemde jongerennorm, die is bedoeld in artikel 20, eerste lid, onder a, van de WWB. </antwoord>
      <antwoord nummer="7">Neen. Zoals de staatssecretaris van Sociale Zaken en Werkgelegenheid uw Kamer op 31 januari 2006 (kenmerk: szw0600057) heeft laten weten, waren deze kinderen op het vangnet van de bijstand aangewezen, omdat er nog geen voorliggende voorziening bestond, waarop door hen een beroep kon worden gedaan. Inmiddels is er een voorliggende voorziening (Rvb) getroffen die – mede gelet op de geringe duurzaamheid van de verblijfstitel van deze kinderen – beter past dan een voorziening als de bijstand. Op 9 maart 2006 heeft Divosa, de vereniging van directeuren van sociale diensten, bij brief de toenmalige minister voor Vreemdelingenzaken en Integratie verzocht een voorliggende voorziening te creëren, omdat de betaling van bijstand aan kinderen die wachten op een verblijfsvergunning, de gemeenten voor grote problemen stelt. Verder heeft een afvaardiging van de VNG tijdens de periodieke bestuurlijke overleggen over vreemdelingenzaken en integratie op 5 juli 2006 en 18 oktober 2006 aangegeven dat het Ministerie van Justitie met spoed een voorliggende voorziening moest creëren voor deze groep. De wijziging van de Rvb is inmiddels op 1 januari 2007 van kracht geworden. Het ligt niet in de rede het wijzigingsbesluit terug te draaien en de gemeenten opnieuw te belasten met de verstrekking van bijstand voor deze groep minderjarige vreemdelingen. </antwoord>
      <antwoord nummer="8">Neen. Zoals reeds aangegeven betreft het hier geen bijstandsuitkeringen, maar toelagen op grond van de Rvb. De systematiek van de Rvb is nu juist ontworpen om zo min mogelijk in situaties te geraken waarin een onrechtmatig verstrekte toelage weer moet worden teruggevorderd. Het ligt dan ook niet in de rede om voorschotten te verstrekken aan aanvragers waarvan geenszins is vastgesteld of zij recht hebben op een toelage op grond van de Rvb. Als het recht op een toelage eenmaal is vastgesteld, is het niet nodig om voorschotten te verstrekken, omdat na vaststelling van het recht per ommegaande de eerste betaling wordt gedaan. </antwoord>
      <antwoord nummer="9">Ja. Ik heb deze vragen zo snel mogelijk beantwoord. </antwoord>
      <noten afkomstig="antwoord">
         <noot nummer="1" datum="2006-12-29" bron="Staatscourant, nummer 253,">Staatscourant, nummer 253,, 29 december 2006, blz. 13</noot>
      </noten>
   </antwoorden>
</kvr>
