<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Augusteijn-Esser en Lambrechts (beiden D66) aan de minister van Onderwijs, Cultuur en Wetenschappen over het Biomedical Primate Research Centre (BPRC) te Rijswijk. (Ingezonden 21 februari 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15146
</item>
         <item attribuut="Inhoud">Volgens oud-medewerkers is de wijze van proefneming op apen niet overeenkomstig de Gezondheids- en welzijnswet voor dieren en ook niet met de Wet op de dierproeven. Daarbij wordt gesteld dat bij het BPRC het wetenschappelijk doel ondergeschikt is aan het draaien van omzet.</item>
         <item attribuut="Rubriek">Natuur (Dierenbescherming) Wetenschap en technologie (Onderzoeksinstituten)</item>
         <item attribuut="Trefwoorden">Dierproeven Onderzoeksinstituten</item>
         <item attribuut="Vindplaats">Kamervragen met antwoord 2001-2002, nr. 694, Tweede Kamer</item>
         <item attribuut="Vraagnr_bij_indiening">2010206740</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Augusteijn-Esser</persoon>
            <persoon partij="D66">Lambrechts</persoon>
         </item>
         <item attribuut="Datum_reaktie">2002-02-26</item>
         <item attribuut="Datum_indiening">2002-02-21</item>
         <item attribuut="Document-id">KVR15146</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1457" allpagenumbers="1457 1458 1459" vetnummer="2010206740" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15146" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="694" onderwerp="" indiendatum="2002-02-21">
         <vrager partij="D66" oorsprong="parlement">Augusteijn-Esser</vrager>
         <vrager partij="D66" oorsprong="parlement">Lambrechts</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-02-26">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Deelt u de mening dat de door oud-medewerkers geschetste wijze van proefneming op apen niet overeenkomstig de Gezondheids- en Welzijnswet voor dieren is, en evenmin strookt met de Wet op dierproeven? <voetnoot nummer="1"/>
      </vraag>
      <vraag nummer="2">Deelt u de mening van de oud-medewerkers dat «bij het BPRC het wetenschappelijke doel ondergeschikt is aan het draaien van omzet»? </vraag>
      <vraag nummer="3">Wie ziet toe op een correcte behandeling van proefdieren in het algemeen en op de apen in het BPRC in het bijzonder? </vraag>
      <vraag nummer="4">Worden de proeven op de apen van tevoren beoordeeld? Door wie en hoe? </vraag>
      <vraag nummer="5">Hoe frequent is de controle op de correcte uitvoering van de proeven? </vraag>
      <vraag nummer="6">Zijn u eerdere meldingen bekend over de onzorgvuldige wijze waarop binnen het BPRC met het welzijn van apen zou zijn omgegaan? Zo ja, welke? </vraag>
      <vraag nummer="7">Deelt u de mening dat het uitnemen van een lever bij een aap zonder dat het dier verdoofd wordt, onaanvaardbaar is? </vraag>
      <vraag nummer="8">Geldt volgens u hetzelfde voor het richten van hete stoom op de dieren om hen in hokken te drijven? </vraag>
      <vraag nummer="9">Bent u bereid met onmiddellijke ingang voorgenomen proeven vooraf te laten toetsen door een onafhankelijke overheidscommissie? </vraag>
      <vraag nummer="10">Bent u bereid met onmiddellijke ingang een onafhankelijke commissie in te stellen die zowel de uitvoering van proeven op apen als de verzorging van de apen controleert? </vraag>
      <vraag nummer="11">Bent u bereid deze vragen voor maandag 25 februari te beantwoorden? </vraag>
      <noten afkomstig="vraag">
         <noot nummer="1" datum="2002-02-15" bron="NOVA">NOVA, 15 februari 2002</noot>
      </noten>
   </vragen>
   <antwoorden aantal="10">
      <antwoord nummer="1">De uitzending van NOVA van 15 februari schonk aandacht aan het verhaal van twee oud-medewerkers van het BPRC die beiden het instituut in 1998 en 1999 hebben verlaten. De wijze van proefneming op apen zoals door hen geschetst, is noch in overeenstemming met de genoemde wetten (welke zijn ingevoerd dan wel gewijzigd in resp. 1992 en 1996) zoals deze thans luiden, noch, zoals blijkt uit informatie van de Keuringsdienst van Waren, in overeenstemming met de praktijk zoals die sinds jaren bij het BPRC bestaat. </antwoord>
      <antwoord nummer="2">Het wetenschappelijk onderzoek van het BPRC is al in 1998 goed beoordeeld in het zogenaamde disciplineplan medische wetenschappen van de KNAW en de VSNU. Ook in de jaren daarna heeft het BPRC, getuige publicaties in goede wetenschappelijke tijdschriften, zijn wetenschappelijke doelstelling met kracht nagestreefd. Overigens wordt sinds medio 2001 het zogenaamde commerciële standaardtestonderzoek bij het BPRC afgebouwd. </antwoord>
      <antwoord nummer="3">Het toezicht op de correcte behandeling van proefdieren in het algemeen en op de apen in het BPRC in het bijzonder wordt uitgeoefend door de krachtens art. 20 van de Wet op de Dierproeven van 1996 (WOD) aangewezen inspectiedienst, in casu de Keuringsdienst van Waren, en door een bij de instelling aangestelde speciale proefdierdeskundige, de functionaris ex art. 14 WOD. De bij het BPRC aangestelde art. 14 functionaris is afkomstig van buiten de instelling. Zie ook het antwoord op vraag 9 en 10. </antwoord>
      <antwoord nummer="4">De proeven op de apen worden voorafgaand aan het experiment beoordeeld door de art. 14 functionaris die zo nodig correcties aanbrengt en vervolgens door de erkende Dierexperimentcommissie (DEC) die sinds 1986 bij het BPRC functioneert. Zie ook het antwoord op vraag 9 en 10. </antwoord>
      <antwoord nummer="5">De art. 14 functionaris bij het BPRC is verschillende malen per week aanwezig op het instituut. De Inspectie bezoekt iedere instelling tenminste éénmaal per jaar voor een integrale inspectie. Daarnaast worden op ad hoc basis korte inspecties gericht op specifieke onderwerpen uitgevoerd. Het betreft zowel aangekondigde als onaangekondigde inspecties. In ieder geval wordt een instituut onverwijld bezocht indien een klacht betreffende een ontoelaatbare handeling is gedeponeerd bij de inspectie. Het is het voornemen van de inspectie om de frequentie van bezoeken bij instellingen te verhogen. </antwoord>
      <antwoord nummer="6">In de voorliggende jaren zijn enkele klachten ingediend bij de Inspectie. In 1994 is door de Stichting Pro Primates een klacht ingediend wegens verondersteld tekortschieten van het BPRC bij de huisvesting van Aotus-apen. Inspectie van de faciliteiten en aanvullende consultatie van enkele externe deskundigen leidde tot de conclusie dat de klachten ongegrond waren. In 1996 werd door Proefdiervrij bij de Europese Commissie een klacht ingediend inzake het niet naleven van de Richtlijn 86/609 (m.n. de artikelen 5a en 5b). Nader onderzoek door de Inspectie leerde dat de huisvesting in grote lijnen voldeed aan de eisen die op basis van de bewuste Richtlijn zijn gesteld. Tezelfdertijd werd kennis genomen van een reconstructie van de onderkomens van de dieren die in experiment werden gehouden en van het lopende resocialisatieproject dat is gericht op het minimaliseren van individuele huisvesting en het instellen van sociaal stabiele samenlevingsgroepen. Overigens hadden reeds toen deskundigen en de Inspectie de overtuiging dat de bestaande Europese regels ingrijpend dienden te worden aangepast. Deze aanpassing is thans gaande. Zodra hierover in Europees verband overeenstemming is bereikt, zullen de regels in Nederland van kracht worden. De voorziene nieuwbouw van de apenverblijven van het BPRC zal ruimschoots aan deze eisen voldoen. In 1999 is door de organisatie «Een Dier Een Vriend» (EDEV) in een brief een groot aantal vragen gesteld die betrekking hebben op de huisvesting en de verzorging van de dieren. Tijdens enkele inspectiebezoeken zijn de opgevoerde aandachtspunten onderzocht. Er zijn daarbij door de Inspectie geen overtredingen van de wettelijke regels vastgesteld; met betrekking tot niet in de wet vastgelegde normen zijn daarbij geen duidelijke tekortkomingen geconstateerd. </antwoord>
      <antwoord nummer="7">Het uitnemen van een lever bij een aap zonder verdoving is onaanvaardbaar. </antwoord>
      <antwoord nummer="8">Het richten van hete stoom op de dieren om deze in hokken te drijven zou zonder meer een ontoelaatbare handeling betekenen. </antwoord>
      <antwoord nummer="9 en 10">De minister van Volksgezondheid, Welzijn en Sport is belast met de uitvoering van de Wet op de Dierproeven. Zij acht de wettelijke regelingen met betrekking tot de toetsing vooraf van experimenten op proefdieren en het toezicht op de uitvoering van de experimenten en op de verzorging van de proefdieren afdoende. Ter toelichting diene het volgende: In de Wet op de Dierproeven van 1996 (WOD) is vastgelegd dat de vergunninghouder er juridisch voor verantwoordelijk is dat aan de vereisten van de WOD wordt voldaan. De vergunninghouder is verantwoordelijk voor de dierproeven die binnen de instelling worden uitgevoerd. De WOD schrijft voor, dat het toezicht op het welzijn van de proefdieren gedelegeerd moet zijn aan de art. 14 functionaris, en aan welke academische en vervolgopleidingseisen deze functionaris moet voldoen. De taak van de art. 14 functionaris is het toezicht op de goede verzorging en behandeling van de proefdieren en het optreden als vraagbaak voor het personeel van de instelling voor proefdierkundige problemen. De art. 14 functionaris is betrokken bij het opstellen van onderzoeksplannen die aan een op de voet van art. 18a van de WOD erkende Dierexperimentcommissie (DEC), voor advies dienen te worden voorgelegd. De art. 14 functionaris heeft de verantwoordelijkheid om misstanden aan de vergunninghouder te melden opdat deze kunnen worden weggenomen. De art. 14 functionaris kan de Keuringsdienst van Waren informeren, zodat deze dienst, belast met de inspectie, een onderzoek kan instellen. Iedere medewerker van de instelling is verplicht de art. 14 functionaris de gevraagde medewerking te verlenen en de gevraagde inlichtingen te verstrekken. De art. 14 functionaris rapporteert tenminste eenmaal per jaar aan de vergunninghouder die een kopie van het rapport doorzendt aan de door de WOD aangewezen hoofdinspecteur. De WOD verbiedt in art. 10 onnodige proeven en verbiedt proeven indien daarover niet tevoren een advies door een volgens art. 18a van de WOD erkende DEC is uitgebracht of indien niet na een negatief advies van de DEC een positief oordeel is gegeven door de Centrale Commissie Dierproeven bedoeld in art. 18 van de WOD. Art. 18a geeft regels voor de erkenning van de DEC door de minister van Volksgezondheid, Welzijn en Sport, welke met name betrekking hebben op de samenstelling van de DEC. De DEC is verplicht om jaarlijks verslag uit te brengen aan de minister van VWS over zijn werkzaamheden. De minister van VWS kan de erkenning van de DEC intrekken, indien de samenstelling niet meer beantwoordt aan de daarvoor geldende regels of indien zij de verplichtingen voortvloeiend uit art. 10a van de WOD niet of onvoldoende nakomt. De WOD verplicht de leden van de DEC tot geheimhouding; het jaarverslag van de DEC aan de Inspectie valt in beginsel onder de Wet Openbaarheid van Bestuur. </antwoord>
      <antwoord nummer="11">Tegenover de bereidheid tot beantwoording vóór maandag 25 februari stond de noodzaak bij derden nadere informatie in te winnen omtrent enkele van de ingediende vragen. </antwoord>
      <noten afkomstig="antwoord"/>
   </antwoorden>
</kvr>
