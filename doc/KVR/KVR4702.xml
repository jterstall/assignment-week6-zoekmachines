<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Oven en Middel (beiden PvdA) over mogelijke kettingdeportaties vanuit Duitsland. (Ingezonden 13 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4702
</item>
         <item attribuut="Inhoud">Vragen n.a.v. het artikel van prof. mr. B. Vermeulen en M. Zwaan in de Nieuwsbrief Asiel en Vluchtelingenrecht over kettingdeportaties vanuit Duitsland.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Duitsland Vluchtelingen Vreemdelingen</item>
         <item attribuut="Vindplaats">Kamervragen met antwoord 1996-1997, nr. 1011, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Oven</persoon>
            <persoon partij="PvdA">Middel</persoon>
         </item>
         <item attribuut="Datum_reaktie">1997-04-08</item>
         <item attribuut="Datum_indiening">1997-03-13</item>
         <item attribuut="Document-id">KVR4702</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2067" allpagenumbers="2067 2068" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1011" onderwerp="" indiendatum="1997-03-13">
         <vrager partij="PvdA" oorsprong="parlement">Van Oven</vrager>
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1997-04-8">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft u kennis genomen van het artikel van Prof. Mr. B. Vermeulen en M. Zwaan in de nieuwsbrief Asiel en Vluchtelingenrecht over kettingdeportaties vanuit Duitsland? </vraag>
      <vraag nummer="2">Kunt u de in dat artikel weergegeven ontwikkeling in Duitsland bevestigen? </vraag>
      <vraag nummer="3">Deelt u het door de schrijvers ingenomen standpunt, dat deze praktijk in strijd is met het «veilig derde landen beginsel» zoals neergelegd in de Wet Veilige derde landen, omdat de Duitse rechter daardoor niet of nauwelijks meer toekomt aan een inhoudelijke beoordeling van het vluchtverhaal? </vraag>
      <vraag nummer="4">Welke consequenties trekt u uit deze stand van zaken voor het Nederlandse toelatingsbeleid? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1">De weergave van de wettelijke regeling van het veilige derde landen-beginsel (sichere Drittstaatenregelung) in Duitsland in het artikel waaraan vraag 1 refereert, is op zichzelf niet onjuist. Tegelijkertijd is de beschrijving van de praktische toepassing van deze regelgeving in Duitsland naar mijn mening betrekkelijk academisch. In de praktijk moet het namelijk vrijwel worden uitgesloten dat de Duitse autoriteiten na overdracht van een asielzoeker uit Nederland op grond van de Schengen Uitvoeringsovereenkomst nog gebruik kunnen maken van de mogelijkheid de genoemde regelgeving toe te passen, hetgeen impliceert dat het asielverzoek inhoudelijk zal worden behandeld. Het voorbeeld op pp. 150–151 van het aangehaalde artikel illustreert dat treffend; betrokkene heeft in Duitsland een met de vluchtelingenstatus vergelijkbare verblijfstitel gekregen. Ten overvloede, voor zover Duitsland na een dergelijke overdracht vanuit Nederland in een uitzonderlijk geval al toepassing zou kunnen geven aan de sichere Drittstaatenregelung levert dat naar mijn mening bovendien geen strijd op met de asielbepalingen van de Schengen Uitvoeringsovereenkomst. Ik moge verwijzen naar hetgeen ik daarover heb opgemerkt tijdens de behandeling van het voorstel voor de Wet veilige derde landen in de Eerste Kamer <voetnoot nummer="1"/>. </antwoord>
      <antwoord nummer="3">In de relatie tot Duitsland wordt de Schengen Uitvoeringsovereenkomst toegepast conform de in deze Titel II, Hoofdstuk 7 van deze Overeenkomst neergelegde criteria en – voor wat de Nederlandse regelgeving betreft – conform artikel 15b, eerste lid, aanhef en onder a, Vreemdelingenwet. Ik wijs u er in dit verband ook op dat de meervoudige kamer van de Arrondissementsrechtbank Den Haag bij uitspraak van 15 oktober 1996 (AWB 96/2624 VRWET), kort samengevat, heeft bepaald dat artikel 15b, eerste lid, aanhef en onder a, Vreemdelingenwet in de relatie tussen Nederland en de overige Schengenlanden als een lex specialis moet worden beschouwd ten opzichte van artikel 15, vierde lid, Vreemdelingenwet (Wet veilige derde landen). De Rechtbank vermag, blijkens rechtsoverweging 10 van deze uitspraak, verder niet in te zien dat door de inwerkingtreding van de Wet veilige derde landen niet meer zou worden getoetst aan de «tenzij-clausule» van artikel 15b, eerste lid, aanhef en onder a, Vreemdelingenwet, zij het uiteraard in relatie tot andere Schengenlanden. De Wet veilige derde landen wordt derhalve niet toegepast in de relatie tot Duitsland. Daarmee lijkt mij de grond aan deze vraag te zijn ontvallen. </antwoord>
      <antwoord nummer="4" voetnoot="2">Ik ben van mening dat de Duitse regelgeving op het gebied van de sichere Drittstaatenregelung, zoals deze werd aangescherpt in de uitspraak van het Bundesverfassungsgericht van 14 mei 1996, waarover ik u op 12 juli 1996 reeds berichtte <voetnoot nummer="2"/>, afdoende waarborgen bevat om de door de auteurs van het artikel gevreesde consequenties te kunnen uitsluiten. Ik wijs u er wellicht ten overvloede op dat de Duitsland omringende landen onder de vigerende Nederlandse regelgeving (artikel 15, vijfde lid, Vreemdelingenwet jo. artikel 51a, Vreemdelingenbesluit) eveneens als veilig derde land zijn aangemerkt. Ik zie daarom in het licht van al het voorgaande geen aanleiding om de asielbepalingen van de Schengen Uitvoeringsovereenkomst in relatie tot Duitsland op een andere wijze toe te passen dan tot op heden gebeurd is. </antwoord>
      <noten afkomstig="antwoord">
         <noot nummer="1" datum="1995-01-31" bron="Handelingen EK">Handelingen EK, 31 januari 1995, p. 16–571</noot>
         <noot nummer="2" documenttype="Kamerstuk" kamerstuk-id="19 637" documentnummer="201">Kamerstuk 19 637, nr. 201, blz. 3–4</noot>
      </noten>
   </antwoorden>
</kvr>
