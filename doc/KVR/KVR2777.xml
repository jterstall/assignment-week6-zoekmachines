<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en De Koning (D66) over de tenuitvoerlegging van zeven maanden gevangenisstraf voor dienstweigeraars. (Ingezonden 9 februari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2777
</item>
         <item attribuut="Inhoud">Betreft het opleggen van een onvoorwaardelijke gevangenisstraf aan 800 dienstplichtigen.</item>
         <item attribuut="Rubriek">Strafrecht en strafprocesrecht (Straffen) Veiligheidsbeleid en defensie (Overig)</item>
         <item attribuut="Trefwoorden">Dienstweigering Straffen</item>
         <item attribuut="Vindplaats">Kamervragen met antwoord 1995-1996, nr. 826, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">De Koning</persoon>
         </item>
         <item attribuut="Datum_reaktie">1996-01-25</item>
         <item attribuut="Datum_indiening">1996-02-09</item>
         <item attribuut="Document-id">KVR2777</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1675" allpagenumbers="1675 1676" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="826" onderwerp="" indiendatum="1996-02-9">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">De Koning</vrager>
         <vraagt-aan/>
      </vraagdata>
      <antwoorddata antwoorddatum="25 januari 1996), zie ook Aanhangsel Handelingen nr. 751, vergaderjaar 1995–1996">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Zijn 800 dienstplichtigen, na uitspraak van de militaire kamer van de Arrondissementsrechtbank te Arnhem c.q. van het Gerechtshof te Arnhem, in afwachting van de tenuitvoerlegging van 7 maanden onvoorwaardelijke gevangenisstraf? </vraag>
      <vraag nummer="2">In hoeveel lopende zaken ter zake van dienstweigering zal de Officier van Justitie nog moeten requireren? </vraag>
      <vraag nummer="3">Deelt u de mening, dat tenuitvoerlegging van 800 x 7 maanden gevangenisstraf ter zake van dienstweigering uit overwegingen van rechtspolitieke aard, waarbij met name moet worden gedacht aan het opschorten van de opkomstplicht, het cellentekort en ongewenste heenzendingen, ongewenst is en dat deze overwegingen leiden tot een ander soort straf? </vraag>
      <vraag nummer="4">Bent u bereid te bevorderen, dat de opgelegde onvoorwaardelijke gevangenisstraffen waar mogelijk worden omgezet in alternatieven straffen zoals maatschappelijke dienstverlening? </vraag>
      <vraag nummer="5">Bent u voorts bereid te bevorderen, dat in nog lopende zaken geen gevangenisstraf, maar alternatieve straffen c.q. dienstverlening wordt gee¨ist? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Neen. De vraag doelt kennelijk op «800 dienstplichtigen» die naar aanleiding van de totaalweigering in Bussum tot 7 maanden onvoorwaardelijke gevangenisstraf door de militaire kamer van de arrondissementsrechtbank te Arnhem resp. het gerechtshof te Arnhem zouden zijn veroordeeld en van wie de uitspraak onherroepelijk zou zijn. Slechts in een enkel geval is er sprake van een onherroepelijke uitspraak. Vijf vonnissen van de rechtbank zijn onherroepelijk geworden. In twee van deze vijf gevallen loopt een gratieverzoek. Alle overige veroordelingen tot 7 maanden gevangenisstraf door de rechtbank zijn middels appel van de verdediging aan het hof voorgelegd. In die zaken waarin door het hof opnieuw 7 maanden onvoorwaardelijke gevangenisstraf werd opgelegd, werd vervolgens door de verdediging cassatie ingesteld bij de Hoge Raad: het betreft 95 gevallen op peildatum 26 februari 1996. Bij het parket procureur-generaal zijn 70 zaken in voorraad, die nog moeten worden aangebracht. Daarbij wordt aangetekend dat lang niet alle zaken eindigen met een oplegging van 7 maanden gevangenisstraf. Zo liggen er bijvoorbeeld 116 zaken gereed voor tenuitvoerlegging waarbij het slechts in drie gevallen gaat om gevangenisstraf van 7 maanden; twee daarvan zijn totaalweigeraars die eigenlijk buiten de onderwerpelijke categorie vallen, omdat zij niet alleen bezwaar maken tegen de dienstplicht, maar ook tegen vervangende dienstplicht op grond van de Wet gewetensbezwaren militaire dienst. De overige weigeraars doen, overwegend zonder succes, wel bij herhaling een beroep op voornoemde wet. De overige gevallen betreffen andersoortige afdoeningen, bijvoorbeeld het opleggen van een geldboete of het schuldigverklaren zonder opleggen van straf of maatregel. Doordat bepaalde rechtsvragen eerst door de Raad van State werden getoetst, heeft de Hoge Raad nog geen uitspraak gedaan in zaken betreffende deze zgn. Bussumprocedure. In maart 1996 wordt de uitspraak van de Hoge Raad in de eerste zaken verwacht. Afhankelijk van het oordeel van de Hoge Raad zal komen vast te staan of de arresten van het hof in stand kunnen blijven. Pas dan zal kunnen worden geconstateerd of en, zo ja, hoeveel gevangenisstraffen van 7 maanden onvoorwaardelijk voor executie vatbaar zullen zijn. </antwoord>
      <antwoord nummer="2">De officier van justitie bij de rechtbank te Arnhem zal mogelijk nog in ongeveer 450 zaken ten aanzien van dienstweigeraars op grond van de Bussum-procedure moeten requireren. Voor 225 zaken is reeds een zittingsdatum bekend. Ten aanzien van 181 zaken moet de voorbewerking door het pakket van de officier van justitie nog plaatsvinden en moet, nadat tot vervolging is beslist, de zittingsdatum nog worden vastgesteld. Voor wat betreft de twee laatste lichtingen van dienstplichtigen (januari en februari 1996) moeten de processen-verbaal nog worden ingezonden. Het betreft hier ongeveer 35 zaken. </antwoord>
      <antwoord nummer="3 t/m 5">Het strafvorderingsbeleid van het openbaar ministerie in zaken van weigering van dienstplicht, dat mede in orie¨ntatie op het rechterlijk straftoemetingsbeleid wordt gevoerd, berust op overwegingen die samenhangen met de ernst van het gepleegde strafbare feit en de zwaarte van de te eisen onvoorwaardelijke vrijheidsstraf (thans zeven maanden), vergeleken met de duur en de ongemakken van de vervulling van de militaire dienstplicht. Bij de bepaling van de strafeis ten aanzien van de individuele verdachte wordt bezien of diens eventuele bijzondere omstandigheden tot aanpassing van de eis moeten leiden. Met betrekking tot de ernst van het gepleegde feit, de weigering van elke militaire dienstverrichting, heeft de militaire kamer van het gerechtshof te Arnhem nog onlangs overwogen, dat de verdachte zich aldus «gevolggevend aan zijn eigen inzichten, willens en wetens wenst te onttrekken aan een wezenlijke, in beginsel op iedere daarvoor in aanmerking komende Nederlander rustende verplichting. Het gevolg daarvan is dat de verdachte, anders dan de dienstplichtigen die voor werkelijke dienst worden opgeroepen en daaraan gevolggeven, die dienst – met alle daaraan verbonden ongemakken en andere nadelen – niet zal verrichten.» Op grond daarvan wees het gerechtshof het aanbod tot het verrichten van onbetaalde arbeid ten algemenen nutte (die ten hoogste 240 uren beloopt, in de plaats van maximaal zes maanden onvoorwaardelijke vrijheidsstraf) af; de verdachte werd tot zeven maanden gevangenisstraf veroordeeld. Het openbaar ministerie heeft zich, in het zicht van de opschorting van de opkomstplicht, beraden op de vraag of het strafvorderingsbeleid in verband daarmee dient te worden gewijzigd. Op grond van overwegingen van wezenlijke rechtsgelijkheid is besloten dit niet te doen. Daarbij is overwogen dat de dienstweigeraars die thans worden vervolgd, hun eerste oproep reeds in of omstreeks 1992 kregen; de dienstplicht duurde toen nog 12 maanden. Doordat deze verdachten niet opkwamen, moesten anderen hun plaats innemen. Ik acht deze beslissing van het openbaar ministerie verantwoord. Ik teken daarbij aan dat ten aanzien van de individuele verdachten wordt bezien, in hoeverre in persoonlijke omstandigheden aanleiding kan worden gevonden voor een andere strafeis. Die omstandigheden kunnen in geval van een reeds onherroepelijke veroordeling, in de gevallen voorzien in artikel 2 van de Gratiewet, eveneens een rol spelen. </antwoord>
      <noten afkomstig="antwoord"/>
   </antwoorden>
</kvr>
