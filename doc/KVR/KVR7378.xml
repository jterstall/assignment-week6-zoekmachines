<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bijleveld-Schouten en Dankers (beiden CDA) over de bureaus vertrouwensartsen. (Ingezonden 5 juni 1998); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7378
</item>
         <item attribuut="Inhoud">Vragen over capaciteitstekort bij met name het bureau vertouwensartsen in Breda.</item>
         <item attribuut="Rubriek">Welzijn (Jeugdigen)</item>
         <item attribuut="Trefwoorden">Kinderbescherming Kindermishandeling</item>
         <item attribuut="Vindplaats">Kamervragen met antwoord 1997-1998, nr. 1424, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Bijleveld-Schouten</persoon>
            <persoon partij="CDA">Dankers</persoon>
         </item>
         <item attribuut="Datum_reaktie">1998-06-29</item>
         <item attribuut="Datum_indiening">1998-06-05</item>
         <item attribuut="Document-id">KVR7378</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2917" allpagenumbers="2917 2918 2919" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7378" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1424" onderwerp="" indiendatum="1998-06-5">
         <vrager partij="CDA" oorsprong="parlement">Bijleveld-Schouten</vrager>
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="1998-06-29">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft het bureau vertrouwensartsen in Breda een groot capaciteitstekort en heeft het tenminste f 3 mln. extra aan financiële middelen nodig? <voetnoot nummer="1"/>
      </vraag>
      <vraag nummer="2">Is het waar dat er ook in deze sector lange wachtlijsten bestaan en dat tenminste eenderde van de meldingen als direct gevolg van capaciteitstekort niet onderzocht kunnen worden? Hoe beoordeelt u deze gang van zaken? </vraag>
      <vraag nummer="3">Is het beeld van het bureau vertrouwensartsen in Breda in dit verband typerend voor de situatie in andere delen van het land? Zo neen, hoe verklaart u dan de specifieke tekortsituatie in deze regio? </vraag>
      <vraag nummer="4">Kunt u bevestigen dat als gevolg van een andere opzet van de organisatie en de inrichting van een meld- en adviespunt kindermishandeling, het aantal meldingen zal toenemen en daarmee de toch al te forse werkdruk? Zo neen, wilt u uw antwoord motiveren? </vraag>
      <vraag nummer="5">Kunt u de stelling, zoals in de t.v.-uitzending geponeerd, dat «mishandelde kinderen politiek geen stem hebben», gemotiveerd weerleggen? </vraag>
      <vraag nummer="6">Hebben de besturen van de provincies bij u gepleit voor een bedrag aan extra middelen ter hoogte van f 13 mln. om de dertig procent aan achterstand in behandeling van de meldingen te kunnen wegwerken? </vraag>
      <vraag nummer="7">Acht u dit door de besturen van de provincies gevraagde bedrag aan extra middelen reëel? Zo neen, waarom niet? </vraag>
      <vraag nummer="8" voetnoot="1">Kunt u uw stelling onderbouwen dat indien er toch te weinig geld is u «zeker weet dat iedereen er meer geld zal heenbrengen»? Kunt u in dit licht garanderen dat dit extra geld, indien nodig, door het komende kabinet beschikbaar wordt gesteld? Wat heeft u daaraan tot op dit moment zelf daadwerkelijk gedaan? <voetnoot nummer="1"/>
      </vraag>
      <vraag nummer="9">Wat is thans de hoogte van het normbedrag en op basis waarvan is dit bedrag tot stand gekomen? </vraag>
      <vraag nummer="10">Binnen welke termijn moeten in uw visie de wachtlijsten zijn weggewerkt en denkt u daar het bedrag, zoals door de besturen van de provincies is aangegeven, in totaal voor nodig te hebben? Zo neen, aan welk bedrag denkt u dan? </vraag>
      <noten afkomstig="vraag">
         <noot nummer="1" datum="1998-05-28" bron="T.V., Ned. 1, programma Netwerk">T.V., Ned. 1, programma Netwerk, 28 mei 1998</noot>
      </noten>
   </vragen>
   <antwoorden aantal="10">
      <antwoord nummer="1">Uitgaande van het (ten tijde van de berichtgeving in de media) beschikbare budget van het BVA is er sprake van onderbezetting bij het BVA doordat een aantal medewerkers ontslag heeft genomen danwel ziek is. Er zijn 6 medewerkers die ontslag hebben genomen, met name vertrouwensartsen. Dit aantal betreft 35% van het personeelsbestand van het BVA. De vacatures van deze artsen zijn (nog) moeilijk in te vullen. Daarnaast zijn er twee langdurig zieken (vanaf eind november 1997), waarvan één vertrouwensarts. Het zieke personeel kan niet vervangen worden, omdat het BVA niet verzekerd is tegen uitval door ziekte. De Provincie Noord-Brabant heeft inmiddels incidenteel f 150 000,– extra beschikbaar gesteld voor 1998. Met dit bedrag kan tijdelijk extra personeel worden aangetrokken. Daarnaast bieden de gezamenlijke GGD-en enige ondersteuning. Het is niet duidelijk waar het bedrag van 3 mln. extra op gebaseerd is. Uit telefonische informatie van de Provincie Noord-Brabant is gebleken dat het BVA desgevraagd het bedrag van 3 mln. niet voor de provincie kon onderbouwen. </antwoord>
      <antwoord nummer="2">Meldingen van BVA’s over wachtlijsten geven aan dat er ook in deze sector wachtlijsten bestaan. Hoe frequent ze zijn en in welke omvang ze zich voordoen – mogelijk als direct gevolg van capaciteitstekorten – is mij niet bekend. Mij is van een enkel BVA bekend hoe groot de wachtlijst is. Brabant bijv. meldde een wachtlijst per medio januari 1998 van 166 meldingen en een achterstand in het afhandelen van oude dossiers van 910. Flevoland had begin februari 1998 een wachtlijst van ongeveer 50 zaken. Volgens opgave zou er in Flevoland geen achterstand oude dossiers zijn. Er is landelijk geen registratie van wachtlijsten bij BVA’s. Er is ten behoeve van het standpunt wel een inventarisatie «oude zaken» uitgevoerd. Totaal was de achterstand in de afhandeling hiervan begin februari 1998 2660 dossiers, waarvan 1052 in Brabant. Ik acht achterstanden in de afhandeling niet aanvaardbaar. </antwoord>
      <antwoord nummer="3">Nee, het beeld van het bureau vertrouwensartsen in Breda is niet als zodanig typerend voor de situatie in andere delen van het land. Het beeld dat het BVA Brabant in de media naar buiten heeft gebracht is – zo blijkt uit informatie van het desbetreffende BVA – geënt op de Brabantse situatie en moet begrepen worden tegen de achtergrond van de beslissing van Provinciale Staten (eind 1997) om de provinciale functie van het BVA in vier afzonderlijke (kleinere) meldpuntfuncties te regionaliseren. In de media stelde het BVA een aantal van 24 tot 28 formatieplaatsen nodig te hebben. In deze formatieberekening is het BVA uitgegaan van vier regionale meldpunten met volledige regionale zelfstandigheid. Verder is daarbij uitgegaan van een situatie waarin voldaan zou worden aan de systeem- en kwaliteitseisen, die dan via een provinciaal steunpunt gegarandeerd zouden worden. In de vier regio’s gezamenlijk zou dan een formatie van 24 plaatsen nodig zijn. Daarnaast is extra formatie berekend ten behoeve van het provinciale steunpunt, waar men van uit is gegaan. De landelijke norm gaat uit van standaardunits van 1000 contacten op jaarbasis met een (voorlopige) kostenberekening van f 715 000,–. Deze schaalgrootte en normering is in het standpunt «Advies- en meldpunten kindermishandeling» overgenomen uit het advies van de werkgroep Hermanns. Het doel is een bepaalde «economy of scale» te bewerkstelligen (geen versnippering van specialistische functies, verlies van efficiency en kwaliteit c.q. onwenselijke en onnodige kostenverhogingen). Na toepassing van de landelijke norm van de werkgroep Hermanns op het aantal meldingen van het BVA Brabant blijkt dat Brabant voldoende geld krijgt. Tot slot is er – zoals ik u in de beantwoording van vraag 1 mededeelde – sprake van een ernstige onderbezetting in Brabant door ontslag en ziekte. </antwoord>
      <antwoord nummer="4">De verwachting is dat het aantal meldingen zal toenemen. In het kader van de langere termijn implementatie van het standpunt zullen de ontwikkelingen in het aantal meldingen gevolgd worden. Het aantal meldingen heeft immers een relatie met de normering. De werkdruk kan door een toename van het aantal meldingen groeien. In welke mate dit (tezijnertijd) exact aan de orde zal zijn ten opzichte van de huidige situatie, zal moeten blijken. In het kader van de implementatie van het standpunt zal een aantal maatregelen de werkdruk vooralsnog verminderen. Ik doel op de middelen die beschikbaar gesteld worden om de achterstand in de afhandeling van oude dossiers weg te werken. Met het geld kan tijdelijk extra personeel worden aangetrokken. Het gaat om ruim 1,2 miljoen in het lopende jaar. Daarnaast wordt geld beschikbaar gesteld om praktijkleiders aan te stellen. Hiermee worden de formaties structureel uitgebreid. Het gaat hier om 1 miljoen op jaarbasis, zo spoedig mogelijk doch uiterlijk 1 januari 1999 in de doeluitkeringen op te nemen. Tot slot zal de doeluitkering van provincies c.q. grootstedelijke regio’s die na toepassing van de normering nu een tekort vertonen worden opgehoogd. In totaal gaat het hier om een bedrag van f 1 160 000,–. </antwoord>
      <antwoord nummer="5">Kindermishandeling is reeds jarenlang politiek en in het verlengde hiervan beleidsmatig een expliciet punt van aandacht. Ik herinner u aan de forse discussie begin jaren negentig in de Kamer, de motie Laning-Boersena, de Beleidsbrief Kindermishandeling, de instelling van de werkgroep Hermanns en nu het standpunt op het advies van deze werkgroep. In de provinciale doeluitkeringen is op dit moment al een bedrag van ruim 10 miljoen beschikbaar voor de bestrijding van kindermishandeling. In het kader van de implementatie van het standpunt wordt hier ruim 3 miljoen structureel aan toegevoegd. In 1998 wordt tijdelijk f 2,6 miljoen beschikbaar gesteld. Tot slot wordt reeds jaren via een programmatische opzet op systematische en gestructureerde wijze door het NIZW landelijke ondersteuning geboden in het kader van de preventie en bestrijding van kindermishandeling. Het budget dat hiervoor beschikbaar wordt gesteld is f 1,1 miljoen. </antwoord>
      <antwoord nummer="6">De provincies hebben inderdaad gepleit voor een extra bedrag van f 13 mln. structureel. Dit echter niet om de achterstand in de behandeling van meldingen te kunnen wegwerken. Van de f 13 miljoen zou f 10 miljoen nodig zijn ten behoeve van capaciteitsuitbreiding (ten behoeve van de te verwachten groeiende vraag) en f 3 miljoen voor de basiskwaliteit (financiële normering ten behoeve van de minimaal noodzakelijke kwaliteit). </antwoord>
      <antwoord nummer="7">De inschatting van 13 mln. extra lijkt op dit moment reëel. De komende twee jaar zal door middel van onderzoek/registratie een aantal aspecten gevolgd en getoetst worden. Hieronder vallen de ontwikkelingen in het aantal meldingen. De verwachting is dat het aantal meldingen zal toenemen. Dit heeft een relatie met de normering. Tevens zullen gevolgd en getoetst worden de (meer)kosten waarmee de AMK’s geconfronteerd worden door de nieuwe werkwijze teneinde meer zicht te krijgen op de financiële aspecten die hieraan verbonden zijn en op de juistheid van de (voorlopige) normering van de werkgroep. Daarna zal nadere besluitvorming plaats moeten vinden over de juiste normering. </antwoord>
      <antwoord nummer="8">Kindermishandeling is een uiterst ernstige zaak. Verwacht mag worden dat op alle niveaus partijen die betrokken zijn bij de preventie en bestrijding van kindermishandeling zich in zullen spannen om hieraan zo optimaal mogelijk invulling te geven c.q. anderen hiertoe in de gelegenheid te stellen. Ik kan niet garanderen dat dit extra geld beschikbaar wordt gesteld door het komende kabinet. Deze beslissing is aan het kabinet. Met het oog op het nieuwe kabinet is door het departement voor de toekomst een aantal verwachte knelpunten in kaart gebracht. In verband met de in het standpunt vermelde verwachte groei van het aantal meldingen en anticiperend op een mogelijk aanwezige noodzaak van een bijstelling van de (voorlopige) normering is in dit verband kindermishandeling als knelpunt ingebracht. </antwoord>
      <antwoord nummer="9">Het (voorlopige) normbedrag dat in het standpunt uit het advies van de werkgroep Hermanns is overgenomen bedraagt f 715 000,–. Daarbij is uitgegaan van een standaardunit dat jaarlijks 1000 adviesvragen en meldingen in ontvangst neemt. De werkgroep heeft hiervoor op het niveau van de direct uitvoerende activiteiten vier trajecten vastgesteld (i.c. de trajecten «adviesvragen», «advies- en consultvragen», «meldingen» en «meldingen waarbij ook de coördinatiefunctie moet worden doorlopen»), waarbij in het rekenmodel uitgegaan wordt van een bepaalde onderlinge verhouding. De werkgroep heeft de trajecten vergeleken met het tijdnormeringsonderzoek van «Homans/Schreij» uit 1989. Op basis van gesprekken met de modelprojecten en mede gebaseerd op de onderzoeksgegevens die uit deze modelprojecten zijn voortgekomen, zijn de trajecten van actuele tijdsinvesteringen voorzien. Op basis hiervan heeft Coopers &amp; Lybrand de gemiddelde kosten berekend van een advies- en meldpunt dat jaarlijks 1000 adviesvragen en meldingen in ontvangst neemt (exclusief huisvestingskosten). Voor de berekening hiervan paste de werkgroep de inhoudelijke en financiële uitgangspunten toe uit de normeringssystematiek van de ambulante jeugdhulpverlening. </antwoord>
      <antwoord nummer="10">De achterstand in de afhandeling van oude dossiers moet zo spoedig mogelijk doch uiterlijk over een jaar zijn weggewerkt. Daarvoor is niet het bedrag nodig dat de provincies genoemd hebben (overigens voor andere zaken zoals ik in het antwoord op vraag 6 reeds aangaf). Consultatie heeft tot de informatie geleid dat voor het aantal fte’s dat nodig is om deze achterstanden weg te werken een bedrag van ruim 1,2 miljoen nodig is. Dit wordt dan ook (tijdelijk) extra beschikbaar gesteld. </antwoord>
      <noten afkomstig="antwoord"/>
   </antwoorden>
</kvr>
