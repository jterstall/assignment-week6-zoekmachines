<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) over de uitvoering van de wet Waardering Onroerende Zaken. (Ingezonden 4 april 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3003
</item>
         <item attribuut="Inhoud">Betreft problemen bij de waardebepaling van onroerend goed door de gemeenten voor diverse belastingen</item>
         <item attribuut="Rubriek">Belastingen (Onroerendezaakbelasting)</item>
         <item attribuut="Trefwoorden">Onroerendezaakbelasting</item>
         <item attribuut="Vindplaats">Kamervragen met antwoord 1995-1996, nr. 1048, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1996-05-01</item>
         <item attribuut="Datum_indiening">1996-04-04</item>
         <item attribuut="Document-id">KVR3003</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2133" allpagenumbers="2133 2134" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1048" onderwerp="" indiendatum="1996-04-4">
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1996-05-1">
         <antwoorder functie="Staatssecretaris" ministerie="Financie¨n">Vermeend</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer en de staatssecretaris van Binnenlandse Zaken mw</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de problemen die spelen bij de waardebepaling van het onroerend goed door de gemeenten voor diverse belastingen? <voetnoot nummer="1"/>Zijn deze problemen u ook via gemeenten ter ore gekomen? </vraag>
      <vraag nummer="2">Hebben verkeerde waardevaststellingen geleid tot schadeclaims? Zo ja, tot welke gevolgen heeft dit geleid? </vraag>
      <vraag nummer="3">Deelt u de constatering in het onderzoek, dat mede door een gebrekkige bestuurlijke betrokkenheid, de waardevaststelling van de onroerende goederen niet juist plaatsvindt? Hoe wilt u dit verhelpen? Of, om het in de woorden van het onderzoek te zeggen, ziet u mogelijkheden de bestuurders wakker te schudden? </vraag>
      <vraag nummer="4">Deelt u de constatering in het onderzoek, dat de gemeenten niet genoeg vergelijkingsmateriaal bezitten voor de waardevaststelling? Denkt u dat dit tekort op gemeentelijk niveau is op te lossen, ook in kleine gemeenten? </vraag>
      <noten afkomstig="vraag">
         <noot nummer="1" datum="1996-04-3" bron="Algemeen Dagblad">Algemeen Dagblad, 3 april 1996, n.a.v. het rapport «Worstelen met WOZ», Ir. N.C. Harkes, Faculteit der Geodesie van de TU-Delft</noot>
      </noten>
   </vragen>
   <antwoorden aantal="4">
      <antwoord nummer="1">Ja. In de mij ter beschikking gestelde versie van het artikel «Worstelen met WOZ?» van ir. N.C. Harkes, Faculteit der Geodosie van de TU-Delft, welk artikel ter publicatie is aangeboden aan het tijdschrift B &amp; G, wordt onder meer geconcludeerd dat over de gehele linie gesproken, kan worden gesteld dat de invoering van de Wet WOZ ten aanzien van de informatie-inwinning en taxaties niet echt problematisch verloopt, wel blijken de kleinere gemeenten meer problemen te hebben dan de grotere. Eventuele problemen die spelen bij de waardebepaling van onroerende zaken bereiken mij onder meer via de Waarderingskamer die toezicht houdt op de waardebepaling ingevolge de Wet waardering onroerende zaken (Wet WOZ). Van de Waarderingskamer heb ik vernomen dat deze van de gemeenten geen geluiden heeft gehoord dat de uitvoering van de Wet WOZ problematisch verloopt. </antwoord>
      <antwoord nummer="2">Eventuele procedures over waardebepalingen ontstaan eerst in 1997. De periode waarin de gemeenten op basis van de Wet WOZ de onroerende zaken feitelijk waarderen, loopt van 1 januari 1995 tot eind 1996. Begin 1997 stellen de gemeenten de WOZ-waarden formeel vast bij beschikking. Mocht een belanghebbende van mening zijn dat een WOZ-taxatie niet juist is, dan kan hij tegen die WOZ-beschikking de gebruikelijke rechtsmiddelen van bezwaar, beroep en beroep in cassatie aanwenden. Dat betekent dat eerst in de loop van 1997 duidelijkheid zal ontstaan over de vraag in welke mate WOZ-beschikkingen onjuist zouden zijn vastgesteld. Overigens zijn schadeclaims in dit proces normaliter niet aan de orde. </antwoord>
      <antwoord nummer="3">Uit het artikel van de heer Harkes kan naar mijn mening niet de conclusie worden getrokken dat de waardebepaling in het kader van de Wet WOZ niet juist zou plaatsvinden. Wel wordt aangegeven op welke punten met name de kleinere gemeenten moeilijkheden ondervinden om tot een juiste waardebepaling te komen. De verantwoordelijkheid voor de waardebepaling en -vaststelling berust krachtens de Wet WOZ bij de colleges van burgemeester en wethouders. Die verantwoordelijkheid kan hen overigens ook niet zijn ontgaan gezien de door de Vereniging van Nederlandse Gemeenten en de Waarderingskamer op uitgebreide schaal verstrekte informatie aan gemeenten en hun bestuurders. Ik moge ook verwijzen naar Belastingblad, Tijdschrift voor provinciale, gemeentelijke en waterschapsbelastingen 1996/6, waarin wordt opgemerkt (blz. 173 en 174) dat «waarderend Nederland op intensieve wijze is bestookt met brochures en andere geschriften die nadrukkelijk bijdragen aan een andere kwaliteit van de waarde» en voorts «dat de gemeenten, die een leidende rol hebben in het waarderingsproces, zich realiseren dat de Wet WOZ om een nieuwe benadering vraagt». </antwoord>
      <antwoord nummer="4">In het artikel wordt geconstateerd dat de problemen met de taxatie zich met name toespitsen op de minder courante objecten en de unieke gevallen. Die problemen worden voor een belangrijk deel veroorzaakt doordat voor de waardebepaling van dergelijke objecten nu eenmaal weinig vergelijkingsmateriaal aanwezig is. Met het gebruik maken van geavanceerde taxatiemethodieken en met een zorgvuldige analyse van de wel beschikbare marktgegevens kan aan die problemen veelal worden tegemoetgekomen. Ook maken veel gemeenten gebruik van de diensten van grote gespecialiseerde taxatiebureaus. De ervaringen met taxatiebureaus, zo wijst het artikel uit, zijn over het algemeen goed. </antwoord>
      <noten afkomstig="antwoord"/>
   </antwoorden>
</kvr>
