<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep Van Oudenallen) aan de ministers van Buitenlandse Zaken en van Justitie over het verdrag «Protection of Children in respect of Intercountry Adoption» en de houding van de regering van Guatemala in deze zaak. (Ingezonden 13 oktober 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26849
</item>
         <item attribuut="Inhoud">Vragen naar aanleiding van rapport van de Haagse Conferentie voor Internationaal Privaatrecht (HccH) van 15 juni 2005 over het bezoek aan Guatemala begin juni 2005. De regering van Guatemala zou een halfslachtig standpunt innemen ten aanzien van het Haags Verdrag over 'kinderbescherming in verband met internationale adoptie' ('The Hague Convention on Protection of Children in respect of Intercountry Adoption'): het Gualtemateeks parlement heeft het Verdrag goedgekeurd, maar het Constitutioneel Hof heeft het Verdrag in strijd met de publieke orde verklaard. Het land zou internationale adoptie laten plaatsvinden zonder bescherming van genoemd verdrag. Indiener vraagt om druk van de EU op Guatemala.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Welzijn (Jeugdigen)</item>
         <item attribuut="Trefwoorden">Adoptie Guatemala</item>
         <item attribuut="Vindplaats">Kamervragen met antwoord 2006-2007, nr. 404, Tweede Kamer</item>
         <item attribuut="Vraagnr_bij_indiening">2060701350</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Van Oudenallen">Van Oudenallen</persoon>
         </item>
         <item attribuut="Datum_reaktie">2006-11-28</item>
         <item attribuut="Datum_indiening">2006-10-13</item>
         <item attribuut="Document-id">KVR26849</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="869" allpagenumbers="869 870 871" vetnummer="2060701350" code="0607tkkvr404" lopendefooter="Tweede Kamer, vergaderjaar 2006–2007, Aanhangsel" filenaam="KVR26849" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="404" onderwerp="" indiendatum="2006-10-13">
         <vrager partij="Groep Van Oudenallen" oorsprong="parlement">Van Oudenallen</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="2006-11-28">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="13">
      <vraag nummer="1">Wat is het uitgangspunt bij de toepassing van het op 29 mei 1993 tot stand gekomen Verdrag « the Hague Convention on Protection of Children and Co-operation in respect of Intercountry Adoption»? </vraag>
      <vraag nummer="2">Klopt het dat de internationale adoptie van kinderen uit Guatemala plaats vindt zonder de bescherming die van dit Verdrag uitgaat? </vraag>
      <vraag nummer="3">Waarom kwam van 28 november tot 1 december 2000 een speciale commissie in het Vredespaleis bijeen en wat waren de bevindingen van deze speciale commissie? </vraag>
      <vraag nummer="4">Is het waar dat Guatemala, ondanks de stellingname van deze commissie in 2000, vanaf 2005 een halfslachtig standpunt jegens het Verdrag heeft ingenomen, aangezien het parlement het Verdrag heeft goedgekeurd, maar het Constitutioneel Hof het Verdrag in strijd met de publieke orde heeft verklaard? </vraag>
      <vraag nummer="5">Wat zijn de redenen voor het afwijzen van het Verdrag? Kan dit te maken hebben met de grote financiële belangen in Guatemala die aan ongereguleerde internationale adoptie verbonden zijn? </vraag>
      <vraag nummer="6">Kan gesteld worden dat in Guatemala sprake is van kinderhandel en dat de regering van Guatemala hier niets tegen doet? Zo neen, waarom niet? Is geld verdienen via kinderhandel met Nederland of andere landen een strafbaar feit? Zo ja, in welke landen? </vraag>
      <vraag nummer="7">Zijn organisaties of ouders die kinderen uit Guatemala bijstaan of adopteren op enigerlei wijze strafbaar in Nederland vanwege het niet nakomen van het eerdergenoemde Verdrag door de regering van Guatemala? </vraag>
      <vraag nummer="8" voetnoot="1">Wat meldt het rapport van de Haagse Conferentie voor internationaal Privaatrecht (HccH) van 15 juni 2005 over het bezoek aan Guatemala begin juni 2005? <voetnoot nummer="1"/>Welke zaken zijn onvoldoende bevonden? Bent u over de uitkomsten van deze missie geïnformeerd? </vraag>
      <vraag nummer="9">Wat is uw mening over het standpunt van het Constitutioneel Hof van Guatemala? </vraag>
      <vraag nummer="10">Welke afspraken zijn gemaakt met de delegatie van Guatemala die heeft deelgenomen aan het congres over de « Hague Convention on Protection of Children and Co-operation in respect of Intercountry Adoption» van 17 tot 23 september 2005? </vraag>
      <vraag nummer="11">Op welke wijze kan de Nederlandse regering druk uitoefenen op de regering van Guatemala om het eerdergenoemde Verdrag alsnog te respecteren? </vraag>
      <vraag nummer="12">Op welke wijze staat dit onderwerp op de agenda van de Europese Unie? Bent u bereid het onderwerp en de uitspraken van de commissie uit 2000 over dit onderwerp extra onder de aandacht van de Europese Unie te brengen en er zorg voor te dragen dat kinderen uit Guatemala beschermd worden door het Verdrag van 29 mei 1993. Zo neen, waarom niet? </vraag>
      <vraag nummer="13">Bent u bereid dit onderwerp te blijven volgen en regelmatig verslag uit te brengen aan de Kamer? </vraag>
      <noten afkomstig="vraag">
         <noot nummer="1" datum="2005-06-15" bron="HccH visit to Guatemala, 31 may to 3 june 2005, geschreven">HccH visit to Guatemala, 31 may to 3 june 2005, geschreven, 15 juni 2005</noot>
      </noten>
   </vragen>
   <antwoorden aantal="13">
      <antwoord nummer="1">Uitgangspunten van het op 29 mei 1993 te Den Haag tot stand gekomen Verdrag inzake de bescherming van kinderen en samenwerking op het gebied van interlandelijke adoptie (hierna: het Verdrag) zijn onder meer dat de autoriteiten van de zogenoemde landen van herkomst de plicht hebben zich ervan te vergewissen dat: – een kind in aanmerking komt voor adoptie, – de mogelijkheden van plaatsing van het kind in het land van herkomst naar behoren zijn onderzocht en de interlandelijke adoptie het hoogste belang van het kind dient, – de personen, instellingen en autoriteiten wier toestemming voor de adoptie is vereist naar behoren zijn ingelicht over de gevolgen van hun toestemming en deze toestemming vrijelijk hebben gegeven, en – de toestemmingen niet zijn verkregen tegen betaling of in ruil voor enige andere tegenprestatie. De autoriteiten van de zogenoemde landen van opvang hebben onder meer de plicht zich ervan te vergewissen dat: – de aspirant-adoptiefouders aan de vereisten voor adoptie voldoen en daartoe geschikt zijn, en – de aspirant-adoptiefouders de nodige voorlichting hebben ontvangen. Verder verplicht het Verdrag tot het opzetten van een infrastructuur en reguleert het de procedure bij de totstandkoming van interlandelijke adoptie. Alle aangesloten landen dienen een centrale autoriteit aan te wijzen. De centrale autoriteiten van beide betrokken landen dienen in te stemmen met iedere opneming ter adoptie die onder het Verdrag tussen hun beide landen plaatsvindt en dienen samen te werken of samenwerking tussen bevoegde autoriteiten van de Verdragsstaten te bevorderen teneinde de doelstellingen van het Verdrag te verwezenlijken. </antwoord>
      <antwoord nummer="2">Ja. </antwoord>
      <antwoord nummer="3" voetnoot="1">Op grond van artikel 42 van het Verdrag roept de Secretaris-Generaal van de Haagse Conferentie voor internationaal privaatrecht periodiek een Bijzondere Commissie bijeen ten einde de praktische werking van dit Verdrag te toetsen. In de bijeenkomst van de Bijzondere Commissie van 28 november tot 1 december 2000 kwam de toepassing van het Verdrag aan de orde. Voor de bevindingen van deze Bijzondere Commissie verwijs ik u naar het verslag van deze bijeenkomst, dat als bijlage <voetnoot nummer="1"/>bij deze brief is gevoegd. </antwoord>
      <antwoord nummer="4">Of sprake is van een halfslachtig standpunt is een kwestie van interpretatie. Feit is dat er in Guatemala door de verschillende stellingnamen een patstelling is ontstaan. Het Guatemalteekse Constitutionele Hof heeft op 13 augustus 2003 de ratificatie van het Verdrag op formeel-juridische gronden ongrondwettig verklaard. Tijdens de bijeenkomst van de Bijzondere Commissie, welke van 17 tot 23 september 2005 plaatsvond, gaf de delegatie van Guatemala aan de ontstane situatie zo spoedig mogelijk tot een oplossing te willen brengen. </antwoord>
      <antwoord nummer="5">De redenen dat het Constitutionele Hof op 13 augustus 2003 de ratificatie van het Verdrag ongrondwettig had verklaard zijn formeel-juridisch van aard; geoordeeld werd dat een onjuiste procedure voor goedkeuring van het Verdrag was gevolgd. </antwoord>
      <antwoord nummer="6">UNICEF en de internationale non-gouvernementele organisatie International Social Service hebben regelmatig publiekelijk hun bezorgdheid uitgesproken dat de praktijk waarbij adopties in Guatemala niet in overeenstemming met het Verdrag tot stand komen, kan leiden tot kinderhandel. Deze organisaties hebben aangedrongen op implementatie van het Verdrag. Ook in Guatemala zelf worden op hoog niveau inspanningen verricht om een nieuwe adoptiewet te laten aannemen teneinde het internationale adoptieproces te verbeteren en misbruik tegen te gaan. De regering van Guatemala is voorstander van de implementatie van het genoemde Verdrag en heeft initiatieven ondernomen om het Congres zover te krijgen dat het Verdrag wordt geïmplementeerd. De verplichting tot strafbaarstelling van kinderhandel vloeit voort uit het Protocol inzake de voorkoming, bestrijding en bestraffing van mensenhandel, in het bijzonder vrouwenhandel en kinderhandel, tot aanvulling van het Verdrag van de Verenigde Naties tegen grensoverschrijdende georganiseerde criminaliteit (Trb. 2004, 35). De verplichting tot strafbaarstelling van het in het kader van de verkoop van kinderen als tussenpersoon onrechtmatig verkrijgen van toestemming voor de adoptie van een kind in strijd met toepasselijke internationale instrumenten inzake adoptie, vloeit voort uit het Facultatief Protocol inzake de verkoop van kinderen, prostitutie en pornografie bij het Verdrag inzake de rechten van het kind (Trb. 2001, 130). De landen die partij zijn bij deze instrumenten, waaronder Nederland en Guatemala, hebben deze feiten in hun eigen wetgeving strafbaar gesteld. Nederland heeft dat gedaan in het Wetboek van Strafrecht (Sr) en de Wet opneming buitenlandse kinderen ter adoptie (Wobka). </antwoord>
      <antwoord nummer="7">De Wet opneming buitenlandse kinderen ter adoptie (Wobka) strekt ter uitvoering van het Verdrag. Illegale (bemiddeling bij) adoptie is strafbaar gesteld in de Wobka. Illegale bemiddeling uit winstbejag is een misdrijf. De overige in de Wobka omschreven strafbare feiten zijn overtredingen. Illegale (bemiddeling bij) adoptie kan ook onttrekking van een minderjarige aan het ouderlijk gezag opleveren (artikel 279 Sr). Strafrechtelijk optreden tegen voornoemde feiten is in Nederland mogelijk wanneer het feit in Nederland is begaan. Ten aanzien van deze strafbare feiten, buiten Nederland gepleegd, bestaat hier te lande rechtsmacht als het feit door een Nederlander of een Nederlandse rechtspersoon is begaan, een misdrijf is en naar het recht van de plaats van het misdrijf strafbaar is gesteld. </antwoord>
      <antwoord nummer="8" voetnoot="1">Voor de beantwoording van deze vraag verwijs ik naar het verslag van het bezoek dat de Secretaris-Generaal van de Haagse Conferentie voor Internationaal Privaatrecht van 31 mei tot 3 juni 2005 aan Guatemala bracht. Met instemming van het Permanent Bureau van de Haagse Conferentie voor Internationaal Privaatrecht voeg ik een kopie van dit verslag bij <voetnoot nummer="1"/>. De voornaamste conclusie van het verslag is dat de regering van Guatemala het Verdrag spoedig opnieuw aan het Congres zou dienen voor te leggen teneinde de juridische status ervan vast te stellen binnen de rechtsorde van Guatemala. </antwoord>
      <antwoord nummer="9">Het door het Constitutionele Hof op 13 augustus 2003 ingenomen standpunt was op zichzelf formeel-juridisch niet aanvechtbaar. Dit standpunt leidt er wel toe dat implementatie van het Verdrag door Guatemala niet mogelijk is. </antwoord>
      <antwoord nummer="10" voetnoot="1">Tijdens de bijeenkomst van de Bijzondere Commissie over het functioneren van het Verdrag, welke werd gehouden van 17 tot 23 september 2005, is de actuele situatie in Guatemala van dat moment besproken en is er bij de vertegenwoordiging van Guatemala op aangedrongen het Verdrag te implementeren en zo spoedig mogelijk duidelijkheid te verschaffen omtrent het juridische effect van het Verdrag binnen de rechtsorde van Guatemala. Zie het verslag van deze bijeenkomst, dat u bijgevoegd aantreft <voetnoot nummer="1"/>. </antwoord>
      <antwoord nummer="11">Nederland heeft binnen de Haagse Conferentie voor internationaal privaatrecht steeds een leidende rol gespeeld bij het uitoefenen van druk op de regering en het parlement van Guatemala om het Verdrag uit te voeren. Binnen dat kader is en wordt deze kwestie herhaaldelijk aan de orde gesteld. Mede op initiatief van Nederland heeft in juni 2005 het bezoek van de Secretaris-Generaal van de Haagse Conferentie voor internationaal privaatrecht aan Guatemala plaats gevonden, teneinde aan te dringen op uitvoering van het Verdrag. Ook ter plaatse speelt de Nederlandse diplomatieke vertegenwoordiging een leidende rol in het uitoefenen van druk, tezamen met UNICEF en recentelijk steeds meer met de Verenigde Staten. De Verenigde Staten hebben overigens aangegeven van plan te zijn om het Verdrag in de loop van 2007 te ratificeren. Hierdoor kan in een gezamenlijk optreden de druk op Guatemala worden vergroot. </antwoord>
      <antwoord nummer="12">Het gaat hier om de uitvoering van een internationaal verdrag op een terrein waarop de EU geen externe competentie bezit. Dit is een Verdrag van de Haagse Conferentie voor internationaal privaatrecht. Binnen de Haagse Conferentie is dit onderwerp ten tijde van de laatste bijeenkomst van de Bijzondere Commissie wederom aan de orde gesteld. Daarbij is er bij de delegatie van Guatemala op aangedrongen het Verdrag te implementeren binnen de wettelijke orde van Guatemala. Vrijwel alle EU-lidstaten zijn ook partij bij dit Verdrag en zijn derhalve in de Bijzondere Commissie vertegenwoordigd; het ligt dan ook voor de hand om binnen het kader van de Haagse Conferentie deze problematiek aan de orde te stellen. Zoals eerder aangegeven, gebeurt dat ook. </antwoord>
      <antwoord nummer="13">Ja. Dit onderwerp heeft mijn aandacht en ik ben bereid om aan de Kamer te informeren wanneer nieuwe ontwikkelingen zich voordoen. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
