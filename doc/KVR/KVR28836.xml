<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fritsma (PVV) aan de staatssecretaris van Justitie over versoepeling van de toelating van gezinsleden van kennismigranten. (Ingezonden 26 juni 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28836
</item>
         <item attribuut="Inhoud">Vragen naar aanleiding van het bericht 'Gezin migrant sneller naar Nederland' op de website van Elsevier. Indiener vraagt onder meer of de staatssecretaris erkent dat er vele 'kennismigranten' zijn toegelaten die niet als raketgeleerde, maar als taxichauffeur, bouwvakker of keukenmedewerker zijn ingezet.</item>
         <item attribuut="Rubriek">Arbeid (Werknemers) Welzijn (Immigratie)</item>
         <item attribuut="Trefwoorden">Buitenlandse werknemers Immigratie</item>
         <item attribuut="Vindplaats">Kamervragen met antwoord 2006-2007, nr. 2197, Tweede Kamer</item>
         <item attribuut="Vraagnr_bij_indiening">2060719290</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">Fritsma</persoon>
         </item>
         <item attribuut="Datum_reaktie">2007-07-16</item>
         <item attribuut="Datum_indiening">2007-06-26</item>
         <item attribuut="Document-id">KVR28836</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4653" allpagenumbers="4653 4654" vetnummer="2060719290" code="0607tkkvr2197" lopendefooter="Tweede Kamer, vergaderjaar 2006–2007, Aanhangsel" filenaam="KVR28836" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2197" onderwerp="" indiendatum="2007-06-26">
         <vrager partij="PVV" oorsprong="parlement">Fritsma</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-07-16">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht «Gezin migrant sneller naar Nederland»? <voetnoot nummer="1"/>
      </vraag>
      <vraag nummer="2">Erkent u dat er vele «kennismigranten» zijn toegelaten die niet als raketgeleerde, maar als taxichauffeur, bouwvakker of keukenmedewerker zijn ingezet? </vraag>
      <vraag nummer="3">Erkent u, in het verlengde hiervan, dat er veelvuldig misbruik wordt gemaakt van de kennismigrantenregeling, doordat vreemdelingen die niet hoog zijn opgeleid hier met valse arbeidscontracten en dergelijke een beroep op doen? </vraag>
      <vraag nummer="4">Realiseert u zich dat u dit misbruik logischerwijs verder aanwakkert nu de status van kennismigrant ook privileges voor de gezinsleden met zich meebrengt, zoals snellere toelating en vrijstelling van de inburgeringstoets? </vraag>
      <vraag nummer="5">Waarom creëert u nieuwe wegen voor mensen die onder de inburgeringstoets uit proberen te komen? </vraag>
      <vraag nummer="6">Hoe kunt u volhouden dat de kennismigrantenregeling alleen gericht is op hoog opgeleid personeel, terwijl voor kennismigranten onder de 30 jaar een inkomensnorm van 33 000 euro per jaar geldt die dus voor vele beroepsgroepen kan worden gehaald? </vraag>
      <vraag nummer="7">Wat wordt uw volgende versoepeling van het vreemdelingenbeleid? </vraag>
      <noten afkomstig="vraag">
         <noot nummer="1" weblink="http://www.elsevier.nl/nieuws/politiek/artikel/asp/artnr/157923/index.html">http://www.elsevier.nl/nieuws/politiek/artikel/asp/artnr/157923/index.html</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In het kader van de uitvoering van de kennismigrantenregeling worden de arbeidsmarktsector en de functie waarin de kennismigrant aan de slag gaat, door de Immigratie- en Naturalisatiedienst (IND) geregistreerd. Uit de registratie blijkt dat kennismigranten binnen de in 2005 gestelde criteria voor toelating werkzaam zijn in onder meer de horecaen bouwsector, maar niet dat verblijf als kennismigrant is verleend aan vreemdelingen die hebben aangegeven als taxichauffeur, bouwvakker of keukenmedewerker werkzaam te zullen zijn. </antwoord>
      <antwoord nummer="3">Gebruik van de kennismigratieregeling wordt geregistreerd en gemonitord. Van veelvuldig misbruik is niet gebleken. Om gebruik te kunnen maken van de kennismigrantenregeling neemt de werkgever een aantal verantwoordelijkheden en verplichtingen op zich waaronder de plicht om de vreemdeling een loon te betalen waarmee wordt voldaan aan het looncriterium voor verblijf als kennismigrant. Bij een aanvraag voor verblijf als kennismigrant dient een arbeidsovereenkomst te worden overgelegd. Bij twijfel over de authenticiteit of de inhoud er van, wordt te allen tijde door de IND nadere informatie ingewonnen bij de werkgever en/of de vreemdeling. Daarnaast vindt toezicht op de naleving van de kennismigrantenregeling plaats door de Arbeidsinspectie die bij controles van werkgevers van kennismigranten kan vaststellen of het in de arbeidsovereenkomst overeengekomen loon ook daadwerkelijk wordt betaald. Zoals bekend, dient een vreemdeling om verblijf als kennismigrant te verkrijgen, een bepaald salaris te ontvangen van zijn werkgever en is het hebben van bijvoorbeeld een bepaald opleidingsniveau geen voorwaarde voor toelating als kennismigrant. Juist om misbruik van de regeling te voorkomen concentreert de Arbeidsinspectie zich op sectoren waar de inzet van kennismigranten in eerste instantie niet voor de hand ligt. Bij de 88 onderzoeken die tot nu toe in deze sectoren zijn verricht is evenwel slechts in 3 gevallen sprake van ontduiking van het salariscriterium. In die gevallen is de werkgever beboet wegens overtreding van de Wet arbeid vreemdelingen en is door de IND de verblijfsvergunning van betrokken vreemdelingen ingetrokken. In 2 zaken wordt nog nader onderzoek verricht. </antwoord>
      <antwoord nummer="4">De snellere toelatingsprocedure (die overigens geen versoepeling van de voorwaarden voor verblijf inhoudt) maakt Nederland aantrekkelijker als vestigingsplaats voor deze migranten, die een belangrijke positieve bijdrage leveren aan de Nederlandse economie en samenleving. De stelling dat privileges voor gezinsleden van kennismigranten misbruik van de regeling aanwakkert, deel ik niet. Zoals in antwoord 3 is aangegeven zijn de signalen over misbruik van de kennismigrantenregeling minimaal. Met betrekking tot de vrijstelling van de inburgeringstoets wil ik erop wijzen dat kennismigranten en hun gezinsleden voor een tijdelijk verblijfsdoel naar Nederland komen en derhalve niet inburgeringsplichtig zijn in Nederland en derhalve evenmin het basisexamen in het buitenland hoeven af te leggen. </antwoord>
      <antwoord nummer="5">Ik heb geen nieuwe wegen gecreëerd voor mensen die onder de inburgeringstoets uit proberen te komen, alleen een snellere toelatingsweg voor gezinsleden van kennismigranten. Dat is een bewuste keuze geweest in het kader van een selectiever migratiebeleid (zie ook antwoord 7). Tijdens de vorige kabinetsperiode is al geconstateerd dat er in Nederland een duidelijke behoefte is aan deze categorie migranten en is de kennismigrantenregeling in werking getreden. Dit impliceert echter niet een weg om de Wet inburgering en de Wet inburgering in het buitenland te omzeilen. De kennismigrant en zijn eventuele gezinsleden kunnen na vijf jaar een verblijfsvergunning voor onbepaalde tijd aanvragen. Om hiervoor in aanmerking te komen moet de kennismigrant en eventuele echtgenoot/partner het inburgeringsexamen in Nederland halen. </antwoord>
      <antwoord nummer="6">Met een verlaagde salarisgrens voor kenniswerkers beneden de 30 jaar (in 2007 bedraagt deze € 34.130 bruto per jaar) beoogt het kabinet om Nederland aantrekkelijk te maken voor jonge kennismigranten. Zoals de CPB studie «Immigration and the Dutch economy» (Den Haag 2003) aangeeft, kan Nederland meer van kennismigranten profiteren naarmate zij jonger zijn. Volgens berekeningen van het ministerie van Sociale Zaken en Werkgelegenheid haalt 82% van de Nederlandse werknemers jonger dan 30 jaar dit salariscriterium overigens niet en heeft het derhalve wel degelijk een selectieve uitwerking. </antwoord>
      <antwoord nummer="7">De brief die ik op 22 juni jl. aan de Tweede Kamer heb gestuurd, betreft geen versoepeling van beleid maar alleen een versnelling van de toelatingsprocedure. Gezinsleden van kennismigranten moeten aan dezelfde toelatingsvoorwaarden voldoen als gezinsleden van andere arbeidsmigranten. Verder wil ik er op wijzen dat in de kabinetsreactie op het SER-advies «Arbeidsmigratiebeleid» en het ACVZ-advies «Profijt van studiemigratiebeleid» (TK 2006–2007, 29 861, nr. 17) is aangegeven dat ik de kabinetsnotitie «Naar een modern migratiebeleid» verder zal uitwerken. In deze notitie is aangegeven dat het kabinet – zonder het uitgangspunt van een restrictief toelatingsbeleid te verlaten – streeft naar een selectiever arbeidsmigratiebeleid, waarin de bijdrage die migranten aan de Nederlandse samenleving kunnen leveren, veel meer dan tot nog toe het geval is geweest, een rol zullen spelen in het toelatingsbeleid. </antwoord>
      <noten afkomstig="antwoord"/>
   </antwoorden>
</kvr>
