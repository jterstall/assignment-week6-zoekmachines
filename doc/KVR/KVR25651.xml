<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers voor Ontwikkelingssamenwerking en van Economische Zaken over Economic Partnership Agreements (EPA). (Ingezonden 20 april 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25651
</item>
         <item attribuut="Inhoud">Vragen over de resulaten van de impactstudies op het gebied van de Economic Partnership Agreements.</item>
         <item attribuut="Rubriek">Ontwikkelingssamenwerking (Algemeen)</item>
         <item attribuut="Trefwoorden">Ontwikkelingssamenwerking</item>
         <item attribuut="Vindplaats">Kamervragen met antwoord 2005-2006, nr. 1510, Tweede Kamer</item>
         <item attribuut="Vraagnr_bij_indiening">2050612130</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2006-05-24</item>
         <item attribuut="Datum_indiening">2006-04-20</item>
         <item attribuut="Document-id">KVR25651</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3219" allpagenumbers="3219 3220" vetnummer="2050612130" code="0506tkkvr1510" lopendefooter="Tweede Kamer, vergaderjaar 2005–2006, Aanhangsel" filenaam="KVR25651" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1510" onderwerp="" indiendatum="2006-04-20">
         <vrager partij="SP" oorsprong="parlement">Van Bommel</vrager>
         <vraagt-aan>de ministers voor Ontwikkelingssamenwerking en van Economische Zaken</vraagt-aan>
      </vraagdata>
      <antwoorddata antwoorddatum="2006-05-24">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft de Europese Commissie in 2001 geld toegezegd voor een aantal impactstudies op het gebied van de Economic Partnership Agreements? <voetnoot nummer="1"/>
      </vraag>
      <vraag nummer="2">Heeft de Nederlandse regering deze studies ontvangen? Zo neen, wat is hier de oorzaak van? Zo ja, wat zijn de conclusies van deze studies? </vraag>
      <vraag nummer="3">Deelt u de mening dat deze studies ter beschikking gesteld moeten worden aan de regeringen van en maatschappelijke organisaties in ACS-landen (landen in Afrika, Caribisch gebied en de Stille Oceaan)? Zo neen, wat gaat u ondernemen om deze studies alsnog in het publieke domein te krijgen? </vraag>
      <vraag nummer="4">Kunt u een overzicht geven van wat, op basis van de impactstudies, de voordelen zijn op het gebied van armoedebestrijding voor de Minst Ontwikkelde Landen die een EPA ondertekenen? Kunt u zich in uw antwoord baseren op feitelijke gegevens (bijvoorbeeld statistieken of groeicijfers), bijvoorkeur uit de bovengenoemde studies? </vraag>
      <noten afkomstig="vraag">
         <noot nummer="1" weblink="http://agricta1.cta.int/en/topics/epa_negotiations">http://agricta1.cta.int/en/topics/epa_negotiations</noot>
      </noten>
   </vragen>
   <antwoorden aantal="4">
      <antwoord nummer="1">Ja. De Europese Commissie heeft een Sustainability Impact Assessment naar de EPAs laten uitvoeren. Een team van PricewaterhouseCoopers (PwC), Sustainable Business Solutions, GREDI (Groupe de Recherche en Économie et Développement International), Forum for Africa en GRET heeft hiertoe een opdracht gekregen. Eerste resultaten zijn reeds in 2003 opgeleverd en in 2005 is het eindrapport van de tweede fase verschenen. In die tweede fase is naar een beperkt aantal sectoren gekeken in een aantal regio’s. De studie naar West-Afrika heeft zich geconcentreerd op fruit en groente, granen, vlees en katoen. De Caribische studie richt zich op toerisme en de studie naar de landen in de Stille Oceaan op vis en visproducten met speciale aandacht voor tonijn. Daarnaast heeft de Europese Commissie 20 miljoen euro beschikbaar gesteld via de Project Management Unit, waar ACS-landen zelf een aanvraag kunnen indienen voor de financiering van impact assessments. Verschillende landen hebben dit inderdaad gedaan. </antwoord>
      <antwoord nummer="2">De Nederlandse regering is bekend met de uitkomsten van de Sustainability Impact Assessment. Voor West-Afrika stelt de studie een aantal voorwaarden waaronder een EPA een positieve bijdrage kan leveren aan de economische en sociale ontwikkeling van de regio. Een eerste prioriteit is het adresseren van zaken op het gebied van markttoegang. Het rapport stelt dat een asymmetrische liberalisatie waarbij de West-Afrikaanse regio specifieke, voor hen belangrijke producten, tenminste op de korte en middellange termijn kan beschermen, belangrijk is. Daarnaast zal het klimaat voor Foreign Direct Investment (FDI) in de regio verbeterd moeten worden, is meer aandacht nodig voor handelsfacilitatie en zal capaciteit moeten worden opgebouwd om er voor te zorgen dat de producten uit de regio voldoen aan de technische en (phyto-)sanitaire eisen die gelden bij toegang tot de EU-markt. De studie naar de Caribische regio concentreert zich op toerisme, een voor deze regio belangrijke dienst. De conclusies zijn dat een EPA kan bijdragen aan het verwijderen van restricties voor FDI, waardoor extra werkgelegenheid gecreëerd kan worden. Daarnaast zijn er kansen voor de regio als personen die in de toeristensector werkzaam zijn meer ruimte wordt geboden om ervaring en training op te doen in toeristenbestemmingen in Europa of om nieuwe markten te exploreren, bijvoorbeeld in de tien nieuwe lidstaten. De studie naar de landen in de Stille Oceaan concentreert zich op vis en visproducten. Meer dan de helft van alle wereldwijde tonijn bevindt zich in de Exclusieve Economische Zones (EEZ) van deze landen. De studie concludeert dat tarief- en quotavrije toegang van visproducten tot de EU-markt van groot belang is voor de regio. Daarnaast zou de EU ervoor moeten zorgen dat er geen negatieve effecten optreden door de reciprociteit van de handelsverdragen. Ten derde zou de regio ondersteund moeten worden bij het opbouwen van capaciteit om de lokale toegevoegde waarde voor visproducten te vergroten. De regering heeft de resultaten van de studies die ACS-landen zelf hebben laten uitvoeren niet ontvangen. Dit ligt ook niet in de rede. </antwoord>
      <antwoord nummer="3">Ik deel de mening dat impact studies aan de ACS-landen ter beschikking moeten worden gesteld. De uitkomsten van de Sustainability Impact Assessment zijn ook voor iedereen toegankelijk (zie http://www.sia-acp.org/). De studies die de ACS-landen zelf hebben laten uitvoeren, zijn vanzelfsprekend voor henzelf beschikbaar. </antwoord>
      <antwoord nummer="4">Voor de Minst Ontwikkelde Landen (MOL’s) liggen de voordelen van een EPA voornamelijk op het vlak van regionale integratie en handelsliberalisatie onderling. Op basis van de Sustainability Impact Assessment kunnen de effecten van een EPA voor de MOLs niet met cijfers worden onderbouwd. Wel heeft de United Nations Economic Commission for Africa (UNECA) in maart 2005 een studie gedaan, getiteld «Economic and Welfare Impacts of the EU-Africa Economic Partnership Agreements» waarin meer gegevens zijn te vinden. Voor veel landen in Afrika zijn er echter geen of onvoldoende data beschikbaar om een gedegen statistische analyse uit te voeren. Uit de UNECA-studie blijkt evenwel dat diepe regionale integratie, gevolgd door handelsliberalisatie tussen EU en Sub-Sahara Afrika (SSA) – met volledig vrije markttoegang tot de EU en een lange overgangstermijn voor SSA –, positieve resultaten oplevert voor SSA. </antwoord>
      <noten afkomstig="antwoord"/>
   </antwoorden>
</kvr>
