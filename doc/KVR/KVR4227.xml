<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gabor (CDA) over de verkrijgbaarheid van wapens. (Ingezonden 19 november 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4227
</item>
         <item attribuut="Inhoud">Vragen naar aanleiding van een artikel in Panorama nr. 1996, 43 over de eenvoudige verkrijgbaarheid van wapens.</item>
         <item attribuut="Rubriek">Veiligheidsbeleid en defensie (Wapenbeheersing)</item>
         <item attribuut="Trefwoorden">Wapens</item>
         <item attribuut="Vindplaats">Kamervragen met antwoord 1996-1997, nr. 544, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Gabor</persoon>
         </item>
         <item attribuut="Datum_reaktie">1997-01-20</item>
         <item attribuut="Datum_indiening">1996-11-19</item>
         <item attribuut="Document-id">KVR4227</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1117" allpagenumbers="1117 1118" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="544" onderwerp="" indiendatum="1996-11-19">
         <vrager partij="CDA" oorsprong="parlement">Gabor</vrager>
         <vraagt-aan/>
      </vraagdata>
      <antwoorddata antwoorddatum="20 januari 1997), zie ook Aanhangsel Handelingen nr. 400, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het recente artikel <voetnoot nummer="1"/>over de eenvoudige verkrijgbaarheid van wapens? </vraag>
      <vraag nummer="2">Is het nog steeds zo eenvoudig de regels voor wapenverkoop te omzeilen? </vraag>
      <vraag nummer="3">Was u vóór verschijning van dit artikel op de hoogte van het feit, dat de politie slechts in zeer geringe mate actie onderneemt op basis van door de CRI verstrekte gegevens over de verkoop van wapens? </vraag>
      <vraag nummer="4">Zijn de politiekorpsen naar uw mening voldoende doordrongen van het belang van het tegengaan van het verboden wapenbezit? </vraag>
      <vraag nummer="5">Welke maatregelen gaat u nemen om de vuurwapenwetgeving effectiever te handhaven? </vraag>
      <noten afkomstig="vraag">
         <noot nummer="1">Panorama nr. 43</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Voor 1992 was er sprake van dat veel wapens die in België legaal waren aangeschaft in Nederland in illegaal bezit werden aangetroffen. In 1992 is de Belgische wapenwetgeving aangepast als gevolg van afspraken op basis van het Akkoord ter uitvoering van de Schengenovereenkomst en de Richtlijn van de Raad van de Europese Gemeenschappen van 18 juni 1991 inzake de controle op de verwerving en het voorhanden hebben van wapens. Het strenger worden van de wapenwetgeving in België heeft deze stroom aanmerkelijk ingedamd. In België worden de gegevens van de Nederlandse koper via het Centraal Wapenregister van België, toegezonden aan de divisie Centrale Recherche Informatie van het KLPD, die vervolgens het betrokken regiokorps in kennis stelt. Bij de verkoop van de wapens, zoals beschreven in het desbetreffende artikel, is de voorgeschreven procedure gevolgd. De koper is op grond van de Nederlandse vuurwapenwetgeving strafbaar op het moment dat hij de gekochte wapens, zonder daartoe bevoegd te zijn, Nederland binnenbrengt en aldaar voorhanden heeft. </antwoord>
      <antwoord nummer="3">De conclusie dat de politie slechts in zeer geringe mate actie onderneemt naar aanleiding van meldingen uit België wordt niet onderschreven door de divisie CRI, die op basis van bekend geworden onderzoeken niet de indruk heeft dat de politie meldingen uit België naast zich neerlegt. Nederlanders die in België een aangifteplichtig vuurwapen kopen zijn in naar schatting ruim 90% van de gevallen in het bezit van een Nederlandse vergunning. Het betrokken regiokorps kan dit in de eigen vuurwapenadministratie nagaan. In deze gevallen is er geen reden voor de politie om naar aanleiding van een melding uit België actie te ondernemen. In het recente verleden verstreek wel eens te veel tijd tussen de datum van aankoop van een vuurwapen in België en het moment dat het regiokorps in Nederland daarover bericht ontving. Deze vertraging werd veroorzaakt door de periodieke aanlevering van de gegevens vanuit België. In het in de Panorama beschreven geval is pas (vlak) nadat inbeslagneming van de wapens in Haarlem had plaatsgevonden het bericht uit België bij de divisie CRI ontvangen en doorgestuurd naar de politie in Haarlem. Momenteel worden de gegevens door het Centraal Wapenregister in België wekelijks naar de divisie CRI verzonden. Hierdoor wordt in de gevallen waarin de koper van het wapen niet bevoegd is deze voorhanden te hebben (wat een relatief gering aantal gevallen betreft) een snellere reactie van de politie mogelijk gemaakt. De cijfers tonen overigens aan dat sinds de wijziging van de Belgische wapenwetgeving nog maar een gering aantal wapens via de in het desbetreffende artikel beschreven weg in het illegale circuit in Nederland terechtkomt. </antwoord>
      <antwoord nummer="4 en 5" voetnoot="1">Aan de bestrijding van de vuurwapencriminaliteit werd tegen het einde van de jaren tachtig geen hoge prioriteit gegeven. Mede naar aanleiding van de positieve resultaten van twee pilotteams in de regio’s Rotterdam-Rijnmond en Gelderland-Midden op het gebied van regionale vuurwapenondersteuning <voetnoot nummer="1"/>is binnen de Raad van Hoofdcommissarissen het initiatief ontwikkeld om te komen tot een betere bestrijding van de vuurwapencriminaliteit. Onder leiding van de korpschef van het regiokorps Noord-Brabant-Noord is een projectgroep actief (waarin o.a. het Ministerie van Justitie, de divisie CRI en een zestal regiokorpsen participeren) om de vuurwapenbestrijding op zowel regionaal als landelijk niveau te revitaliseren. Daarnaast is met ingang van 1 januari 1997 de herziene Wet wapens en munitie in werking getreden. Deze wet biedt ruimere mogelijkheid voor de bestrijding van het illegale vuurwapenbezit. </antwoord>
      <noten afkomstig="antwoord">
         <noot nummer="1">WODC-onderzoek 146 (1995) Een schot in de roos, evaluatie van pilotbureaus schietwapenondersteuning in twee politieregio’s</noot>
      </noten>
   </antwoorden>
</kvr>
