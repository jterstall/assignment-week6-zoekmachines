<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Justitie en van Binnenlandse Zaken en Koninkrijksrelaties over mogelijk misbruik in het Anne Frankplantsoen in Eindhoven. (Ingezonden 17 juli 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18508
</item>
         <item attribuut="Inhoud">Vragen naar aanleiding van berichten in onder meer de Gay Krant van juli 2003 over de betrokkenheid van "hooggeplaatste personen bij justitie en politie" bij mogelijk seksueel misbruik van jeugdigen in het Anne Frankplantsoen te Eindhoven.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Jeugdigen Politie Zedendelicten</item>
         <item attribuut="Vindplaats">Kamervragen met antwoord 2002-2003, nr. 1909, Tweede Kamer</item>
         <item attribuut="Vraagnr_bij_indiening">2020315040</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-09-15</item>
         <item attribuut="Datum_indiening">2003-07-17</item>
         <item attribuut="Document-id">KVR18508</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4015" allpagenumbers="4015 4016" vetnummer="2020315040" code="0203tkkvr1909" lopendefooter="Tweede Kamer, vergaderjaar 2002–2003, Aanhangsel" filenaam="KVR18508" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1909" onderwerp="" indiendatum="2003-07-17">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-09-15">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2 3">Bent u op de hoogte van de uitspraken die zijn gedaan in de Gay Krant <voetnoot nummer="1"/>en in de Nova-uitzending <voetnoot nummer="2"/>en Radio 1-journaal <voetnoot nummer="3"/>over de betrokkenheid van «hooggeplaatste mensen van justitie en politie» bij de zaak Anne Frankplantsoen in Eindhoven? </vraag>
      <vraag nummer="2">Wat vindt u van de beweringen in de Gay Krant dat al jaren bekend is dat het Anne Frankplantsoen een ontmoetingsplaats is waar minderjarigen, onder wie Marokkaanse jongens, seksueel worden misbruikt? Kloppen deze beweringen? </vraag>
      <vraag nummer="3">Wat vindt u van de beweringen dat «hooggeplaatste mensen van justitie en politie» betrokken zijn bij het dossier Anne Frankplantsoen? </vraag>
      <vraag nummer="4">Klopt het dat in 1995 een onderzoek is gestart door de actiegroep Mike en Dennis? Klopt het dat het onderzoek van de politie moest stoppen omdat anders betrokkenen gevaar zouden lopen? Zo ja, wat is uw mening hierover? Bent u bereid uit te zoeken wat de uitkomsten van dit onderzoek zijn geweest en waarom deze niet openbaar zijn gemaakt? </vraag>
      <vraag nummer="5">Wat vindt u van de stelling dat het vertrouwen in de rechtstaat, met name in justitie en politie die de taak hebben burgers te beschermen, door dit soort beweringen in het geding is? </vraag>
      <vraag nummer="6">Bent u bereid een grondig en onafhankelijk onderzoek in te stellen naar de hele gang van zaken rondom het Anne Frankplantsoen en naar de beweringen die tot nu toe zijn gedaan over de betrokkenheid van «hooggeplaatste mensen van justitie en politie» en de Kamer hierover zo snel mogelijk te informeren? </vraag>
      <noten afkomstig="vraag">
         <noot nummer="1">Gay Krant, juli 2003</noot>
         <noot nummer="2" datum="2003-07-16" bron="Nova-uitzending">Nova-uitzending, 16 juli 2003</noot>
         <noot nummer="3" datum="2003-07-17" bron="Radio 1-journaal">Radio 1-journaal, 17 juli 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">Ik verwijs hiervoor naar het antwoord op vraag 2 van de kamervragen van het lid Arib, gesteld op 12 juni 2003 <voetnoot nummer="1"/>. </antwoord>
      <antwoord nummer="3 en 6">Er is reeds een strafrechtelijk onderzoek gestart. Nu het hier een nog lopende strafzaak betreft kan ik niet gedetailleerd ingaan op de onderzoeksresultaten met betrekking tot de beweringen in de media. Wel kan ik u melden dat de politie het beschikbare onderzoeksmateriaal betreffende de situatie in het Anne Frankplantsoen nader heeft bestudeerd op aanwijzingen aangaande de eventuele betrokkenheid van «hooggeplaatste mensen van justitie en politie». Om de schijn van subjectiviteit te vermijden zullen twee politiefunctionarissen van andere politieregio’s nog onderzoeken of daarbij niets over het hoofd is gezien. Vooralsnog lijken de in de media vermelde uitspraken niet gebaseerd op concrete verdenkingen, laat staan op strafbare feiten. Ik zie derhalve geen reden voor verder onderzoek dan het onderzoek dat reeds is gestart. </antwoord>
      <antwoord nummer="4">Voor de beantwoording van deze vraag zijn inlichtingen ingewonnen bij zowel het openbaar ministerie als bij de korpsbeheerder van het regionale politiekorps Brabant Zuid-Oost. In 1995 heeft de actiegroep Mike en Dennis in Eindhoven aandacht gevraagd voor het vermeende misbruik van minderjarige jongens in de leeftijd van 15 tot 18 jaar door volwassen mannen. De actiegroep stelde dat in Eindhoven, maar ook in de rest van Nederland, volwassen mannen in het uitgaansleven (hierin werd overigens het Anne Frankplantsoen niet expliciet genoemd) minderjarige jongens probeerden te verleiden seksuele handelingen te verrichten. Het is onjuist dat deze actiegroep onder druk of op dringend advies of anderszins van de politie met het onderzoek moest stoppen omdat betrokkenen anders gevaar zouden lopen. In een publicatie van – voor zover nu nog is na te gaan – vermoedelijk het Eindhovens Dagblad van februari of maart 1996 heeft de actiegroep Mike en Dennis aangegeven dat er tussen 1 november 1995 en 1 februari 1996 43 meldingen waren ontvangen van personen die nare ervaringen hadden gehad op seksueel gebied. In het bericht wordt dit niet nader gedefinieerd. In het bericht wordt nog wel aangegeven dat van deze 43 personen er 17 zouden overwegen om aangifte te doen bij de politie. Voor zover nu kan worden nagegaan is er in 1995 of 1996 geen aangifte gedaan of klacht ingediend bij de politieregio Brabant Zuid-Oost die in relatie te brengen is met de inspanningen van de bedoelde actiegroep. Hierbij merk ik nog op dat de in 1995 aan de kaak gestelde veronderstellingen van de werkgroep Mike en Dennis voor het overgrote deel klachtdelicten bevatten, waarbij vervolging zonder aangifte/klacht destijds niet mogelijk was. Sinds 1 oktober 2002 is het klachtvereiste geschrapt voor het plegen van ontucht met een minderjarige tussen 12 en 16 jaar en het verleiden van minderjarigen tot ontucht. Het klachtvereiste was op 1 oktober 2000 al vervallen voor zover die minderjarigen prostitu(é)(ee)s waren. De uitkomsten van het onderzoek zijn in verband met de privacy niet openbaar gemaakt en zullen dat – om dezelfde reden – ook thans niet worden. </antwoord>
      <antwoord nummer="5">Zolang er sprake is van een niet gebleken situatie, lijkt het mij niet zinvol om op de stelling in te gaan. Eerst zullen de omstandigheden in het geval duidelijk moeten zijn. Zou van betrokkenheid van overheidsfunctionarissen blijken, hetgeen wij ten stelligste zouden afkeuren, dan schendt dat het vertrouwen in die personen. De rechtstaat als zodanig is echter geen garantie dat ambtenaren, politici of andere burgers geen fouten of onrechtmatigheden begaan. Hoewel fout handelen van functionarissen terecht verontwaardiging oproept, is het niet zinvol en onverantwoord om te menen dat daarmee de rechtstaat als zodanig in opspraak is. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1770" documentjaargang="2002-2003">Aanhangsel Handelingen, nr. 1770, vergaderjaar 2002–2003.</noot>
      </noten>
   </antwoorden>
</kvr>
