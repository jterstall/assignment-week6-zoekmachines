<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Defensie over het onderscheid tussen OEF en ISAF-III. (Ingezonden 21 september 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26459
</item>
         <item attribuut="Inhoud">Aanvullende vragen op eerdere vragen van het lid Karimi, eveneens ingezonden 21 september 2006. Volgens de bewering van CRS zijn de rules of engagement van ISAF III in Zuid-Afghanistan dit voorjaar herzien. Hierdoor zou de scheiding tussen Enduring Freedom en ISAF zijn verlaten.</item>
         <item attribuut="Rubriek">Veiligheidsbeleid en defensie (NAVO) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Afghanistan NAVO</item>
         <item attribuut="Vindplaats">Kamervragen met antwoord 2006-2007, nr. 60, Tweede Kamer</item>
         <item attribuut="Vraagnr_bij_indiening">2060700130</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2006-09-22</item>
         <item attribuut="Datum_indiening">2006-09-21</item>
         <item attribuut="Document-id">KVR26459</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="125" allpagenumbers="125 126" vetnummer="2050700130" code="0607tkkvr60" lopendefooter="Tweede Kamer, vergaderjaar 2006–2007, Aanhangsel" filenaam="KVR26459" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="60" onderwerp="" indiendatum="2006-09-21">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2006-09-22">
         <antwoorder functie="minister" ministerie="Defensie">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Zit er enige waarheid in het oordeel dat het onderscheid tussen de Operatie Enduring Freedom, zoals geleid door de Verenigde Staten, en ISAF-III onder leiding van de NAVO, is opgeheven? <voetnoot nummer="1"/>Kunt u uw antwoord toelichten? </vraag>
      <vraag nummer="2">Wat is uw reactie op het artikel over het rapport van de Congressional Research Service van de Verenigde Staten, en de in dat artikel verwoorde wijzigingen van beleid? In hoeverre is dit in overeenstemming met de feiten? Wilt u de Kamer van eventuele wijzigingen, zoals omschreven, onverwijld op de hoogte stellen? </vraag>
      <noten afkomstig="vraag">
         <noot nummer="1"/>
         <noot nummer="1" datum="2006-09-18" bron="«Geweldsinstructies Afghanistan herzien», NRC">«Geweldsinstructies Afghanistan herzien», NRC, 18 september 2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van het lid Karimi (GroenLinks), ingezonden 21 september 2006 (vraagnummer 2060700100). </toelichting>
   <antwoorden aantal="2">
      <antwoord nummer="1">De Operatie Enduring Freedom (OEF) en ISAF blijven gescheiden operaties, met een verschillend mandaat, eigen ROE’s en een separate commandostructuur. ISAF is een stabilisatiemissie, die tot doel heeft de randvoorwaarden voor wederopbouw, veiligheid en stabiliteit, tot stand te brengen. OEF heeft tot doel Al Qaida en de Taliban te bestrijden. ISAF moet in het onrustige Zuiden van Afghanistan naast het bewaken van de stabiliteit indien nodig robuust en zonodig preventief kunnen optreden tegen Opposing Militant Forces die een bedreiging voor de missie vormen. Bij de opstelling van het operatieplan en de bijbehorende ROE’s voor ISAF III is daarmee vanaf het begin rekening gehouden. Omgekeerd kent de Operatie Enduring Freedom ook vele elementen die niet gericht zijn op het uitschakelen van Al Qaida en de Taliban. Zo leiden OEF-eenheden het ANA op en begeleiden ze deze tijdens optreden en worden vanuit OEF ook wederopbouwprojecten geïdentificeerd en begeleid. Zoals gezegd in de brief van 1 september (kamerstuk 27 925, nr. 226) zijn nog enkele OEF-eenheden aanwezig in Uruzgan. Hoewel het dus gescheiden operaties betreft vanuit verschillende doelstellingen en mandaten, kunnen de verschijningsvormen van de beide operaties in voorkomend geval gelijk zijn. OEF-eenheden kunnen de ISAF-operatie ondersteunen. Daarbij wordt wel aangetekend dat ISAF in het Zuiden met grotere aantallen troepen aanwezig is dan OEF waardoor de nadruk bij ISAF ligt op het beveiligen en vergroten van de invloedssfeer en het creëren van stabiliteit. </antwoord>
      <antwoord nummer="2">Het is moeilijk om in kort bestek alle onvolledigheden en onjuistheden uit het, overigens door een onafhankelijke instantie opgestelde, rapport te behandelen. In algemene zin meent de Regering dat het rapport geen volledig en juist beeld schetst van zowel de Nederlandse positie als van de ontwikkeling van de ISAF III-missie. Het rapport suggereert dat de opzet en opbouw van de missie in het voorjaar van 2006, naar aanleiding van de verslechterde veiligheidssituatie, aanzienlijk is veranderd. Dit is niet juist; vanaf het begin bestond het besef dat ISAF III over een robuuster operatieplan en ROE’s moest kunnen beschikken. Reeds in de brief van 22 december 2005 (kamerstuk 27 925, nr.193) is gesteld dat «counter insurgency»-operaties mogelijk zouden zijn en dat indien nodig offensief zou kunnen worden opgetreden. De zogenaamde «counter terrorism»-operaties, gericht op het oppakken en uitschakelen van Al Qaida en Taliban-kopstukken, behoren tot het exclusieve taakgebied van OEF. Dit onderscheid is dus gehandhaafd. De destijds ontwikkelde operatieconcepten en ROE’s zijn in het licht van de inderdaad verslechterde veiligheidssituatie nog steeds toereikend. Dit sterkt de Regering in haar overtuiging dat destijds een weloverwogen besluit is genomen om deel te nemen aan een operatie die toegerust zou zijn op haar taken. Uiteraard acht ook Nederland het, zeker gezien de hevige tegenstand van de Taliban, van groot belang dat de resterende tekorten in de destijds bepaalde aantallen troepen worden opgevuld. Ook op andere terreinen is het rapport onvolledig of achterhaald. Zo lopen de Nederlandse militairen al geruime tijd in het woestijncamouflagetenue en niet meer in het «woodlands»-camouflagetenue. Ook heeft Nederland nimmer als voorwaarde gesteld dat geen Nederlandse slachtoffers mochten vallen en heeft Nederland inmiddels deelgenomen aan diverse offensieve en risicovolle operaties, zoals in de Baluchipas eind juli en recent in de operatie Medusa in Kandahar. Het rapport stelt dus onterecht dat: «The Dutch government, as noted earlier, does not want its ground forces involved in combat operations.» Tenslotte heeft de Regering met instemming kennis genomen van de reactie van het lid Koenders waarin hij stelde dat de PvdA-positie jegens de missie onjuist werd weergegeven in het rapport. </antwoord>
      <noten afkomstig="antwoord"/>
   </antwoorden>
</kvr>
