<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Mulder-van Dam (CDA) over de ziekte van Lyme. (Ingezonden 14 mei 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3306
</item>
         <item attribuut="Inhoud">Vragen over de oorzaken van uitbreiding en kans op besmetting met deze infectieziekte, die door teken wordt overgebracht.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Infectieziekten</item>
         <item attribuut="Vindplaats">Kamervragen met antwoord 1995-1996, nr. 1344, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Mulder-van Dam</persoon>
         </item>
         <item attribuut="Datum_reaktie">1996-06-21</item>
         <item attribuut="Datum_indiening">1996-05-14</item>
         <item attribuut="Document-id">KVR3306</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2733" allpagenumbers="2733 2734" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1344" onderwerp="" indiendatum="1996-05-14">
         <vrager partij="CDA" oorsprong="parlement">Mulder-van Dam</vrager>
         <vraagt-aan/>
      </vraagdata>
      <antwoorddata antwoorddatum="21 juni 1996) zie ook aanhangsel Handelingen nr. 1213, vergaderjaar 1995–1996">
         <antwoorder functie="minister" ministerie="Volksgezondheid, Welzijn en Cultuur">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht, dat «de ziekte van Lyme, die wordt overgebracht door teken, zich in Nederland veel sneller uitbreidt dan verwacht»? <voetnoot nummer="1"/>
      </vraag>
      <vraag nummer="2">Is de situatie in vergelijking met voorgaande jaren gewijzigd? Welke oorzaken liggen aan deze «uitbreiding» ten grondslag? </vraag>
      <vraag nummer="3">Welke risico’s bestaan er voor mensen, wanneer zij besmet raken? Op welke wijze is zulks vast te stellen? </vraag>
      <vraag nummer="4">Welke maatregelen kunnen mensen nemen om besmetting te voorkomen? </vraag>
      <vraag nummer="5">Is er gevaar voor de volksgezondheid? Kunt u uw antwoord motiveren? </vraag>
      <vraag nummer="6">Acht u het noodzakelijk en gewenst om via brede campagne de bevolking voor te lichten over risico’s en eventueel te nemen voorzorgsmaatregelen? </vraag>
      <vraag nummer="7">Zo ja, op welke wijze zult u zo’n campagne gestalte geven? Vindt u dat daarbij een taak is weggelegd voor de GGD’en? Welke financie¨le middelen heeft u daarvoor beschikbaar? </vraag>
      <noten afkomstig="vraag">
         <noot nummer="1" datum="1996-05-9" bron="Algemeen Dagblad">Algemeen Dagblad, 9 mei 1996</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Het ziektebeeld van de ziekte van Lyme verloopt in drie stadia, die niet alle op hoeven te treden en elkaar ook kunnen overlappen. In ruim de helft van de gevallen begint de ziekte met een huidafwijking (erythema migrans). Deze kenmerkt zich door een rode vlek, meestal op de plaats waar de teek gebeten heeft, die langzaam groter wordt en vanuit het centrum verbleekt. Ook griepachtige verschijnselen komen in het eerste stadium vaak voor en klachten zoals hoofdpijn, keelpijn, koorts en vermoeidheid. Na enkele weken of maanden kunnen andere organen geı¨nfecteerd raken. In dit tweede stadium kan men last krijgen van uitstralende pijn in arm of been, een scheefstaand gezicht, dubbel zien, neiging tot flauwvallen en hartritmestoornissen. In het derde stadium kunnen zich na enkele maanden of zelfs jaren chronische aandoeningen ontwikkelen. Dit betreft pijn en zwellingen van gewrichten (vooral in de knie) of ernstige loop- of orie¨ntatie- stoornissen. De diagnose wordt gesteld op basis van het klinisch beeld en serologisch onderzoek. Op grond van registratie in de huisartsenpeilstations van het Nederlands Instituut voor onderzoek in de gezondheidszorg (NIVEL) wordt geschat dat de incidentie van Lyme-ziekte in 1993 en 1994 gemiddeld ongeveer 2000 patie¨nten per jaar zou kunnen zijn. Uit onderzoek van het Rijks Instituut voor Volksgezondheid en Milieu (RIVM) onder de huisartsen in Nederland is berekend dat de huisartsen in 1994 gezamenlijk 6500 gevallen van erythema migrans tegenkwamen. Dit wijst er op dat de incidentie van Lyme-ziekte in Nederland waarschijnlijk hoger is dan werd geschat op grond van de NIVEL-gegevens. Omdat de gegevens van NIVEL en RIVM betrekking hebben op dezelfde periode kan niet gesproken worden van een toename. Gezien de gebruikte methode lijkt het onderzoek van het RIVM een meer ree¨le schatting te geven, wat duidt op een omvangrijk aantal gevallen van erythema migrans. De laatste tijd is er meer aandacht gekomen voor Lyme- ziekte. Of dit komt door een toename van het aantal ziektegevallen of doordat mensen met tekebeten zich vaker tot de huisarts wenden en/of deze meer alert zijn op de ziekte, is op grond van dit onderzoek niet ziektegevallen zou toenemen zijn hiervoor verschillende verklaringen mogelijk. Enerzijds kan het aantal tekebeten toenemen doordat mensen hieraan meer worden blootgesteld, bijvoorbeeld door te wandelen in gebieden waar teken voorkomen, of doordat het aantal teken is toegenomen. Hierover zijn echter geen gegevens bekend. Anderzijds zou toename van de besmettingsgraad van teken een rol kunnen spelen. Bij onderzoek in 1990 werd gevonden dat 14,3% van de volwassen teken besmet was met de spirocheet Borrelia burgdorferi, die verantwoordelijk is voor het ontstaan van Lyme-ziekte. In onderzoek van het RIVM in 1992 werd een gemiddelde besmettingsgraad van 25% gevonden. Omdat bij het laatste onderzoek een gevoeliger methode gebruik is, is niet te beoordelen of de gevonden percentages wijzen op een werkelijk verschil in besmettingsgraad tussen beide onderzoeken. </antwoord>
      <antwoord nummer="4">Iedereen in natuurgebieden en bossen kan een tekebeet oplopen. De kans hierop is het grootst langs de randen van (gemengd) bos, bij bossages en in hoog gras langs bospaden, beekjes, riviertje en open plekken in het bos. Besmetting is te voorkomen door het voorkomen van tekebeten. Dit kan door goed sluitende kleding en schoenen te dragen op plaatsen waar het risico op tekebeten groot is. Een volledige bescherming bestaat echter niet. Daarom is ook een snelle en goede verwijdering van teken belangrijk omdat de kans op besmetting toeneemt naarmate de teek langer bezig is bloed te zuigen. Daarnaast kan bij vroegtijdige herkenning van de symptomen behandeling plaatsvinden waardoor wordt voorkomen dat zich verdere klachten ontwikkelen. </antwoord>
      <antwoord nummer="5">Uit het onderzoek van het RIVM blijkt dat huisartsen relatief vaak geconfronteerd worden met tekebeten en erythema migrans. Doordat de diagnostiek van Lyme-ziekte moeilijk is en de ziekte bij niet tijdig onderkennen ernstige gevolgen kan hebben, kan gesproken worden van een aanzienlijk risico voor de volksgezondheid. </antwoord>
      <antwoord nummer="6 en 7">Momenteel vindt voorlichting op verzoek plaats waarvoor o.a. een voorlichtingsfolder beschikbaar is. Op basis van de bovenstaande gegevens acht ik het wenselijk dat zowel de bevolking als de betrokken medische beroepsgroepen actief worden voorgelicht; de bevolking over de risico’s en preventie van tekebeten en de medische beroepsgroepen over de gevolgen van tekebeten en de diagnostiek en behandeling van Lyme-ziekte. Over de wijze waarop deze actieve voorlichting gegeven kan worden zal ik nader overleg voeren met de Inspectie voor de Gezondheidszorg en met de GGD’en. </antwoord>
      <noten afkomstig="antwoord"/>
   </antwoorden>
</kvr>
