<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over oudere werknemers bij AKZO. (Ingezonden 11 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5703
</item>
         <item attribuut="Inhoud">Vragen over het bericht dat Akzo de WW misbruikt door oudere werknemers in strijd met de Ouderenrichtlijn bij voorrang te ontslaan, toetsing op grond van de Wet Collectief Ontslag te omzeilen en tevens de Wet boeten, maatregelen en terug- en invordering sociale zekerheid te omzeilen.</item>
         <item attribuut="Rubriek">Inkomen en rechtspositie (Ontslagen) Sociale zekerheid (Misbruik sociale zekerheid) Sociale zekerheid (Werkloosheidsvoorzieningen (WW, WWV)) Welzijn (Ouderen)</item>
         <item attribuut="Trefwoorden">Misbruik sociale verzekeringen Ontslagen Ouderen WW</item>
         <item attribuut="Vindplaats">Kamervragen met antwoord 1997-1998, nr. 33, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1997-09-24</item>
         <item attribuut="Datum_indiening">1997-09-11</item>
         <item attribuut="Document-id">KVR5703</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="67" allpagenumbers="67 68" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5703" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="33" onderwerp="" indiendatum="1997-09-11">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1997-09-24">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de staatssecretaris van (Sociale Zaken en Werkgelegenheid)</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Hoe Akzo oudere werknemers de WW induwt»? <voetnoot nummer="1"/>
      </vraag>
      <vraag nummer="2">Is het waar dat het nog op 31 juli 1996 mogelijk was om af te spreken dat oudere werknemers met ingang van een veel latere datum, bijvoorbeeld in het jaar 2002, met ontslag gaan, zonder dat de met ingang van 1 augustus 1996 verscherpte WW-bepalingen zullen gelden? </vraag>
      <vraag nummer="3">Is het u bekend of meer bedrijven nu nog op deze of vergelijkbare wijze oudere werknemers bij voorrang ontslaan? </vraag>
      <vraag nummer="4">Deelt u de opvatting van de adjunct-directeur van het Arbeidsbureau in Enschede dat het onmogelijk is dat bedrijven collectieve ontslagen van oudere werknemers maskeren? </vraag>
      <vraag nummer="5">In hoeverre kunnen werkgevers via de ontbindingsprocedure ex artikel 7:685 BW bewerkstelligen dat ouderen bij voorrang min of meer collectief afvloeien? </vraag>
      <vraag nummer="6">Deelt u de mening dat indien winstgevende bedrijven als Akzo bij voorrang oudere werknemers willen ontslaan zij dit slechts zouden mogen doen indien zij de kosten van de uitkeringen geheel voor eigen rekening nemen? </vraag>
      <vraag nummer="7">Bent u voornemens om, bijvoorbeeld in het kader van het wetsvoorstel Flexibiliteit en Zekerheid of de aangekondigde maatregelen tegen leeftijdsdiscriminatie dan wel op andere wijze, maatregelen te treffen tegen genoemde praktijk? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-08-30" bron="Volkskrant">Volkskrant, 30 augustus 1997</noot>
         <noot nummer="2" documenttype="Kamerstuk" kamerstuk-id="25 263">Kamerstuk 25 263</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee. Het bij de Wet boeten, maatregelen en terug- en invordering sociale zekerheid (Wet boeten) gewijzigde artikel 24 lid 2 WW bepaalt dat de werknemer verwijtbaar werkloos is geworden indien zijn dienstbetrekking eindigt of is geëindigd zonder dat aan de voortzetting ervan zodanige bezwaren zijn verbonden dat deze voortzetting niet van hem zou kunnen worden gevergd. Indien er in het jaar 2002 op grond van een afspraak tussen een werkgever en diens werknemer een einde komt aan de dienstbetrekking én het aannemelijk is dat die dienstbetrekking bij een verzet van betreffende werknemer tegen het ontslagvoornemen niet zou zijn geëindigd, is de werknemer verwijtbaar werkloos. De uvi is in dat geval in beginsel gehouden de WW-uitkering blijvend geheel te weigeren. De in het artikel geciteerde GAK-beambte doelt wellicht op de overgangsbepaling van de Wet boeten, artikel XVII, op grond waarvan de gewijzigde WW-bepalingen niet van toepassing zijn op gedragingen, feiten en omstandigheden die zich hebben voorgedaan vóór de inwerkingtreding van de Wet boeten. Dit artikel ziet echter niet op collectieve regelingen gericht op het laten afvloeien van oudere werknemers. Het beoogt slechts duidelijkheid te scheppen over het toepasselijke WW-regime in het geval vóór 1 augustus 1996 bij overeenkomst tussen een individuele werkgever en een individuele werknemer een definitieve afspraak was gemaakt over de ontbinding of de beëindiging van de arbeidsovereenkomst. Overigens was het berusten in of meewerken aan een beëindiging van de dienstbetrekking ook vóór de inwerkingtreding van de Wet boeten een overtreding van een WW-verplichting, indien aannemelijk was dat die dienstbetrekking bij verzet van de werknemer niet zou zijn geëindigd. </antwoord>
      <antwoord nummer="3">Neen, dat is mij niet bekend. Overigens is van Akzo ook nog niet bekend of meer dan evenredig oudere werknemers zijn ontslagen en of aan hen een WW-uitkering is verstrekt. Op dit moment wordt een en ander onderzocht door het Ctsv. Wel is reeds duidelijk geworden dat er door Akzo in 1996 en 1997 aan de RDA geen toestemming is verzocht voor opzegging van oudere werknemers in verband met het vervallen van arbeidsplaatsen. </antwoord>
      <antwoord nummer="4">De ontslagprocedure bij de Regionaal Directeur voor de Arbeidsvoorziening biedt voldoende waarborgen teneinde te voorkomen dat collectieve ontslagen van ouderen zouden worden gemaskeerd. De RDA gaat altijd na of de bedrijfseconomische noodzaak aannemelijk is gemaakt en of bij de keuze van de voor ontslag voorgedragen werknemers het dienstjaren- en het evenredigheidsbeginsel (alleen van toepassing bij groepsontslagen van 10 of meer werknemers) correct is toegepast. Bij toepassing van het dienstjarenbeginsel ligt het accent veelal op jongere werknemers, daar deze groep in de regel het kortste dienstverband heeft. Ingeval van toepassing van het evenredigheidsbeginsel zullen niet meer dan evenredig oudere werknemers met instemming van de RDA worden ontslagen. Daar waar een werkgever een groep oudere werknemers voor ontslag voordraagt wegens ongeschiktheid voor de functie is de RDA zeer alert, daar ontslagverzoeken vanwege persoonlijke redenen vrijwel altijd individuele gevallen betreffen. De werkgever zal in een dergelijke situatie elk ontslagverzoek afzonderlijk deugdelijk moeten motiveren, alvorens tot afgifte van een ontslagvergunning zal worden overgegaan. </antwoord>
      <antwoord nummer="5">In een ontbindingsprocedure ex artikel 7:685 BW stelt de kantonrechter zich lijdelijk op en zal hij zich baseren op de door partijen ingebrachte informatie. Hoewel de kantonrechter niet gebonden is aan het ontslagbeleid zal hij niet snel geneigd zijn in te stemmen met een ontbindingsverzoek in strijd met de anciënniteitsregels. Het is echter aan de werknemer om de kantonrechter hier in zijn verweerschrift op te wijzen. Indien de werknemer dit nalaat kan hem dit vanuit de WW worden tegengeworpen indien aannemelijk is dat een adequaat verweerschrift tot behoud van de dienstbetrekking zou hebben geleid. </antwoord>
      <antwoord nummer="6">Werkgevers en werknemers kunnen met wederzijds goedvinden uit elkaar gaan zonder dat het dienstjaren of het evenredigheidsbeginsel wordt toegepast. Ik ben van oordeel dat hier een verantwoordelijkheid ligt bij werkgevers en werknemers, alsmede de eventueel betrokken vakbonden en rechtsbijstandverleners. Overigens ben ik de mening toegedaan dat het van groot belang is dat zij zich inspannen voor het behoud van arbeid, juist voor oudere werknemers. </antwoord>
      <antwoord nummer="7">In het wetsvoorstel Flexibiliteit en Zekerheid worden voorstellen gedaan om te bevorderen dat de RDA-route weer meer de hoofdweg wordt. Daar vindt een zorgvuldige toets plaats. Niet alleen wat betreft de noodzaak van het ontslag, maar ook wat betreft het in acht nemen van de regels voor de keuze van de voorgedragen werknemers. Onder meer zal artikel 24 lid 3 WW (geen verwijtbare werkloosheid bij bedrijfseconomische ontslag via de RDA) ervoor zorgen dat meer en meer de RDA-route zal worden gevolgd. Dit wordt ook bevorderd door de in voornoemd wetsvoorstel opgenomen maatregelen om de proceduretijd bij de RDA te bekorten. Wat dit concrete geval betreft, onderzoekt het Ctsv zoals gezegd op mijn verzoek of er ten onrechte WW-uitkeringen worden verstrekt aan voormalige Akzo-werknemers. Indien er misbruik van WW-uitkeringen zou worden vastgesteld ligt het ook in eerste instantie op de weg van het Ctsv om eventueel maatregelen te treffen. </antwoord>
      <noten afkomstig="antwoord"/>
   </antwoorden>
</kvr>
