<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Jacobi en Gill'ard (beiden PvdA) aan de minister van Volksgezondheid, Welzijn en Sport over het gebruik en de regulering van permanente rimpelvullers. (Ingezonden 23 februari 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27640
</item>
         <item attribuut="Inhoud">Vragen naar aanleiding van artikel over (permanente) rimpelvullers (Nieuwe Revu, 23 februari 2007). Indieners vragen de minister of het mogelijk is om de permanente rimpelvullers onder een ander toezichtsregime, bijvoorbeeld dat van geneesmiddelen, te brengen waardoor adequater kan worden gereageerd op risico's die deze producten met zich meebrengen. Deelt de minister de mening van het RIVM en de Nederlandse Vereniging voor Plastische Chirurgie dat het gebruik van permanente rimpelvullers meestal ongewenst is? Hoe kan een terughoudend gebruik van deze middelen gewaarborgd worden en is al onderzoek gedaan bij fabrikanten van de middelen? [Aanvulling op eerdere antwoorden op vragen van de Kamerleden: Arib (PvdA), Schippers (VVD) en Buijs (CDA), Aanhangsel van de Handelingen 2005-2006, nrs. 36;Arib (PvdA) en Buijs (CDA), Aanhangsel van de Handelingen 2005-2006, nrs. 1490;Schippers (VVD), Aanhangsel van de Handelingen 2005-2006, nr. 1491;Arib (PvdA) en Buijs (CDA), Aanhangsel van de Handelingen 2006-2007, nr. 309;Schippers (VVD), Aanhangsel van de Handelingen 2006-2007, nrs. 310.]</item>
         <item attribuut="Rubriek">Consument (Voedings- en productveiligheid) Gezondheidszorg (Geneesmiddelen) Gezondheidszorg (Medische hulpmiddelen)</item>
         <item attribuut="Trefwoorden">Geneeskunde Geneesmiddelen Medische hulpmiddelen Productinformatie</item>
         <item attribuut="Vindplaats">Kamervragen met antwoord 2006-2007, nr. 1095, Tweede Kamer</item>
         <item attribuut="Vraagnr_bij_indiening">2060708180</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Jacobi</persoon>
            <persoon partij="PvdA">Gill'ard</persoon>
         </item>
         <item attribuut="Datum_reaktie">2007-03-23</item>
         <item attribuut="Datum_indiening">2007-02-23</item>
         <item attribuut="Document-id">KVR27640</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2323" allpagenumbers="2323 2324" vetnummer="2060708180" code="0607tkkvr1095" lopendefooter="Tweede Kamer, vergaderjaar 2006–2007, Aanhangsel" filenaam="KVR27640" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1095" onderwerp="" indiendatum="2007-02-23">
         <vrager partij="PvdA" oorsprong="parlement">Jacobi</vrager>
         <vrager partij="PvdA" oorsprong="parlement">Gill'ard</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-03-23">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Heeft u kennis genomen van het artikel over rimpelvullers? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich antwoorden op eerdere vragen over dit onderwerp? <voetnoot nummer="2"/>
      </vraag>
      <vraag nummer="3">Ziet u mogelijkheden om permanente rimpelvullers onder een ander toezichtsregime, bijvoorbeeld dat van geneesmiddelen, te brengen waardoor adequater gereageerd kan worden op risico’s die deze producten met zich meebrengen? Bent u bereid de procedure hiervoor op te starten? </vraag>
      <vraag nummer="4">Wilt u zich inspannen om een verandering van het toezichtregime ook op Europees niveau te laten plaatsvinden? </vraag>
      <vraag nummer="5">Deelt u, gezien de bevindingen van Rijksinstituut voor Volksgezondheid en Milieu (RIVM) over de risico’s bij onoordeelkundig gebruik en het advies van de Nederlandse Vereniging voor Plastische Chirurgie, de mening dat het gebruik van permanente rimpelvullers meestal ongewenst is? Welke regulerende maatregelen wilt u nemen om een terughoudend gebruik van deze middelen te waarborgen? </vraag>
      <vraag nummer="6">Heeft de Inspectie voor de Gezondheidszorg (IGZ) al onderzoek gedaan bij fabrikanten van rimpelvullers in het kader van de post marketing surveillance? Zo ja, wat waren de conclusies ten aanzien van de manier waarop meldingen van complicaties verwerkt worden? </vraag>
      <vraag nummer="7">Heeft de IGZ onderzoek gedaan naar de achtergrond van de complicaties bij het gebruik van rimpelvullers, zoals die getoond zijn bij uitingen in de media, en zoals die naar voren kwamen bij wetenschappelijk onderzoek naar deze complicaties? Zo ja, hebben de uitkomsten geleid tot onderzoek naar mogelijke overtredingen van de Wet Beroepen in de Individuele Gezondheidszorg (BIG)? </vraag>
      <vraag nummer="8">Deelt u de mening dat een zo risicovolle ingreep alleen door plastisch chirurgen uitgevoerd zou mogen worden? Zo ja, welke mogelijkheden ziet u om dat te waarborgen? </vraag>
      <vraag nummer="9">Deelt u de mening dat er een gebrek aan aandacht is voor de toenemende vraag naar injectables bij ouderen, met name vrouwen? Bent u bereid onderzoek te doen naar de mogelijk veranderende schoonheidsstandaarden van ouderwordende vrouwen? </vraag>
      <vraag nummer="10">Welke middelen heeft de IGZ gebruikt om haar afradende standpunt ten aanzien van rimpelvullers naar consumenten toe te communiceren? </vraag>
      <vraag nummer="11">Deelt u de mening dat in de vragenlijst op de IGZ website voor mensen die een behandeling met permanente rimpelvullers overwegen het negatieve advies van de IGZ ten aanzien van deze middelen voldoende tot uitdrukking komt? Zo neen, wilt u de IGZ vragen dit aan te passen? </vraag>
      <vraag nummer="12">Zijn er al uitkomsten bekend naar het onderzoek van de IGZ bij instellingen waar met permanente rimpelvullers gewerkt wordt? Vormen de bezochte en te bezoeken instellingen een representatieve afspiegeling van de plekken waar deze behandeling in Nederland aangeboden wordt? </vraag>
      <noten afkomstig="vraag">
         <noot nummer="1" datum="2007-02-21" bron="Nieuwe Revu">Nieuwe Revu, 21 februari 2007</noot>
         <noot nummer="2" documenttype="Kamervragen">Aanhangsel Handelingen, vergaderjaar 2005–2006, nrs. 36, 1490, 1491 en vergaderjaar 2006–2007, nrs. 309 en 310.</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">Ik heb kennis genomen van de antwoorden van mijn ambtsvoorganger minister Hoogervorst op de vragen van leden van de Tweede Kamer over dit onderwerp. </antwoord>
      <antwoord nummer="3">Die mogelijkheid heb ik niet. Permanente rimpelvullers zijn conform Europese regelgeving niet aan te merken als een geneesmiddel, maar vallen onder het regime van de medische hulpmiddelen. Dit regime, zoals neergelegd in de Europese richtlijn 93/42/EG, gaat uit van essentiële vereisten voor de kwaliteit en veiligheid voor medische hulpmiddelen als voorwaarde voor toelating tot de Europese markt. In Nederland is de richtlijn 93/42/EG geïmplementeerd in de Wet, respectievelijk het Besluit op de medische hulpmiddelen. Ingevolge deze regelgeving mogen permanente rimpelvullers alleen op de markt komen wanneer deze na een toetsing op veiligheid en kwaliteit een CE-markering hebben. Fabrikanten kunnen een CE-markering aanbrengen nadat een zogenaamde aangemelde instantie heeft vastgesteld dat het product voldoet aan de Europese kwaliteits- en veiligheidseisen. Het medisch hulpmiddelenregime bevat ook een adequaat systeem voor bewaking van de veiligheid van het product als het eenmaal op de markt is. Zo zijn fabrikanten verplicht het product te volgen in de praktijk en incidenten die productgerelateerd zijn, te melden bij de Inspectie voor de Gezondheidszorg (IGZ), die zonodig passende maatregelen kan treffen. </antwoord>
      <antwoord nummer="4">Zo’n inspanning is niet op zijn plaats omdat permanente rimpelvullers niet voldoen aan de definitie van een geneesmiddel zoals die in de Europese richtlijn voor geneesmiddelen (Rl 2001/83/EG) is neergelegd. </antwoord>
      <antwoord nummer="5">Die mening deel ik. De IGZ ontraadt via haar website www.igz.nl een behandeling met permanente rimpelvullers. Bij behandelingen die medisch gezien niet noodzakelijk zijn is het aan de individuele burger om zich zelf goed te laten informeren over enerzijds de veiligheid en kwaliteit van het product en anderzijds de bevoegdheid en bekwaamheid van de behandelaar om zoals in het onderhavige geval permanente rimpelvullers toe te dienen. </antwoord>
      <antwoord nummer="6">De IGZ is momenteel bezig met dit onderzoek. De verwachting is dat dit onderzoek najaar 2007 wordt afrond. </antwoord>
      <antwoord nummer="7">De start van dit onderzoek is gepland voor april/mei 2007. Ik weet nog niet wanneer het zal worden afgerond. </antwoord>
      <antwoord nummer="8">Nee, die mening deel ik niet. Momenteel zijn op grond van de Wet Beroepen individuele gezondheidszorg (BIG) artsen (en voorzover het hun deskundigheidsgebied betreft tandartsen en verloskundigen) bevoegd tot het verrichten van voorbehouden handelingen, mits ze daartoe bekwaam zijn. Het geven van injecties is een voorbehouden handeling. Het behoort tot de verantwoordelijkheid van de arts om vast te stellen of hij of zij bekwaam is tot het geven van injecties met permanente rimpelvullers. Op grond van de wet BIG is een onbekwame arts onbevoegd tot het verrichten van de voorbehouden handeling. De IGZ houdt hierop toezicht. Ik zie geen reden om voor het injecteren van permanente rimpelvullers hierop een uitzondering te maken. </antwoord>
      <antwoord nummer="9">Nee, een dergelijk onderzoek behoort niet tot mijn aandachtsgebied. Bij veranderende schoonheidswaarden zijn in eerste instantie geen belangen van volksgezondheid aan de orde. Veranderende schoonheidswaarden kunnen aanleiding geven tot cosmetische ingrepen, waarbij het recht op zelfbeschikking van de individuele burger voorop staat. </antwoord>
      <antwoord nummer="10">De IGZ ontraadt mensen via haar website www.igz.nl zich met rimpelvullers te laten behandelen. Het RIVM rapport over rimpelvullers van september 2006 is via deze site beschikbaar. Daarnaast heeft IGZ in november 2006 een persbericht verspreid over risico’s op complicaties bij het gebruik van permanente rimpelvullers. Dit persbericht heeft in november 2006 geleid tot interviews in de media. </antwoord>
      <antwoord nummer="11">Ja, via de vragenlijst op de IGZ website wordt duidelijk gewezen op de risico’s van permanente rimpelvullers. </antwoord>
      <antwoord nummer="12">Voor het antwoord op de eerste vraag verwijs ik naar het antwoord op vraag 7. De tweede vraag kan ik bevestigend beantwoorden. Er wordt een steekproef genomen van die instellingen die vallen onder het toezichtsveld van de IGZ. </antwoord>
      <noten afkomstig="antwoord"/>
   </antwoorden>
</kvr>
