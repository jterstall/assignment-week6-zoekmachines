<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Geluk, Van Blerck-Woerdman (beiden VVD) en Buijs (CDA) aan de minister van Volksgezondheid, Welzijn en Sport over het ziekenhuis in Zierikzee. (Ingezonden 4 januari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8664
</item>
         <item attribuut="Inhoud">Betreft inperking van beschikbaarheid van chirurgische ingrepen en andere medische verzorging van de huidige 24 uur per dag tot kantooruren in het ziekenhuis te Zierikzee.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 1998-1999, nr. 748, Tweede Kamer</item>
         <item attribuut="Vraagnr_bij_indiening">2989905330</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Geluk</persoon>
            <persoon partij="VVD">Van Blerck-Woerdman</persoon>
            <persoon partij="CDA">Buijs</persoon>
         </item>
         <item attribuut="Datum_reaktie">1999-02-08</item>
         <item attribuut="Datum_indiening">1999-01-04</item>
         <item attribuut="Document-id">KVR8664</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1527" allpagenumbers="1527 1528" vetnummer="2989905330" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8664" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="748" onderwerp="" indiendatum="1999-01-4">
         <vrager partij="VVD" oorsprong="parlement">Geluk</vrager>
         <vrager partij="VVD" oorsprong="parlement">Van Blerck-Woerdman</vrager>
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="8 februari 1999), zie ook Aanhangsel Handelingen nr. 705, vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de voorgenomen inperking, door de directie van de Oosterschelde Ziekenhuizen, van beschikbaarheid van chirurgische ingrepen en mogelijk andere medische verzorging van 24 uur nú tot kantooruren in het ziekenhuis te Zierikzee? <voetnoot nummer="1"/>
      </vraag>
      <vraag nummer="2">Bent u op de hoogte van de lokale situatie en van het feit dat Schouwen-Duiveland een sterk vergrijsde bevolking kent, dat er in de zomer een veelvoud van het aantal bewoners aanwezig is vanwege toerisme (tot ongeveer 200 000) en dat juist in die periode, wegens filevorming, vaak de wegen naar het ziekenhuis gestremd zijn? </vraag>
      <vraag nummer="3">Is hier geen sprake van een forse kapitaalsvernietiging, na de uitvoerige renovatie van de polikliniek, de operatiekamers van ongeveer 12 miljoen gulden en de huidige renovatie van het beddenhuis van ongeveer 13 miljoen gulden, welke een dezer dagen wordt opgeleverd? Waren de plannen tot inperking van de directie voor de investeringen u bekend? </vraag>
      <vraag nummer="4">Bent u de mening toegedaan dat een verantwoord kwaliteitsniveau van medische zorg gegarandeerd kan worden bij de voorgenomen maatregelen wat betreft de bereikbaarheid en beschikbaarheid van medische zorg voor de inwoners van Schouwen-Duiveland en de verblijfsrecreanten? </vraag>
      <vraag nummer="5">Zo ja, wilt u dan uiteenzetten tot welk minimum van activiteiten een beperking van medische zorg toelaatbaar is in het ziekenhuis te Zierikzee? </vraag>
      <vraag nummer="6">Bent u bereid de directie van de Oosterschelde ziekenhuizen op haar verantwoordelijkheden aan te spreken? </vraag>
      <noten afkomstig="vraag">
         <noot nummer="1">Zie PZC 30 december 1999 pagina 19 en 31-12-98 pagina 15 (Schouwse editie)</noot>
      </noten>
   </vragen>
   <antwoorden aantal="6">
      <antwoord nummer="1">Ja, in eerste instantie heb ik via de media en signalen van verontrust personeel kennis genomen van de door het ziekenhuis aangekondigde veranderingen en mogelijke herallocatie van zorgaanbod over de twee locaties waarover het ziekenhuis beschikt. In tweede termijn heeft het ziekenhuisbestuur mij uiteengezet dat naast het algemene probleem, dat zich bij alle kleine ziekenhuizen voordoet (niet dan wel nauwelijks draagkracht in een gebied met een lage adhaerentie) om een volwaardige personele bezetting, vereist voor een basisziekenhuis, 24 uur per dag en zeven dagen per week, in stand te houden er tevens financiële overwegingen zijn om ombuigingen voor te stellen. Hierbij denkt het ziekenhuis – na inschakeling van een extern bureau – aan een accentverlegging naar meer poliklinische zorg met dag- en kortdurende behandeling op de locatie Zierikzee. Dit zal gaan resulteren in een kleiner aantal bedden waar tegenover een uitbreiding van de poliklinische en onderzoekfaciliteiten staat. Het personeel, de vakorganisaties, huisartsen alsmede o.m. de zorgverzekeraars zullen bij de precieze invulling worden betrokken. De bedoeling is dat er op 1 april a.s. uitgewerkte plannen zullen zijn. </antwoord>
      <antwoord nummer="2">Ja, ik ben van de genoemde feiten op de hoogte. Mede daardoor heb ik, ook op instigatie van GS Zeeland, bij het vaststellen van het ziekenhuisplan voor de gezondheidsregio Zeeland toegestaan dat – anders dan in andere provincies – er bijvoorbeeld een 10% hoger aantal specialisten (incl. het daarbij behorende budget) aan de Zeeuwse ziekenhuizen is toebedeeld. Daarmee kan onder meer de zomerse piekbelasting worden opgevangen. </antwoord>
      <antwoord nummer="3">De gepleegde investeringen zijn getoetst aan de procedures die de Wet ziekenhuisvoorzieningen voorschrijft. Onder meer wordt aan de lokale zorgverzekeraars hun standpunt omtrent de voorgenomen verbouwingen gevraagd. Ten tijde van het beoordelen van de plannen en de toen bekende informatie is daarop dan ook positief beslist. Ik ben van mening dat bij een eventuele herschikking van functies (t.w. minder klinische en meer poliklinische zorg in Zierikzee) de onlangs gepleegde investeringen zoals renovatie van de polikliniek en het up-to-date brengen van de ok’s zeer wel passen in een nieuwe constellatie. Daar er tevens bedden voor opvang langer dan 1 dag zullen resteren is ook bij de renovatie van het beddenhuis geen sprake van kapitaalsvernietiging. </antwoord>
      <antwoord nummer="4">Ja, gezien de extra voorzieningen ben ik van mening dat medische zorg van een verantwoord kwaliteitsniveau gegarandeerd kan blijven worden. </antwoord>
      <antwoord nummer="5">Hierop heb ik reeds met het voorgaande antwoord gereageerd. </antwoord>
      <antwoord nummer="6">Het is evident dat ik, indien daartoe aanleiding is, mij met het desbetreffende ziekenhuisbestuur in verbinding zal stellen. </antwoord>
      <noten afkomstig="antwoord"/>
   </antwoorden>
</kvr>
