<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de staatssecretaris van Onderwijs, Cultuur en Wetenschap, de heer Rutte, over opleidingen voor scheepsbouwkunde. (Ingezonden 14 april 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25648
</item>
         <item attribuut="Inhoud">Vragen naar aanleiding van de artikelen 'Scheepsbouwers zijn opeens hoop der natie' en 'Plotseling bloeit de scheepsbouw' (de Volkskrant van 30 maart 2006 en NRC van 12 april 2006).</item>
         <item attribuut="Rubriek">Hoger onderwijs (Studierichtingen) Hoger onderwijs (Universiteiten en hogescholen) Verkeer, vervoer en waterstaat (Schepen)</item>
         <item attribuut="Trefwoorden">Hbo Scheepsbouw Studierichtingen</item>
         <item attribuut="Vindplaats">Kamervragen met antwoord 2005-2006, nr. 1507, Tweede Kamer</item>
         <item attribuut="Vraagnr_bij_indiening">2050611870</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2006-05-23</item>
         <item attribuut="Datum_indiening">2006-04-14</item>
         <item attribuut="Document-id">KVR25648</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3213" allpagenumbers="3213 3214" vetnummer="2050611870" code="0506tkkvr1507" lopendefooter="Tweede Kamer, vergaderjaar 2005–2006, Aanhangsel" filenaam="KVR25648" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1507" onderwerp="" indiendatum="2006-04-14">
         <vrager partij="SP" oorsprong="parlement">Vergeer</vrager>
         <vraagt-aan>de staatssecretaris van Onderwijs, Cultuur en Wetenschap, de heer Rutte,</vraagt-aan>
      </vraagdata>
      <antwoorddata antwoorddatum="2006-05-23">
         <antwoorder functie="staatssecretaris" ministerie="Onderwijs, Cultuur en Wetenschap">Rutte</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich de schriftelijke vragen van 28 juli 2003 over de opleiding voor scheepsbouwkunde? <voetnoot nummer="1"/>
      </vraag>
      <vraag nummer="2">Deelt u de strekking van het artikel «Scheepsbouwers zijn opeens hoop der natie» en «Plotseling bloeit de scheepsbouw», waaruit blijkt dat het uitstekend gaat met de Nederlandse scheepsbouw? 2, 3 </vraag>
      <vraag nummer="3">Is het waar dat het aantal studenten dat in Delft de opleiding scheepsbouw volgt, fors is gedaald na totstandkoming van de fusie met de Hogeschool InHolland? Kunt u aangeven hoe het aantal inschrijvingen zich de laatste vijf jaar heeft ontwikkeld? </vraag>
      <vraag nummer="4">Is het waar dat de afdeling scheepsbouw van de Hogeschool InHolland in een kantoor is gevestigd en niet in een schoolgebouw? </vraag>
      <vraag nummer="5">Bent u op de hoogte van de brief die de beroepenveldcommissie aan het College van Bestuur van Hogeschool InHolland heeft geschreven met daarin een groot aantal punten waarin de afdeling scheepsbouw tekortschiet? Wat is uw oordeel daarover? Kunt u de Kamer deze brief van de beroepenveldcommissie en de reactie daarop van het College van Bestuur van Hogeschool InHolland doen toekomen? </vraag>
      <vraag nummer="6">Deelt u de mening dat de inspectie moet onderzoeken hoe het staat met de kwaliteit van de opleidingen Scheepsbouw van Hogeschool InHolland? </vraag>
      <vraag nummer="7">Welke bijdrage kunt u leveren om de scheepsbouwsector in de toekomst te voorzien van voldoende studenten met een hoogwaardige opleiding? </vraag>
      <vraag nummer="8">Wat is de stand van zaken met betrekking tot de innovatieregeling, waarbij de overheid de scheepsbouw jaarlijks met 30 miljoen euro steunt? Wat kan de innovatieregeling voor de scheepsbouwopleiding betekenen? </vraag>
      <noten afkomstig="vraag">
         <noot nummer="2"/>
         <noot nummer="1" documenttype="Kamervragen" documentnummer="1792" documentjaargang="2002-2003">Aanhangsel Handelingen, nr. 1792, vergaderjaar 2002–2003.</noot>
         <noot nummer="2" datum="2006-03-30" bron="de Volkskrant">de Volkskrant, 30 maart 2006</noot>
         <noot nummer="3" datum="2006-04-12" bron="NRC">NRC, 12 april 2006</noot>
      </noten>
   </vragen>
   <antwoorden aantal="8">
      <antwoord nummer="1">Ja, dat waren uw vragen gericht aan mijn ambtsvoorganger, mevrouw Nijs. </antwoord>
      <antwoord nummer="2">Ja. </antwoord>
      <antwoord nummer="3">Om te beginnen geef ik een historische schets om daarna de vraag te beantwoorden. Oorspronkelijk waren er twee hbo-bacheloropleidingen Scheepsbouwkunde; die van de toenmalige Hogeschool Haarlem en van de Hogeschool Rotterdam. Sinds de fusie van INHOLLAND hoort de Haarlemse opleiding bij de Hogeschool INHOLLAND. Beide opleidingen zijn verhuisd naar Delft en daarbij samengevoegd om de schaarse expertise beter te kunnen organiseren. Vervolgens heeft de Hogeschool Rotterdam de opleiding in 2005 beëindigd. De aantallen ingeschrevenen per hogeschool laten het volgende beeld zien: Hogeschool Rotterdam: studiejaar 2001/2002-143; 2002/2003-116; 2003/2004-99; 2004/2005-70. INHOLLAND: studiejaar 2001/2002-184; 2002/2003-167; 2003/2004-148; 2004/2005-141; 2005/2006-184. Hieraan voeg ik toe dat de stand van de vooraanmeldingen bij het CBAP van de Informatie beheer Groep in week 18 van het jaar 2005 13 personen bedroeg en in week 18 van 2006 12 personen. Momenteel hebben zich al 15 personen rechtstreeks bij INHOLLAND gemeld, zodat de verwachting is dat de instroom voor 2006–2007 boven die van 2005–2006 zal liggen. </antwoord>
      <antwoord nummer="4">De huisvesting van een opleiding valt onder de verantwoordelijkheid van de onderwijsinstelling. De beoordeling van de geschiktheid van de huisvesting om het opleidingsprogramma te realiseren behoort tot de taak van de Nederlands-Vlaamse Accreditatie Organisatie (NVAO), zoals verankerd in artikel 5a.8 van de WHW en als facet uitgewerkt in het accreditatiekader van de NVAO. Overigens heb ik van de instelling begrepen dat de opleiding Scheepsbouwkunde samenwerkt met de TU Delft onder meer door het gebruik van faciliteiten van de TU Delft voor practica. In de zomer van 2008 opent de onderwijsinstelling op de campus van de TU Delft nieuwe huisvesting. Recentelijk heeft de onderwijsinstelling een nieuw composietenlaboratorium geopend dat gebruikt wordt door de opleidingen Scheepsbouwkunde en Luchtvaarttechnologie en beschikbaar is voor de TU Delft en het MKB-bedrijfsleven. </antwoord>
      <antwoord nummer="5">Een beroepenveldcommissie is een door een hogeschool zelf ingesteld adviesorgaan. Ik treed niet in de interne gang van zaken van een hogeschool. De kwaliteit van het onderwijs is onderwerp van het toezicht door een onafhankelijke autoriteit, de NVAO. </antwoord>
      <antwoord nummer="6">Neen. De beoordeling van de kwaliteit op opleidingsniveau behoort tot de taak van de Nederlands-Vlaamse Accreditatie Organisatie. De overgangsrechtelijke accreditatietermijn voor de opleiding Scheepsbouwkunde van INHOLLAND loopt tot en met 31 december 2007. </antwoord>
      <antwoord nummer="7">Ik heb geen rechtstreekse invloed op het instroomvolume van studenten. Primair zal de Hogeschool INHOLLAND de loopbaanperspectieven in de scheepsbouwsector onder de aandacht van potentiële studenten moeten brengen. Ik heb er alle vertrouwen in dat INHOLLAND haar opleiding Scheepsbouwkunde voldoende «in de etalage» zet. Overigens blijkt uit het verloop van de aantallen ingeschrevenen in de periode van 2001 tot heden dat de deelname aan de opleiding, na een lichte teruggang, in 2005 weer terug is op het niveau van 2001. </antwoord>
      <antwoord nummer="8">Het kabinet heeft bij de bespreking over de voorjaarsnota besloten de wens van de Tweede Kamer, om scheepsbouw tegemoet te komen (motie Slob), mee te nemen in de procedure voor de invulling van de extra FES-middelen, waarover in de zomer wordt besloten. Alsdan zal aangesloten worden bij de al bestaande goedgekeurde regelingen van andere Europese lidstaten die gebaseerd zijn op de door de Europese Unie en het Committee of European Shipbuilders Association (CESA) opgestelde kaders. De gevolgen voor scheepsbouwopleidingen van deze innovatieregeling zijn momenteel dan ook niet bekend. Dit is afhankelijk van de invulling van de extra FES-middelen. </antwoord>
      <noten afkomstig="antwoord"/>
   </antwoorden>
</kvr>
