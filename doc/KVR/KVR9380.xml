<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Wijn (beiden CDA) aan de minister van Sociale Zaken en Werkgelegenheid en de staatssecretaris van Justitie over de controle op illegale arbeid. (Ingezonden 20 april 1999); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9380
</item>
         <item attribuut="Inhoud">Vragen over de uitvoering van de Koppelingswet en het effect van de wet op het aantal illegale werknemers.</item>
         <item attribuut="Rubriek">Belastingen (Belastingfraude) Sociale zekerheid (Misbruik sociale zekerheid)</item>
         <item attribuut="Trefwoorden">Belastingfraude Buitenlandse werknemers Misbruik sociale verzekeringen</item>
         <item attribuut="Vindplaats">Kamervragen met antwoord 1998-1999, nr. 1386, Tweede Kamer</item>
         <item attribuut="Vraagnr_bij_indiening">2989911740</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Wijn</persoon>
         </item>
         <item attribuut="Datum_reaktie">1999-05-18</item>
         <item attribuut="Datum_indiening">1999-04-20</item>
         <item attribuut="Document-id">KVR9380</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2755" allpagenumbers="2755 2756 2757" vetnummer="2989911740" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9380" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1386" onderwerp="" indiendatum="1999-04-20">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Wijn</vrager>
         <vraagt-aan>de minister van Sociale Zaken en Werkgelegenheid en de staatssecretaris van Justitie</vraagt-aan>
      </vraagdata>
      <antwoorddata antwoorddatum="1999-05-18">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hoeveel gevallen <voetnoot nummer="1"/>van illegale tewerkstelling zijn sinds de invoering van de Koppelingswet geconstateerd? Hoe is de verdeling naar sectoren? </vraag>
      <vraag nummer="2">Neemt het aantal illegaal tewerkgestelden toe? </vraag>
      <vraag nummer="3">Hoeveel boetes zijn de afgelopen jaren opgelegd aan werkgevers wegens het in dienst hebben van illegale werknemers? </vraag>
      <vraag nummer="4">Onderschrijft u de stelling dat het voor werkgevers aantrekkelijker is om illegale werknemers in dienst te nemen sinds de invoering van de Koppelingswet, omdat de financiële consequenties minder zijn? </vraag>
      <vraag nummer="5">Overweegt u om werkgevers die illegale werknemers in dienst hebben zwaarder te «bestraffen», bijvoorbeeld door ze mee te laten betalen aan de uitzetting? </vraag>
      <vraag nummer="6">Kunt u aangeven op welke wijze en hoe vaak de belastingdienst en uitvoerders van de sociale zekerheid reageren op informatie van de Arbeidsinspectie over gesignaleerde illegale tewerkstelling? Beoordeelt u dit als adequaat? </vraag>
      <vraag nummer="7">Is het waar dat het overleg tussen Arbeidsinspectie en Justitie driekwart jaar heeft stilgelegen wegens reorganisatie van het OM? Zo ja, vindt u dit acceptabel? </vraag>
      <vraag nummer="8">Hoeveel procent van de aangetroffen illegale werknemers wordt daadwerkelijk uit Nederland verwijderd, onderverdeeld naar sectoren? Hoe beoordeelt u dit percentage? </vraag>
      <vraag nummer="9">Hoe ziet de minister van Sociale Zaken en Werkgelegenheid zijn eigen verantwoordelijkheid ten aanzien van uitzettingsbeleid? </vraag>
      <vraag nummer="10">Wanneer is de evaluatie van de Wet Arbeid Vreemdelingen gereed? </vraag>
      <noten afkomstig="vraag">
         <noot nummer="1" datum="1999-04-14" bron="Zie de Volkskrant">Zie de Volkskrant, 14 april 1999</noot>
      </noten>
   </vragen>
   <antwoorden aantal="10">
      <antwoord nummer="1">Vanaf de invoering van de Koppelingswet per 1 juli is tot aan 31 december 1998 in 314 gevallen procesverbaal opgemaakt tegen werkgevers vanwege het illegaal te werk stellen van werknemers. Gegeven het feit dat een aantal onderzoeken nog niet is afgerond, zal het aantal processen-verbaal m.b.t. de aangetroffen illegale tewerkstelling in 1998 nog stijgen. Een zuiver inzicht in het effect van de Koppelingswet op het aantal malen dat illegale tewerkstelling wordt geconstateerd, is op dit moment niet te verkrijgen. Er is echter geen indicatie dat sprake is van een structurele stijging van het aantal werkgevers dat zich schuldig maakt aan illegale tewerkstelling. De verdeling van de geconstateerde illegale arbeid naar sector is: Horeca: 133 (42%) Land- en tuinbouw: 55 (18%) Detailhandel/groothandel: 32 (10%) Vervoer: 18 (6%) Vervaardiging voedingsmiddelen/dranken: 17 (5%) Overig zakelijke dienstverlening: 15 (5%) Bouw: 7 (2%) Vervaardiging van kleding: 5 (2%) Overig: 32 (10%). </antwoord>
      <antwoord nummer="2">Per proces-verbaal is sprake van een stijging van het aantal illegaal tewerkgestelde arbeidskrachten: van gemiddeld 1,6 tot 2,4. Dat is deels het gevolg van het feit dat de opsporing zich meer en meer richt op hoge risico branches en werkgevers. De stijging is het sterkst onder werknemers die in Nederland mogen verblijven maar niet mogen werken, namelijk van 0,34 tot 0,79 per proces-verbaal. Het aantal onrechtmatig verblijvenden per proces-verbaal stijgt minder sterk: van 1,26 in het tweede halfjaar van 1997 tot 1,60 in het tweede halfjaar van 1998. Gezien het feit dat nog niet alle onderzoeken van 1998 zijn afgesloten en het niet uitgesloten is dat het beeld op basis van uitkomsten van nog lopende zaken verandert, kan nog niet worden geconcludeerd dat sprake is van een trend. </antwoord>
      <antwoord nummer="3">Naar aanleiding van de processen-verbaal die voortvloeien uit onderzoeken die in 1997 zijn uitgevoerd, bedraagt de som van geaccepteerde transacties van het OM en de opgelegde boetes door de economische politierechter f 2,7 miljoen. </antwoord>
      <antwoord nummer="4">Sinds de invoering van de Koppelingswet in 1 juli 1998 bestaat voor werkgevers geen premieplicht sociale verzekeringen meer voor de illegaal tewerkgestelde werknemers. Dit betekent dat er ook geen mogelijkheid meer bestaat voor de Uitvoeringsinstellingen sociale verzekeringen om bij geconstateerde illegale tewerkstelling premies terug te vorderen en/of een boete op te leggen. In die zin is het financiële gewin van de werkgever groter dan voor de invoering van de Koppelingswet. De mogelijkheid tot het opleggen van naheffingsaanslagen door de Belastingdienst blijft echter bestaan. Deze bedragen zijn vele malen hoger dan de navorderingen van de Uvi’s. Daarnaast is de Arbeidsinspectie in overleg met het Openbaar Ministerie om te bezien op welke wijze het wederrechtelijk genoten voordeel van een werkgever het beste te niet gedaan kan worden. </antwoord>
      <antwoord nummer="5">Vooralsnog bestaat niet het voornemen om de kosten van uitzetting te verhalen op de werkgevers. </antwoord>
      <antwoord nummer="6">Tussen de Arbeidsinspectie, de Belastingdienst en de Uvi’s is een samenwerkings- en gegevensuitwisselingsconvenant afgesloten. De reactie van de Uvi’s en de Belastingdienst is afhankelijk van de aard van het signaal. Betreft het vermoedelijk een grote zaak dan zal de convenantspartner spoedig actie ondernemen of zelfs tijdens het onderzoek zijn betrokken. Voor zaken met een vermoedelijk gering financieel belang wordt, door de convenantspartner, de informatie bij het werkgeversdossier gevoegd. Naar aanleiding van processen-verbaal die voortvloeien uit inspecties die in 1997 zijn uitgevoerd, heeft de Belastingdienst f 3,2 miljoen nageheven en hebben de Uitvoeringsinstellingen sociale verzekeringen f 0,9 miljoen nagevorderd. Gegevensuitwisseling tussen Al en Belastingdienst en Uvi’s is geregeld in een convenant, dat in 1996 is afgesloten. Op basis van een evaluatie door de convenantspartners is een aantal verbeteringen aangebracht, die de effectiviteit van het convenant verhogen. Het verbeterde convenant ligt momenteel ter goedkeuring voor bij het College van PG’s. Inzet van dit verbeterde convenant is te komen tot een adequate stroom van gegevensuitwisseling en samenwerking. </antwoord>
      <antwoord nummer="7">Het is onjuist dat het overleg tussen Arbeidsinspectie en Openbaar Ministerie ruim drie kwart jaar heeft stilgelegen. In concrete strafzaken en opsporingsonderzoeken hebben Openbaar Ministerie en Arbeidsinspectie in de afgelopen jaren steeds overleg gevoerd met elkaar. Op (landelijk) niveau hebben de procureur-generaal, portefeuillehouder economie en de hoofdinspecteur van justitie, portefeuillehouder economie en de Arbeidsinspectie de afgelopen jaren met een zekere regelmaat op ad hoc basis contact gehad over beleidsmatige aangelegenheden. Voorts hebben Openbaar Ministerie en Arbeidsinspectie tot 1998 in elk geval twee maal per jaar structureel beleidsmatig overleg gevoerd via de OM-werkgroep Sociale Zaken en Financiën waarin de Arbeidsinspectie participeerde. Daarnaast vond bilateraal overleg plaats tussen de voorzitter en de Arbeidsinspectie over handhavingsarrangementen. Eind 1997, begin 1998 is de structuur van het economie OM, mede in het kader van de reorganisatie van het Openbaar Ministerie gewijzigd. Dit heeft het contact op landelijk niveau tussen Arbeidsinspectie en Openbaar Ministerie enigszins bemoeilijkt, omdat het landelijk overleg van economisch officieren niet meer als aanspreekpunt voor de Arbeidsinspectie operationeel was. De Arbeidsinspectie had echter te allen tijde toegang tot het Openbaar Ministerie en heeft daarvan ook gebruik gemaakt. Als gevolg van deze structuurwijziging is, mede ter voorbereiding op de instelling van een landelijke coördinatiecommissie economie (waarin ook de Arbeidsinspectie zal participeren) met ingang van 1 januari 1998 een officier van justitie aangewezen als (landelijk) contactofficier voor de Arbeidsinspectie. Direct vanaf zijn aanstelling als contactofficier heeft deze officier frequent (minimaal eenmaal per kwartaal) overleg gevoerd met de directeur van de Arbeidsinspectie en met andere bij de handhaving betrokken medewerkers van deze dienst. </antwoord>
      <antwoord nummer="8">Er zijn verschillende categorieën vreemdelingen die voor een werkgever arbeid verrichten, zonder dat aan de Wet arbeid vreemdelingen is voldaan. Niet iedere vreemdeling die werkend wordt aangetroffen zonder dat aan de Wet arbeid vreemdelingen is voldaan, kan (direct) worden uitgezet. Er worden namelijk regelmatig vreemdelingen aangetroffen die nog een verblijfsprocedure (asiel of regulier) in Nederland mogen afwachten. Tegen de eerste aanzegging om Nederland te verlaten kunnen vreemdelingen bovendien nog een verzoek om een voorlopige voorziening bij de rechtbank indienen. Zo’n eerste verzoek mag in beginsel in Nederland worden afgewacht. Indien een vreemdeling bij een controle op illegale arbeid werkend wordt aangetroffen, zonder dat aan de Wet arbeid vreemdelingen wordt voldaan, en hij heeft geen verblijfprocedures lopen die in Nederland mogen worden afgewacht, wordt de vreemdeling uit Nederland verwijderd. Welk percentage het betreft en hoe dit is onderverdeeld naar de sectoren is gelet op het vorenstaande niet te achterhalen. Bovendien kunnen de gevraagde gegevens niet worden afgeleid uit de geautomatiseerde systemen. In het systeem van de Arbeidsinspectie wordt niet geregistreerd dat een vreemdeling wordt uitgezet en in het systeem van de vreemdelingendienst wordt niet geregistreerd of het verrichten van illegale arbeid de reden voor verwijdering is. </antwoord>
      <antwoord nummer="9">De verantwoordelijkheid voor de uitvoering van de Vreemdelingenwet waaronder het uitzettingsbeleid ligt bij de Minister en de Staatssecretaris van Justitie. Wel is er samenwerking tussen de IND en de Vreemdelingendiensten en de Arbeidsinspectie waarbij de rolverdeling is dat tijdens werkplekcontroles de Vreemdelingendiensten zich in het kader van het toezicht op de Vreemdelingenwet richten op de aangetroffen vreemdelingen en de Arbeidsinspectie in het kader van het toezicht op de Wet arbeid vreemdelingen op de werkgever. </antwoord>
      <antwoord nummer="10">De evaluatie is inmiddels afgerond. Het evaluatierapport zal binnenkort aan de Tweede Kamer worden aangeboden. </antwoord>
      <noten afkomstig="antwoord"/>
   </antwoorden>
</kvr>
