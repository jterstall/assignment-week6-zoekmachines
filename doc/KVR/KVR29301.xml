<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Peters (GroenLinks) aan de minister van Buitenlandse Zaken over een eventuele opdeling van Kosovo. (Ingezonden 30 augustus 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29301
</item>
         <item attribuut="Inhoud">Vragen naar aanleiding van uitspraken van minister Verhagen (BuZa) in De Volkskrant (28 augustus 2007), dat hij 'een eventuele opsplitsing van de provincie Kosovo in een etnisch-Albanees en een Servisch deel bespreekbaar vindt als die kan bijdragen tot een diplomatieke oplossing die zowel voor de Serviërs als de Kosovaren aanvaardbaar is'. Indiener wijst erop dat de uitspraak in tegenspraak is is met het uitgangspunt van de Contactgroep, dat de grenzen van Kosovo ongewijzigd blijven. Indiener vraagt of Verhagen zijn uitspraak terug wil nemen, naar het voorbeeld van EU-gezant Wolfgang Ischinger. Indiener waarschuwt voor negatieve gevolgen van deze voorgestelde opdeling voor de andere etnische minderheden in Kosovo en voor de territorale integriteit van andere etnisch gemengde staten in de regio.</item>
         <item attribuut="Rubriek">Internationale betrekkingen (Europese Unie) Veiligheidsbeleid en defensie (Oorlogen en conflicten)</item>
         <item attribuut="Trefwoorden">EU Joegoslavië</item>
         <item attribuut="Vindplaats">Kamervragen met antwoord 2006-2007, nr. 2623, Tweede Kamer</item>
         <item attribuut="Vraagnr_bij_indiening">2060724190</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Peters</persoon>
         </item>
         <item attribuut="Datum_reaktie">2007-09-05</item>
         <item attribuut="Datum_indiening">2007-08-30</item>
         <item attribuut="Document-id">KVR29301</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5559" allpagenumbers="5559 5560" vetnummer="2060724190" code="0607tkkvr2623" lopendefooter="Tweede Kamer, vergaderjaar 2006–2007, Aanhangsel" filenaam="KVR29301" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2623" onderwerp="" indiendatum="2007-08-30">
         <vrager partij="GroenLinks" oorsprong="parlement">Peters</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-09-5">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Klopt het bericht dat u een eventuele opdeling van de provincie Kosovo bespreekbaar vindt als die kan bijdragen tot een diplomatieke oplossing die zowel voor de Serviërs als de Kosovaren aanvaardbaar is? <voetnoot nummer="1"/>
      </vraag>
      <vraag nummer="2">Erkent u dat uw uitspraak in tegenspraak is met de uitgangspunten die de Contact Groep heeft opgesteld voor het vinden van een oplossing voor de definitieve status van Kosovo, in welke uitgangspunten is opgenomen dat de grenzen van Kosovo ongewijzigd blijven? Acht u zich niet gebonden aan deze uitgangspunten? Zo neen, waarom niet? </vraag>
      <vraag nummer="3">Betekent deze uitspraak dat u ook de andere uitgangspunten van de Contact Groep niet meer geldig acht? Zo neen, waarom niet? </vraag>
      <vraag nummer="4">Heeft u deze uitspraak unilateraal gedaan zonder deze te coördineren met de andere ministers van Buitenlandse Zaken van de EU-lidstaten? Zo ja, waarom? Zo neen, welke andere EU-lidstaten zijn voorstander van een opdeling van Kosovo? </vraag>
      <vraag nummer="5">Bent u ook bereid om uw uitspraak terug te nemen, evenals de gezant van de Europese Unie voor Kosovo, Wolfgang Ischinger, die twee weken geleden ook zei dat een splitsing van Kosovo in een etnisch-Albanees en een Servisch deel een mogelijke oplossing is, maar terug kwam op zijn uitspraak en nu expliciet ontkent dat hij deze oplossing ondersteunt? </vraag>
      <vraag nummer="6">Bent u zich bewust van de negatieve consequenties die de opdeling van Kosovo kan hebben voor de andere etnische minderheden in Kosovo en voor de territoriale integriteit van de overige etnisch gemengde staten in de regio? Zo ja, acht u deze consequenties dan van ondergeschikt belang? </vraag>
      <vraag nummer="7">Deelt u de analyse van de International Crisis Group die waarschuwt dat de opdeling van Kosovo kan leiden tot nieuw geweld in de regio? Zo neen, waarom niet? Deelt u de visie van de International Crisis Group dat de Europese Unie Kosovo moet steunen in haar streven om onafhankelijk te worden om een bloedig en destabiliserend conflict te voorkomen? Zo neen, waarom niet? </vraag>
      <noten afkomstig="vraag">
         <noot nummer="2"/>
         <noot nummer="1" datum="2007-08-28" bron="de Volkskrant">de Volkskrant, 28 augustus 2007</noot>
         <noot nummer="2">International Crisis Group, 21 augustus 2007 http://www.crisisgroup.org/home/index.cfm?id=5018&amp;l=1&amp;m=1</noot>
      </noten>
   </vragen>
   <antwoorden aantal="6">
      <antwoord nummer="1">Tegenover media en gesprekspartners in Belgrado en Pristina heb ik benadrukt dat van partijen zelf een uiterste inspanning wordt verwacht om vóór 10 december (de dag waarop de Contactgroep dient te rapporteren aan de Secretaris Generaal van de VN) te komen tot een overeengekomen oplossing, die vervolgens in een Veiligheidsraadresolutie kan worden vastgelegd. De te bereiken overeenstemming en legitimiteit maken implementatie van een oplossing eenvoudiger en kansrijker en scheppen voor de EU als geheel een basis voor het nemen van bijzondere verantwoordelijkheid voor toezicht op en ondersteuning bij die implementatie. In het licht van mogelijke negatieve consequenties en risico’s bij een voortdurende onverzettelijke houding van partijen heb ik – desgevraagd – te kennen gegeven te kunnen leven met opdeling van Kosovo, indien de partijen zelf hiertoe zouden besluiten en dit door de Veiligheidsraad gesanctioneerd zou worden. De Regering heeft voor opdeling geen specifieke voorkeur, maar wil vooral de partijen er toe aanzetten de consequenties van hun verharde posities nader te overwegen en zichzelf de ruimte te bieden voor creatieve oplossingen waarmee hun tegenstrijdige uitgangspunten kunnen worden verzoend. </antwoord>
      <antwoord nummer="2 en 3">De «Guiding Principles of the Contact Group for a settlement of the Status of Kosovo» betreffen een aantal uitgangspunten, zoals goedkeuring van de eindbeslissing door de Veiligheidsraad, onaanvaardbaarheid van unilaterale oplossingen en handhaving van territoriale grenzen van Kosovo en van de buurlanden. De Regering hecht aan deze beginselen, zoveel mogelijk in hun onderlinge samenhang. Echter, deze uitgangspunten kunnen door een Veiligheidsraadresolutie worden gederogeerd. Zoals hierboven al gesteld, was mijn instemming met verdeling geclausuleerd door de voorwaarde van instemming door partijen en door de Veiligheidsraad. </antwoord>
      <antwoord nummer="4">Neen, EU overleg voor een uitspraak als deze is ook niet nodig. In EU verband wordt intensief overleg gevoerd over de statusoplossing van Kosovo en over de voorziene EU-inzet. Bij het Gymnich overleg op 7 en 8 september a.s. staat Kosovo prominent op de agenda. Bij mijn bezoek heb ik mij vooral gebaseerd op recente rapportage door het EU lid in de Trojka (van de Contact Groep), die beide partijen oproept met nieuwe oplossingen te komen. De Trojka is van oordeel dat beide partijen actieve steun moeten krijgen bij het denken «outside the box» en dat gemeenschappelijke onderwerpen gevonden moeten worden om partijen dichter bij elkaar te brengen en om het wederzijdse vertrouwen te vergroten. </antwoord>
      <antwoord nummer="5">Ambassadeur Ischinger heeft in tweede instantie te kennen gegeven dat aansturen op verdeling thans kennelijk geen realistische optie is omdat geen van de partijen deze optie nu ondersteunt. Hij benadrukte dat beide partijen onderling tot een oplossing moeten komen door creatief en «outside the box» te denken. Ik zie geen aanleiding, gelet op bovenstaande, mijn uitspraak terug te nemen. </antwoord>
      <antwoord nummer="6">Ik ben mij terdege bewust van de risico’s die verschillende scenario’s in zich dragen, vooral ook het scenario dat partijen op 10 december nog geen overeenstemming hebben bereikt en er unilaterale stappen worden gezet. Mede in dat licht heb ik tijdens mijn bezoek mijn gesprekspartners uitdrukkelijk gewezen op het belang van een duurzame oplossing gebaseerd op verzoening, stabiliteit en regionale integratie in het algemeen en op bescherming van minderheden in het bijzonder. </antwoord>
      <antwoord nummer="7">In antwoord op uw vraag over mogelijke gevolgen van opdeling verwijs ik naar het gestelde onder vraag 6. De visie van ICG dat de EU Kosovo bij voorbaat moet steunen in haar streven naar onafhankelijkheid, in de veronderstelling dat daarmee een conflict wordt voorkomen, deel ik niet. Het is van het allergrootste belang dat de partijen tot 10 december een uiterste inspanning doen om tot een onderhandelde oplossing te komen. Het bepleiten van unilaterale stappen zonder overeenstemming in de veiligheidsraad zal naar mijn mening niet bijdragen tot het succes van de onderhandelingen in Wenen in de periode tot 10 december. </antwoord>
      <noten afkomstig="antwoord"/>
   </antwoorden>
</kvr>
