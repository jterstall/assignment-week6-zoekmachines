<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermans (LPF) aan de minister van Verkeer en Waterstaat over de overgang van het instructeursbewijs naar het instructeurscertificaat. (Ingezonden 22 januari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19482
</item>
         <item attribuut="Inhoud">Vragen over mogelijke problemen sinds de overgang van het instructeurbewijs naar het -certificaat in 1995, bijvoorbeeld als deelnemers door dyslexie of onbekendheid met computers het certificaat niet halen.</item>
         <item attribuut="Rubriek">Verkeer, vervoer en waterstaat (Motorrijtuigen)</item>
         <item attribuut="Trefwoorden">Autorijscholen Examens</item>
         <item attribuut="Vindplaats">Kamervragen met antwoord 2003-2004, nr. 833, Tweede Kamer</item>
         <item attribuut="Vraagnr_bij_indiening">2030406650</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="LPF">Hermans</persoon>
         </item>
         <item attribuut="Datum_reaktie">2004-02-11</item>
         <item attribuut="Datum_indiening">2004-01-22</item>
         <item attribuut="Document-id">KVR19482</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1767" allpagenumbers="1767 1768" vetnummer="2030406650" code="0304tkkvr833" lopendefooter="Tweede Kamer, vergaderjaar 2003–2004, Aanhangsel" filenaam="KVR19482" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="833" onderwerp="" indiendatum="2004-01-22">
         <vrager partij="LPF" oorsprong="parlement">Hermans</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-02-11">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hoe oordeelt u over de overgang van het instructeursbewijs naar het instructeurscertificaat van 1995? </vraag>
      <vraag nummer="2">Zijn er problemen rond het instructeurscertificaat te noemen? Zo ja, welke? </vraag>
      <vraag nummer="3">Acht u het wenselijk om een praktijkgedeelte op te nemen bij de inhoud van de applicatietoets? </vraag>
      <vraag nummer="4">Is het u bekend dat deelnemers die om reden van bijvoorbeeld dyslexie of het onbekend zijn met computers het certificaat niet halen? Zo ja, bent u bereid voorzieningen voor deze deelnemers te treffen, zodat zij op een voor hen faire manier het certificaat kunnen halen? </vraag>
      <vraag nummer="5">Wanneer bent u van plan een evaluatie van bovengenoemde stap naar de Kamer te sturen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">In 2003 heb ik de resultaten ontvangen van de evaluatie van de Wet rijonderricht Motorrrijtuigen 1993 (WRM) die is uitgevoerd in 2002. In deze evaluatie worden de intenties, de uitvoering en de validiteit van het examen van de WRM geëvalueerd. Hoewel in de evaluatie kritische kanttekeningen worden geplaatst bij de WRM, geeft de evaluatie in het algemeen een positief beeld van de WRM 1993. Ik stel dan ook dat de overgang van het instructeursbewijs naar het instructeurscertificaat in 1995 een stap voorwaarts heeft betekend. </antwoord>
      <antwoord nummer="2">In de evaluatie worden grofweg vijf aandachtspunten genoemd. Ten eerste blijkt dat het instructeursexamen niet flexibel genoeg is om makkelijk aan te sluiten bij actuele ontwikkelingen in binnen- en buitenland. Ten tweede worden vraagtekens geplaatst bij de momenteel gestelde vooropleidingseis. Ten derde worden in de huidige examens te veel aandacht gegeven aan het toetsen van feitenkennis. Ten vierde wordt gesteld dat in de huidige opleiding tot rij-instructeur te weinig aandacht wordt gegeven aan het opdoen van praktijkervaring. Als laatste worden vraagtekens geplaatst bij de huidige applicatietoets. Gezien deze kritische kanttekeningen heb ik enkele beleidsvoorstellen geformuleerd om het niveau van de rij-instructeur in Nederland op een nog hoger niveau te brengen en de regelgeving voor zo ver mogelijk te vereenvoudigen. Dit alles binnen de randvoorwaarde dat de kosten niet zullen stijgen. Zo zal ik de direct betrokkenen bij de Wet rijonderricht Motorrijtuigen het volgende willen voorstellen: – de verplichte applicatietoets te vervangen door een verplichte periodieke bijscholing; – het examen voor het rij-instructeurscertificaat zo in te richten dat een door de opleiders te organiseren stage onontbeerlijk is voor het halen van het examen; – extra opleidingsmodules in te voeren voor het nascholen van rijbewijsbezitters en het onderricht geven volgens de RIS-methode; – de huidige vooropleidingseis af te schaffen; – de huidige leerdoelen om te werken tot toetsservicedocumenten. Deze voorstellen zal ik binnenkort met de direct betrokkenen bespreken, om nog voor het zomerreces aan u de uitgewerkte voorstellen te kunnen zenden. </antwoord>
      <antwoord nummer="3">In de evaluatie wordt gesteld dat een minderheid van de geïnterviewden het opnemen van een praktijkgedeelte bij de applicatietoets positief waardeert. Een meerderheid echter ziet veel meer in een verplichte periodieke bijscholing. Dit heeft ook, zie mijn antwoord op vraag 2, mijn voorkeur. </antwoord>
      <antwoord nummer="4">Neen, dat is mij niet bekend. Voor dyslexie heeft het exameninstituut een eigen dyslexieregeling. Deze bestaat er uit dat examenkandidaten die lijden aan dyslexie bij het exameninstituut Innovam in Nieuwegein het examen schriftelijk en met hulp kunnen afleggen. Het onbekend zijn met computers wordt nu en dan, voordat het examen moet worden afgelegd, opgevoerd als een probleem. Echter na de uitleg voor het examen van de zeer eenvoudige computerhandelingen en eventuele hulp nog tijdens het examen, levert het afnemen van het examen met de computer nog nauwelijks problemen op. Indien er toch sprake is van aanwijsbare problemen met negatieve consequenties voor het afgelegde examen, behoort een schriftelijke hertoets tot de mogelijkheden. Bovendien maken veel opleiders gebruik van de CD-ROM met oefenexamenvragen verspreid door het exameninstituut. </antwoord>
      <antwoord nummer="5">Ik ben niet voornemens de Kamer een evaluatie te sturen van de door u geopperde stap. </antwoord>
      <noten afkomstig="antwoord"/>
   </antwoorden>
</kvr>
