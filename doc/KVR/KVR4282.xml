<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over een onderzoek naar de effecten van bedrijvenpoli's. (Ingezonden 10 januari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4282
</item>
         <item attribuut="Inhoud">Vragen over het experiment 'Gezondheidsmanagement' waarin de effecten van bedrijvenpoli's worden onderzocht. Het "Robin-Hood-scenario" voorziet erin dat de aan het experiment deelnemende zorginstellingen de extra inkomsten kunnen inzetten ten bate van reguliere wachtlijsten.</item>
         <item attribuut="Rubriek">Arbeid (Werknemers) Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Patiënten Werknemers Ziekenhuizen</item>
         <item attribuut="Vindplaats">Kamervragen met antwoord 1996-1997, nr. 602, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-01-30</item>
         <item attribuut="Datum_indiening">1997-01-10</item>
         <item attribuut="Document-id">KVR4282</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1235" allpagenumbers="1235 1236" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="602" onderwerp="" indiendatum="1997-01-10">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-01-30">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u toestemming gegeven voor het experiment «Gezondheidsmanagement» waarin de effecten van bedrijvenpoli’s worden onderzocht? Is dit inmiddels van start gegaan? <voetnoot nummer="1"/>
      </vraag>
      <vraag nummer="2" voetnoot="2">Zo ja, waarom hebt u reeds toestemming voor een dergelijk experiment gegeven terwijl het overleg met de Kamer over uw nota wachttijden in de curatieve zorg <voetnoot nummer="2"/>nog moet plaatsvinden? Zo neen, kan de beslissing en/of de start van het experiment worden uitgesteld tot het bedoelde overleg heeft plaatsgevonden? </vraag>
      <vraag nummer="3">Bent u van plan het zogenaamde Robin-Hood scenario toe te staan waarbij de aan het experiment deelnemende zorginstellingen de extra inkomsten kunnen inzetten voor projecten ten bate van reguliere wachtlijsten of blijft u bij uw mening dat alle opbrengsten ten laste van het reguliere budget moeten worden gebracht? </vraag>
      <vraag nummer="4">Bent u van mening dat het zogenaamde Robin-Hood scenario weliswaar ten goede kan komen aan iedereen, maar dat mensen in twee versnellingen worden geholpen op grond van niet-medische criteria? </vraag>
      <vraag nummer="5">Welke zijn precies de voorwaarden die het ministerie van Volksgezondheid, Welzijn en Sport aan het experiment heeft gesteld? </vraag>
      <vraag nummer="6">Is een voorwaarde, dat op de buitenreguliere spreekuren ook plaats moet zijn voor niet-werkenden en geldt datzelfde ook voor mensen die werkzaam zijn bij niet aan het experiment deelnemende werkgevers? Zo neen, waarom niet? </vraag>
      <vraag nummer="7">Gaan voor deze niet-werkenden dezelfde criteria gelden als voor werknemers van deelnemende bedrijven en kunt u garanderen dat de buitenreguliere spreekuren voor iedereen even toegankelijk zullen zijn? </vraag>
      <vraag nummer="8">Kan het werken op de bedrijvenpoli ten koste gaan van de reguliere zorg bijvoorbeeld doordat specialisten minder uren gaan werken in de reguliere zorg of (te) lange werkweken gaan maken? </vraag>
      <vraag nummer="9">Hoe zit het met de positie van de betrokken werknemers? Mogen zij de «snelle verwijzing» weigeren bijvoorbeeld indien hun huisarts anders adviseert of indien zij liever door hun eigen specialist in hun eigen ziekenhuis geholpen willen worden? </vraag>
      <vraag nummer="10">Onderkent u het risico, dat dit experiment het omzeilen van de wachtlijst legitimeert en het risico, dat financiering door werkgevers ertoe zal leiden dat zij voorwaarden gaan stellen en deze middelen vooral in zullen zetten ten bate van hun eigen werknemers? </vraag>
      <noten afkomstig="vraag">
         <noot nummer="1">Zorgvisie, december 1996</noot>
         <noot nummer="2" documenttype="Kamerstuk" kamerstuk-id="25 170" documentnummer="1">Kamerstuk 25 170, nr. 1</noot>
      </noten>
   </vragen>
   <antwoorden aantal="8">
      <antwoord nummer="1">Neen. Ik heb geen toestemming gegeven en het is ook niet van start gegaan. Ik ben in overleg met de initiatiefnemers van het experiment en heb steeds laten weten dat als de opzet niet aan mijn voorwaarden voldeed ik geen toestemming zou geven. </antwoord>
      <antwoord nummer="2">Het antwoord op vraag 1 is neen. Het experiment zal in zijn oorspronkelijke opzet dus geen doorgang vinden. In die zin is de besluitvorming die u suggereert na het overleg met de Kamer over de nota wachttijden in de curatieve zorg ook niet meer aan de orde. In vervolg op het verschijnen van de genoemde nota van 17 december j.l. ben ik met de initiatiefnemers van het oorspronkelijk voorgestelde experiment in gesprek over een aanpassing van de opzet, zodat deze binnen de kaders van de nota past. Het in de nota verwoorde uitgangspunt van de gelijke toegankelijkheid voor iedereen staat daarbij voorop. Van definitieve voorstellen, die overigens niet door de onderzoekers maar door de lokale initiatieven moeten worden ingediend, is nog geen sprake. Omdat de extra 50 mln beschikbaar is voor het jaar 1997, staat het veld van de curatieve zorg onder enige tijdsdruk. Voorbereidingen kosten tijd en het jaar is zo om. Ik heb de lokale initiatieven bij brief van 20 december 1996 gevraagd hun verzoeken om toekenning van een deel van de beschikbare extra middelen voor eind januari 1997 (inmiddels verlengd tot half februari) bij mij in te dienen. Daarna zal ik een verdeling maken. </antwoord>
      <antwoord nummer="3 en 4">Ik blijf, zoals ook in de nota wachttijden vermeld, bij mijn opvatting dat alle opbrengsten een onderdeel van het regulier budget moeten zijn. Het Robin Hood-effect wordt inderdaad gekenmerkt door twee snelheden die hun oorsprong vinden in niet-medische gronden. Zoals ook in de nota «Wachttijden in de curatieve zorg» staat verwoord, is dit voor mij niet acceptabel. Elk initiatief om te komen tot verkorting van de wachttijd moet gericht zijn op snellere hulp voor iedereen die daartoe medisch geïndiceerd is. Er mag dan ook geen misverstand over bestaan dat de inzet van de 50 miljoen die ik extra heb kunnen reserveren voor vermindering van de wachttijden dient te geschieden op een manier die gelijke toegankelijkheid voor iedereen garandeert. </antwoord>
      <antwoord nummer="5 en 6">Zoals onder 2 gesteld zijn het de lokale initiatieven die verzoeken om extra middelen voor het wegwerken van de wachtlijsten kunnen indienen. De lokale initiatieven zijn daartoe bij brief van 20 december j.l. uitgenodigd. De voorwaarden, die ook in de nota en de brief aan de initiatieven verwoord zijn, zijn de volgende: – er worden gegevens ingeleverd over wachttijden, ondernomen acties om wachtlijsten tegen te gaan en produkties uit 1994 en 1995. – er moet sprake zijn van protocollering en uniforme indicatiestelling, het gebruik van het NVZ/Nzi-systeem ter registratie van wachtlijstgegevens en van transparantie in het verwijsgedrag. Voorts geldt, zo staat ook in de nota, voor alle initiatieven dat het voorrang geven aan bepaalde groepen op andere dan medische criteria niet toelaatbaar is, ook niet als dat buiten de normale werktijd gebeurt en anderen er geen directe hinder van hebben. Sneller toegang tot de zorg moet voor iedereen gelden. Dat geldt dus ook voor de buitenreguliere spreekuren. Het feit of men werknemer bij onderneming X of Y is, of helemaal geen werknemer mag daarbij geen rol spelen. </antwoord>
      <antwoord nummer="7">Bij de opzet van het wegwerken van wachtlijsten zal duidelijk en toetsbaar sprake moeten zijn van gelijke toegankelijkheid voor iedereen. In de eerder genoemde nota en brief is opgenomen dat lokale initiatieven moeten rapporteren voor het halen van hun doelstelling. Als deze doelstelling niet gerealiseerd wordt, zullen de extra toegekende middelen in principe moeten worden teruggegeven (verrekend). </antwoord>
      <antwoord nummer="8">In de genoemde nota over de wachttijden kunt u lezen dat mijn beleid bij het wegwerken van wachtlijsten juist niet is gericht op bedrijvenpoli’s, maar op verbeteringen in de zorgsector die effect hebben voor iedereen. Vandaar de voorwaarde van de gelijke toegankelijkheid. De interne organisatie van de plannen laat ik aan de betrokken lokale partijen over. Daarbij kan bijvoorbeeld sprake zijn van bedrijfstijdverlenging in het ziekenhuis. Van «verdringing» van de reguliere zorg vanwege het werken op een bedrijvenpoli kan, alleen al vanwege de eis van gelijke toegankelijkheid voor iedereen, geen sprake zijn. </antwoord>
      <antwoord nummer="9">Zoals boven reeds aan de orde, is er geen sprake van een extra versnelling voor werknemers. Overigens ben ik van mening dat in situaties waar dit wel aan de orde zou zijn iemand nooit verplicht kan worden, een bepaalde wijziging op te volgen. Ik acht dat in strijd met de keuzevrijheid van patiënten om een voorkeur te hebben voor behandeling door een bepaalde arts of in een bepaald ziekenhuis. </antwoord>
      <antwoord nummer="10">Het experiment waar u op doelt zal niet gestart worden. Ik ben juist met de initiatiefnemers in gesprek om te komen tot een opzet die past binnen mijn beleid dat verwoord is in de nota «Wachttijden in de curatieve zorg». </antwoord>
      <noten afkomstig="antwoord"/>
   </antwoorden>
</kvr>
