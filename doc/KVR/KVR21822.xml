<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de minister van Sociale Zaken en Werkgelegenheid over grensoverschrijdende WAO-rechten. (Ingezonden 12 november 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21822
</item>
         <item attribuut="Inhoud">Vragen over de mate waarin naar het buitenland verhuisde WAO-ers verzekerd zijn voor de Nederlandse Werkloosheidswet (WW), mede in verband met Nederlandse pro-rata WAO-uitkering en Duitse pro-rata arbeidsongeschiktheidsuitkering alsmede de gevolgen van loondoorbetaling bij ziekte in Nederland.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG)) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Duitsland Grensregio's WAO Werknemers Ziektewet</item>
         <item attribuut="Vindplaats">Kamervragen met antwoord 2004-2005, nr. 569, Tweede Kamer</item>
         <item attribuut="Vraagnr_bij_indiening">2040503230</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2004-12-08</item>
         <item attribuut="Datum_indiening">2004-11-12</item>
         <item attribuut="Document-id">KVR21822</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1197" allpagenumbers="1197 1198" vetnummer="2040503230" code="0405tkkvr569" lopendefooter="Tweede Kamer, vergaderjaar 2004–2005, Aanhangsel" filenaam="KVR21822" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="569" onderwerp="" indiendatum="2004-11-12">
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-12-8">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kunt u bevestigen dat naar het buitenland verhuisde WAO-ers verzekerd zijn voor de Nederlandse Werkloosheidswet? </vraag>
      <vraag nummer="2">Klopt het dat deze WAO-gerechtigden, indien zij volledig arbeidsgeschikt verklaard worden, géén recht hebben op een Nederlandse dan wel buitenlandse werkloosheidsuitkering? </vraag>
      <vraag nummer="3">Geldt dit ook voor de zogenoemde «6 maanden vergoeding» waarop in Nederland wonende WAO-gerechtigheden aanspraak maken, indien zij geen recht hebben op een werkloosheidsuitkering ten gevolge van verlaging of stopzetting van de uitkering? Kunt u dit toelichten? </vraag>
      <vraag nummer="4">Kunt u toelichten wat het effect van deze systematiek is op het vrije verkeer binnen de Europese Unie? Kunt u daarnaast toelichten of dit Nederlandse beleid niet strijdig is met het Gemeenschapsrecht? </vraag>
      <vraag nummer="5">Op welke wijze worden deze in het buitenland wonende WAO-gerechtigden voorgelicht over het feit dat zij wel verzekerd zijn tegen werkloosheid, doch geen recht hebben op een Nederlandse dan wel buitenlandse werkloosheidsuitkering? </vraag>
      <vraag nummer="6">Kunt u bevestigen dat in Duitsland werkende grensarbeiders die voorheen in Nederland gewerkt hebben bij arbeidsongeschiktheid recht hebben op een Duitse pro-rata-arbeidsongeschiktheidsuitkering en een Nederlandse pro-rata WAO-uitkering? Kunt u inschatten hoe groot deze groep is? </vraag>
      <vraag nummer="7">Klopt het dat, tengevolge van het feit dat Nederland de loondoorbetaling bij ziekte verlengd heeft tot 24 maanden, zich het probleem voordoet dat een in Duitsland wonende grensarbeider na 18 maanden zijn Duitse pro-rata arbeidsongeschiktheidsuitkering ontvangt en pas 6 maanden later zijn Nederlandse pro-rata WAO-uitkering? Zo ja, wat is uw mening hierover? </vraag>
      <vraag nummer="8">Bent u bereid deze tijdelijke inkomensachteruitgang ten gevolge van de uitbreiding van de loondoorbetaling bij ziekte tot 24 maanden te repareren? Zo neen, waarom niet? Zo ja, op welke termijn? Is het mogelijk om gedurende 6 maanden een aanvullende Nederlandse ziektewet- respectievelijk werkloosheidsuitkering uit te betalen? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. Uitkeringsgerechtigden met een ZW-, een WW- of een WAO-uitkering worden als werknemer gelijkgesteld en zijn verplicht verzekerd voor de werknemersverzekeringen. WAO- gerechtigden die naar het buitenland zijn verhuisd, zijn dus ook verplicht verzekerd voor de werknemersverzekeringen. </antwoord>
      <antwoord nummer="2">Neen. Op grond van artikel 19 lid 1 sub f WW heeft degene die buiten Nederland woont of verblijft, anders dan wegens vakantie, geen recht op een Nederlandse werkloosheidsuitkering. Wanneer een WAO-gerechtigde binnen 13 weken nadat hij arbeidsgeschikt is verklaard terugkeert naar Nederland, kan hij aanspraak maken op een Nederlandse werkloosheidsuitkering. Op grond van Europese regelgeving kan een WAO-gerechtigde die arbeidsgeschikt wordt verklaard, onder bepaalde omstandigheden recht hebben op een werkloosheidsuitkering in zijn woonland. Het gaat hierbij bijvoorbeeld om grensarbeiders die voorafgaande aan de arbeidsongeschiktheid in Nederland hebben gewerkt. </antwoord>
      <antwoord nummer="3">Neen. De WAO-, WAZ- of Wajong-gerechtigden die in het buitenland wonen, zullen eveneens aanspraak op een uitkering krachtens de Tijdelijke Regeling Inkomensgevolgen herbeoordeelde arbeidsongeschikten, indien zij in de herbeoordelingsoperatie een lagere arbeidsongeschiktheidspercentage krijgen. Gelet op het karakter van de regeling moet deze uitkering voor de toepassing van Europese en internationale regelingen als arbeidsongeschiktheidsuitkering worden aangemerkt. Dit betekent dat deze «6 maanden vergoeding» evenals de uitkering op grond van de WAO of WAZ moet worden geëxporteerd. Om dezelfde reden kunnen ook Wajong-gerechtigden die op grond van het overgangsrecht Wajong of op grond van de hardheidsclausule Wajong in het buitenland aanspraak maken op een uitkering, recht hebben op een uitkering krachtens de Tijdelijke Regeling Inkomensgevolgen arbeidsongeschiktheid in geval van verlaging of stopzetting van de uitkering. </antwoord>
      <antwoord nummer="4">Zie beantwoording vraag 3, waaruit blijkt dat de «6 maanden vergoeding» wèl in aanmerking komt voor export. </antwoord>
      <antwoord nummer="5">UWV heeft op dit moment geen informatiemateriaal voor in het buitenland wonende WAO-gerechtigden dat specifiek gericht is op voorlichting over de afschatting en eventuele aanspraken op een Nederlandse dan wel een buitenlandse werkloosheidsuitkering. UWV is bezig met het realiseren van adequate voorlichting aan de buiten Nederland wonende gerechtigden die in aanmerking komen voor een herbeoordeling in het kader van de herbeoordelingsoperatie. In dat voorlichtingsmateriaal zullen ook de gevolgen van een eventuele verlaging of beëindiging van de WAO-uitkering worden beschreven. </antwoord>
      <antwoord nummer="6">Ja. De coördinatiebepalingen van Verordening EG nr. 1408/71 komen globaal op het volgende neer. Indien een werknemer verzekerd is geweest in een land met een risicostelsel (Nederland) en in een land met een opbouwstelsel (Duitsland) dan heeft betrokkene recht op een pro-rata arbeidsongeschiktheidsuitkering uit beide lidstaten als aan de voorwaarden wordt voldaan. UWV betaalt op dit moment aan ongeveer 5000 personen die in Duitsland woonachtig zijn een WAO-uitkering. Het betreft voornamelijk pro-rata WAO-uitkeringen. </antwoord>
      <antwoord nummer="7">Ja. De socialezekerheidsstelsels binnen de EU lopen per land sterk uiteen. Verordening 1408/71 regelt de coördinatie van de socialezekerheidsstelsels maar harmoniseert niet. Dit betekent dat de lidstaten zelf de inrichting van hun socialezekerheidsstelsel bepalen. In het voorbeeld wordt dit zichtbaar. Duitsland kent na 78 weken arbeidsongeschiktheidsuitkering toe, Nederland na 104 weken. Dit betekent voor iemand die een arbeidsverleden in beide lidstaten heeft dat de (pro-rata) uitkering in de ene lidstaat eerder ingaat dan in de andere. Dit is nadelig voor degene die op het moment van intreden van arbeidsongeschiktheid Duits verzekerd was. Voor degene die op dat moment Nederlands verzekerd was, heeft het geen gevolgen omdat hij zijn loon krijgt doorbetaald. </antwoord>
      <antwoord nummer="8">Neen. Na de inwerkingtreding van de Verordening waarbij de Toeslagenwet op bijlage II bis van Verordening EG nr. 1408/71 is geplaatst (naar verwachting voorjaar 2005) kan degene die in Nederland woont in aanmerking komen voor een toeslag op grond van de Toeslagenwet, wanneer de Duitse pro-rata uitkering lager is dan het sociaal minimum en aan de overige voorwaarden van de Toeslagenwet is voldaan. Overigens behoort een aanvulling in de zin van de Nederlandse ziektewet of werkloosheidsuitkering niet tot de mogelijkheden. Afgezien van het feit dat betrokkene niet aan de voorwaarden hiervoor voldoet, is hij ook niet voor deze wetten verzekerd. </antwoord>
      <noten afkomstig="antwoord"/>
   </antwoorden>
</kvr>
