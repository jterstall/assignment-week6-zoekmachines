<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Van Gerven (beiden SP) aan de staatssecretaris van Justitie en de minister van Volksgezondheid, Welzijn en Sport in verband met problemen uitvoering van de pardonregeling. (Ingezonden 8 oktober 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30372
</item>
         <item attribuut="Inhoud">Door onduidelijkheid over de datum van ingang van de zorgverzekering hebben vreemdelingen die onder de pardonregeling vallen problemen met het afsluiten van een zorgverzekering.</item>
         <item attribuut="Rubriek">Gezondheidszorg (Zorgverzekeringen) Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen Zorgverzekeringen</item>
         <item attribuut="Vindplaats">Kamervragen met antwoord 2007-2008, nr. 869, Tweede Kamer</item>
         <item attribuut="Vraagnr_bij_indiening">2070801760</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit Van Gerven</persoon>
         </item>
         <item attribuut="Datum_reaktie">2007-12-12</item>
         <item attribuut="Datum_indiening">2007-10-08</item>
         <item attribuut="Document-id">KVR30372</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1857" allpagenumbers="1857 1858" vetnummer="2070801760" code="0708tkkvr869" lopendefooter="Tweede Kamer, vergaderjaar 2007–2008, Aanhangsel" filenaam="KVR30372" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="869" onderwerp="" indiendatum="2007-10-8">
         <vrager partij="SP" oorsprong="parlement">De Wit Van Gerven</vrager>
         <vraagt-aan/>
      </vraagdata>
      <antwoorddata antwoorddatum="12 december 2007), zie ook Aanhangsel Handelingen nr. 357, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van de ernstige problemen die vreemdelingen, die onder de pardonregeling vallen, ondervinden met hun ziektekosten als gevolg van onduidelijkheid over de datum van ingang van hun zorgverzekering? </vraag>
      <vraag nummer="2">Klopt het dat de zorgverzekeraars de datum van afgifte van de verblijfspas als ingangsdatum van de zorgverzekering moeten hanteren? Zo neen, wat is de juiste ingangsdatum? Zo ja, waarom zijn bij de uitvoering van de pardonregeling betrokken instanties en zorgverzekeraars hiervan niet op de hoogte? </vraag>
      <vraag nummer="3">Zijn het COA en ZRA in het kader van de uitvoering van de pardonregeling van de juiste ingangsdatum op de hoogte gesteld? Zo neen, waarom niet? Zo ja, waarom wordt hier niet naar gehandeld? </vraag>
      <vraag nummer="4">Wat gaat u ondernemen om de ontstane problemen op te lossen, en op welke termijn? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">In het kader van de uitvoering van de Regeling ter afwikkeling van de nalatenschap van de oude Vreemdelingenwet (hierna «de Pardonregeling») vindt op reguliere basis overleg plaats tussen de IND, de DT&amp;V, enkele gemeenten en hulporganisaties. Tijdens één van deze overleggen ben ik in het recente verleden op de hoogte gebracht van deze problematiek. Zorgverzekeraars Nederland (ZN) heeft inmiddels van diverse zorgverzekeraars en gemeentelijke sociale diensten vragen gekregen over de ingangsdatum van de verzekeringsplicht voor de Zorgverzekeringswet (Zvw) voor de door het lid De Wit bedoelde categorie vreemdelingen. </antwoord>
      <antwoord nummer="2" voetnoot="1">De verzekeringsplicht voor de Zvw is gelijk aan de ingangsdatum voor de verzekering ingevolge de Algemene Wet Bijzondere Ziektekosten (AWBZ). De verzekeraar die de verzekeringsplicht ingevolge de AWBZ dient te beoordelen heeft in beginsel een zelfstandige bevoegdheid om deze ingangsdatum vast te stellen. In de praktijk volgen verzekeraars in de regel het beleid van de Sociale Verzekeringsbank (SVB), die op grond van uitspraken van de Centrale Raad van Beroep uitgaat van de datum waarop de verblijfsvergunning wordt verstrekt <voetnoot nummer="1"/>. De zorgverzekeraars zijn in 2006 door ZN over de betreffende regels geïnformeerd. Voor de mensen die onder «de pardonregeling» vallen, heeft de SVB – uit het oogpunt van rechtsgelijkheid en omdat het gaat om een omvangrijke maar tevens afgebakende groep – besloten om een op de situatie toegesneden beleidsinstructie te hanteren en in alle gevallen uit te gaan van de datum van 15 juni 2007 als datum van aanvang van de verzekering. Het reguliere beleid zou er immers toe leiden dat doordat de afgiftedatum voor deze, voor zover hier relevant, gelijke groep in verschillende kwartalen zou vallen, het recht op kinderbijslag op verschillende momenten zou ontstaan. Een probleem dat kan ontstaan als gevolg van de voor «de pardonregeling» afwijkende SVB-instructie met betrekking tot de ingangsdatum voor de verzekering ingevolge de AWBZ: mensen kunnen bij aanmelding bij een zorgverzekeraar al enige maanden verzekeringsplichtig blijken en daardoor met terugwerkende kracht verzekerd én premieplichtig worden, waardoor ze in één keer met een achterstallige premieplicht worden geconfronteerd, of kunnen bij te late aanmelding geconfronteerd worden met een boete. Dit probleem kan overigens ook voorkomen als iemand geen Rva-verstrekkingen geniet. Vanaf begin oktober ontvangen Zorgverzekeraars Nederland en de Minister van Volksgezondheid, Welzijn en Sport meer signalen over problemen. </antwoord>
      <antwoord nummer="3">Ja, het COA wordt op de hoogte gesteld van de uitgifte van verblijfsvergunningen. Voor vergunninghouders in de COA opvang worden de voorzieningen op basis van de Regeling verstrekkingen asielzoekers en andere categorieën vreemdelingen (Rva), waarvan ook de ziektekostenregeling asielzoekers (ZRA) deel uitmaakt, als een voorliggende voorziening in het kader van de Wet werk en bijstand gezien. In deze context kan zich een tweede probleem voordoen. Omdat de Rva geldt als een voorliggende voorziening, biedt deze onvoldoende liquide middelen om de nominale premie van een zorgverzekering als bedoeld in de Zvw te kunnen voldoen. Dit leidt tot de situatie dat asielzoekers in de opvang niet kunnen voldoen aan de in de Zvw neergelegde verplichting om de nominale premie voor de ziektekostenverzekering te betalen. Ik hecht eraan te vermelden dat de statushouder die Rva-verstrekkingen geniet, recht blijft houden op een inschrijving in de ziektekostenregeling asielzoekers, die onder andere voorziet in een vergoeding van medische ingrepen die vallen onder een met de basisverzekering vergelijkbaar pakket. De ziektekostenrekeningen van deze categorie statushouders wordt dus gewoon betaald. Ik onderken een discrepantie die voortvloeit uit de systematiek van de verschillende regelgeving en de rechten en verplichtingen die hieruit voor mensen kunnen voortvloeien. </antwoord>
      <antwoord nummer="4">Over het probleem dat samenhangt met de ingangsdatum voor de verzekeringsplicht, heeft tussen de Sociale Verzekeringsbank, het College voor zorgverzekeringen (CVZ) en de departementen op 7 en 8 november jl. overleg plaatsgevonden. Over de samenloop van de Rva en de verplichtingen die uit de Zvw voortvloeien is tussen de twee betrokken departementen op 27 september 2007 overleg geweest. Als oplossing voor de problemen is voorzien dat de zorgverzekeraars blijven uitgaan van het reguliere beleid dat de datum afgifte van de verblijfsvergunning de datum van ingang van de verzekeringsplicht voor de Zvw is. Binnen deze oplossing hebben vreemdelingen na de ontvangst van het verblijfsdocument (het «pasje») uiterlijk vier maanden de tijd om zich te verzekeren. De verzekeringsplicht gaat in vanaf de datum van afgifte van de verblijfsvergunning. De verzekeraars kunnen deze datum afleiden uit de brief die de IND verstrekt bij uitreiking van het pasje. Verder zullen het CVZ en de zorgverzekeraars geattendeerd worden op de situatie van de statushouders in de Rva verstrekkingen. In afwachting van een oplossing van de problematiek tussen de systematieken van de Rva en de Zvw zal in voorkomende gevallen geen boete worden opgelegd wegens te late aanmelding op grond van niet-verwijtbaarheid. Eén en ander zal zo spoedig mogelijk met de zorgverzekeraars gecommuniceerd worden. Bezien zal worden hoe de vereisten van de Zvw en de Rva in de (nabije) toekomst met elkaar in overeenstemming gebracht kunnen worden. De termijn waarop deze oplossing beschikbaar is, hangt af van de aard van de gekozen oplossing. Zodra hierover duidelijkheid is, zal ik uw Kamer informeren. </antwoord>
      <noten afkomstig="antwoord">
         <noot nummer="1">CRvB 29-04-1998, zaak 96/6638, RSV 1998/205; CRvB 29-10-1998, zaak 97/8906, LJN ZB7932</noot>
      </noten>
   </antwoorden>
</kvr>
