<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de ministers van Justitie en voor Vreemdelingenzaken en Integratie over de afhandeling van een klacht door de ambassadeur van Mexico betreffende de behandeling van een Mexicaans staatsburger en zijn vijfjarige zoon. (Ingezonden 29 oktober 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21858
</item>
         <item attribuut="Inhoud">Vragen naar aanleiding van het Verslag van bevindingen, opgesteld door de Koninklijke Marechaussee (Kmar) over arrestatie op Schiphol van de Mexicaanse staatsburger en het overdragen van de minderjarige zoon aan de Raad voor de kinderbescherming en onderbrenging in het crisisopvangcentrum Trompendaal, (i.p.v. bij in Nederland wonende familie of vrienden van de moeder).</item>
         <item attribuut="Rubriek">Handel en economie (Douane) Internationale betrekkingen (Ambassades) Staats- en bestuursrecht (Grondrechten) Strafrecht en strafprocesrecht (Dwangmiddelen) Welzijn (Jeugdigen)</item>
         <item attribuut="Trefwoorden">Aanhoudingen Ambassades Douane Jeugdwelzijn Kinderbescherming Marechaussee Mensenrechten Mexico</item>
         <item attribuut="Vindplaats">Kamervragen met antwoord 2004-2005, nr. 600, Tweede Kamer</item>
         <item attribuut="Vraagnr_bij_indiening">2040502570</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2004-12-21</item>
         <item attribuut="Datum_indiening">2004-10-29</item>
         <item attribuut="Document-id">KVR21858</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1259" allpagenumbers="1259 1260" vetnummer="2040502570" code="0405tkkvr600" lopendefooter="Tweede Kamer, vergaderjaar 2004–2005, Aanhangsel" filenaam="KVR21858" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="600" onderwerp="" indiendatum="2004-10-29">
         <vrager partij="D66" oorsprong="parlement">Van der Ham</vrager>
         <vraagt-aan>de ministers van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="21 december 2004), zie ook Aanhangsel Handelingen nr. 422, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hebt u kennisgenomen van het Verslag van bevindingen <voetnoot nummer="1"/>opgesteld door de Staf Koninklijke Marechaussee (Kmar) inzake de klacht ingediend op 1 maart 2004 door de ambassadeur van Mexico betreffende de behandeling van een Mexicaans staatsburger en zijn vijfjarige zoon? </vraag>
      <vraag nummer="2">Is het waar dat de Mexicaanse staatsburger heeft verzocht om contact met de Ambassade op te laten nemen terwijl dat pas de maandagmiddag na zijn arrestatie is gebeurd? Kan het Verslag van bevindingen van de Kmar op dit punt tenminste als onvolledig worden gekwalificeerd? </vraag>
      <vraag nummer="3" voetnoot="2">Herinnert u zich de beantwoording van de Kamervragen van het lid Van der Ham inzake de behandeling op Schiphol van minderjarige kinderen van ouders die van cocaïne-import worden verdacht? <voetnoot nummer="2"/>
      </vraag>
      <vraag nummer="4">Bent u van mening dat de Kmar in deze zaak heeft gehandeld overeenkomstig artikel 3 van het Verdrag inzake de rechten van het kind, nu in het Verslag van bevindingen van de Kmar wordt gemeld dat de minderjarige zoon is overgedragen aan de Raad voor de kinderbescherming en is ondergebracht in het crisis opvangcentrum Trompendaal? </vraag>
      <vraag nummer="5" voetnoot="3">Hoe valt de inhoud van het Verslag van bevindingen van de Kmar in dezen te rijmen met uw antwoord op hierboven aangehaalde Kamervragen, waarin u stelt dat «in eerste instantie met de ouder wordt overlegd of er een familielid is dat voor het kind kan zorgen»? <voetnoot nummer="3"/>
      </vraag>
      <vraag nummer="6">Waarom zijn de Kmar en de hulpofficier van Justitie niet ingegaan op het dringende verzoek van de moeder om haar zoon onder te brengen bij de in Nederland wonende familie of vrienden van de moeder? Is dit een normale gang van zaken? </vraag>
      <vraag nummer="7">Is het u bekend dat de moeder ook heeft gemeld dat het jongetje weliswaar Nederlands verstaat maar alleen Spaans spreekt, en dat hij medicijnen voor astma nodig heeft? Is het u bekend dat de hulpofficier van Justitie noch de Kmar dit aan het crisisopvangcentrum Trompendaal heeft doorgegeven? </vraag>
      <vraag nummer="8">Is het u bekend dat pas de volgende dag door de advocaat aan de familie van betrokkenen mededeling is gedaan over de aanhouding van beide ouders en het minderjarige kind? Is het u bekend dat de Raad voor de kinderbescherming weigerde aan de familie te vertellen waar het kind zich bevond en deze Raad dus feitelijk de macht over het kind had overgenomen voordat daarover een rechterlijke beslissing was genomen? </vraag>
      <vraag nummer="9">Is er een discrepantie tussen de handelswijze van de Kmar (die zij in haar Verslag van bevindingen benoemt als «overeenkomstig de richtlijnen ter bescherming van minderjarigen») en de in de antwoorden op voornoemde Kamervragen beschreven wenselijke handelswijze? </vraag>
      <vraag nummer="10">Handelt de Kmar op Schiphol volgens andere, eigen richtlijnen voor de behandeling van minderjarige kinderen? Is het waar dat voor de behandeling van minderjarige kinderen twee niet identieke richtlijnen bestaan? Zo ja, hoe brengt u hierin verandering? </vraag>
      <vraag nummer="11">Deelt u de mening dat, nu de Kmar niet is ingegaan op het dringend verzoek van de ouders het kind bij familie of vrienden onder te brengen, de kans op een traumatische ervaring van de het vijfjarige jongetje is vergroot? </vraag>
      <vraag nummer="12">Deelt u de mening dat de behandeling van betrokkenen, zoals verwoord in de klacht ingediend door de Ambassadeur van Mexico als niet behoorlijk dient te worden gekwalificeerd? </vraag>
      <noten afkomstig="vraag">
         <noot nummer="1">Het verslag is terug te vinden is bij de Kmar op Schiphol</noot>
         <noot nummer="1" documenttype="Kamervragen" documentnummer="1497" documentjaargang="2003-2004">Aanhangsel Handelingen, nr. 1497, vergaderjaar 2003–2004.</noot>
         <noot nummer="2">Zie noot 2</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">In het verslag van bevindingen staat, dat betrokkene niet om diplomatieke of consulaire bijstand heeft gevraagd. Dit is niet juist. De dienstdoende hulpofficier van Justitie is gevraagd om contact op te nemen met de ambassade van Mexico. Dit is gebeurd door middel van een fax, verzonden op de dag van aanhouding, zaterdag 10 januari 2004. Het verslag van bevindingen kan op dit punt als onjuist worden gekwalificeerd. </antwoord>
      <antwoord nummer="3">Ja. </antwoord>
      <antwoord nummer="4">Artikel 3 van het Verdrag inzake de Rechten van het Kind stelt het kind centraal. Zoals uit de verdere beantwoording van onderstaande vragen zal blijken wordt ook in de onderhavige procedure het kind centraal gesteld. Er wordt gekeken naar een situatie die voor het kind optimaal is en de schade, die voorkomt uit het feit dat de ouder is ingesloten, minimaliseert. Deze procedure geldt niet alleen bij de bestrijding van cocaïne-import, maar ook in iedere andere situatie waarin een ouder met meereizend kind (in strafrechtelijke zin) wordt aangehouden. </antwoord>
      <antwoord nummer="5">Het verslag van bevindingen is op dit punt onvolledig, in die zin dat niet is vermeld dat er overleg met de moeder heeft plaatsgevonden. </antwoord>
      <antwoord nummer="6">In alle gevallen meldt de Koninklijke Marechaussee het kind aan bij de Raad voor de Kinderbescherming. De Raad voor de kinderbescherming zal een verzoek tot voorlopige voogdij indienen bij de Kinderrechter tenzij er een andere (heengezonden) ouder is die met het gezag belast is. Dan wordt het kind aan deze ouder meegegeven. Bij eerdere beantwoording van de kamervragen van het lid Van der Ham (2030412150) inzake de behandeling op Schiphol van minderjarige kinderen van ouders die van cocaïne-import worden verdacht, werd nog uitgegaan van de mogelijkheid om in voorkomende gevallen het kind onder te brengen bij familieleden. In de praktijk is echter gebleken dat daarmee de veiligheid en bescherming van het kind onvoldoende konden worden gegarandeerd. Daarom is besloten om, in het geval dat er niet sprake is van een andere (heengezonden) ouder die met het gezag is belast, altijd eerst bij de Kinderrechter een voorlopige voogdij te verzoeken. De voogd van het bureau Jeugdzorg, welke met de tijdelijke voogdij wordt belast, zal het kind ophalen van Schiphol en onderbrengen in een pleeggezin of opvangtehuis. Deze voogd onderzoekt tevens of het kind bij familie kan worden ondergebracht. De Koninklijke Marechaussee heeft hier derhalve geen andere taak dan melding aan de Raad voor de Kinderbescherming. </antwoord>
      <antwoord nummer="7">Er heeft op de dag van aanhouding, 10 januari 2004 overleg plaatsgevonden met de moeder van het minderjarige kind. Zij heeft informatie verschaft over het kind, waaronder – beknopt – een aantal aandachtspunten op papier met betrekking tot zijn voeding, gezondheid en medicijngebruik met betrekking tot astma. De inhoud van haar handgeschreven notitie is door een zedenrechercheur persoonlijk medegedeeld aan de leiding van «De Trompendaal». </antwoord>
      <antwoord nummer="8">Neen, Er is op de dag van aanhouding, 10 januari 2004 om 19.13 uur, door de hulpofficier van Justitie een fax gestuurd aan de Raad van Rechtsbijstand te Amsterdam, inzake de aanhouding en inverzekeringstelling van betrokkenen. Ouders en waar mogelijk familie worden gewoonlijk direct ingelicht over welk Bureau Jeugdzorg is belast met de voorlopige voogdij. De feitelijke verblijfplaats van het kind wordt dus niet bekend gemaakt aan ouders en de familie omdat hierbij de veiligheid van het kind voorop staat. In het verleden is het voorgekomen dat personen zich voordeden als familielid en ook als zodanig door ouders aangewezen waren, maar dit niet bleken te zijn. Zij bleken betrokken te zijn bij de drugshandel. </antwoord>
      <antwoord nummer="9">Neen. De taak van de Koninklijke Marechaussee in dezen is, om bij minderjarigen waarvan ouders buiten kantooruren worden aangehouden op Schiphol in verband met een overtreding van de Opiumwet (of een ander delict), direct contact op te nemen met de 24-uursdienst van de Raad voor Kinderbescherming. Dat is in casu gebeurd. </antwoord>
      <antwoord nummer="10">Neen. Er zijn werkafspraken tussen de ketenpartners gemaakt welke zijn verwoord in het «Schiphol protocol afspraken en werkwijze omtrent de Schipholkinderen». Sinds november 2003 wordt er door de KMar conform deze werkafspraken gehandeld. Wel is de werkwijze op basis van het protocol intussen aangepast. Zie daarvoor het antwoord op vraag 6. </antwoord>
      <antwoord nummer="11">Zie antwoord op vraag 6. </antwoord>
      <antwoord nummer="12">Gelet op het feit dat de klachtenprocedure in dezen nog niet geheel is afgerond acht ik het in dit stadium van de behandeling niet opportuun om de klacht inhoudelijk te kwalificeren. </antwoord>
      <noten afkomstig="antwoord"/>
   </antwoorden>
</kvr>
