<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verdonk (Verdonk) aan de staatssecretaris van Onderwijs, Cultuur en Wetenschap, mevrouw Dijksma, over fra_bij_Islamitische Basisschool (SIS) in Roermond en Helmond. (Ingezonden 19 februari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31084
</item>
         <item attribuut="Inhoud">Vragen naar aanleiding van artikel in Dagblad De Limburger van 31 januari 2008 over ontslag van twee bestuursleden van SIS Helmond door rechtbank Den Bosch naar aanleiding van aangifte door het ministerie van OCW. Ook vragen over de rol van het administratiekantoor dat de salarislijsten voor het schoolbestuur bijhoudt.</item>
         <item attribuut="Rubriek">Basisonderwijs (Bekostiging basisonderwijs) Basisonderwijs (Schoolbestuur) Criminaliteit en openbare orde (Fraude) Cultuur en taal (Overig)</item>
         <item attribuut="Trefwoorden">Ambtsmisdrijven Bekostiging basisonderwijs Bijzonder onderwijs Fraude Schoolbesturen</item>
         <item attribuut="Vindplaats">Kamervragen met antwoord 2007-2008, nr. 1505, Tweede Kamer</item>
         <item attribuut="Vraagnr_bij_indiening">2070812120</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="Verdonk">Verdonk</persoon>
         </item>
         <item attribuut="Datum_reaktie">2008-03-03</item>
         <item attribuut="Datum_indiening">2008-02-19</item>
         <item attribuut="Document-id">KVR31084</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3225" allpagenumbers="3225 3226" vetnummer="2070812120" code="0708tkkvr1505" lopendefooter="Tweede Kamer, vergaderjaar 2007–2008, Aanhangsel" filenaam="KVR31084" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1505" onderwerp="" indiendatum="2008-02-19">
         <vrager partij="Verdonk" oorsprong="parlement">Verdonk</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Dijksma,</vraagt-aan>
      </vraagdata>
      <antwoorddata antwoorddatum="2008-03-3">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u het artikel over fraude bij een Islamitische basisschool in Roermond en Helmond waarin gemeld wordt dat de rechtbank in Den Bosch, naar aanleiding van de aangifte door het ministerie van Onderwijs, Cultuur en Wetenschap, op woensdag 30 januari twee bestuursleden van SIS Helmond heeft ontslagen? <voetnoot nummer="1"/>
      </vraag>
      <vraag nummer="2">Gaat u de andere 14 personen inclusief de ziek gemelde secretaris die mogelijk betrokken zijn bij deze zaak verder onderzoeken? </vraag>
      <vraag nummer="3">Gaat u ook na, waar alle gelden gebleven zijn, denkende aan het doorsluizen van gelden naar het buitenland? </vraag>
      <vraag nummer="4">In hoeverre is in deze zaak mogelijk sprake van belangenverstrengeling van diensten met het administratiekantoor dat de salarislijsten voor schoolbestuur bijhoudt? </vraag>
      <vraag nummer="5">In hoeverre treft dit administratiekantoor verwijtbare schuld voor wat betreft het niet (tijdig) onderkennen van fraude door het schoolbestuur? </vraag>
      <vraag nummer="6">Verricht dit administratiekantoor ook werkzaamheden voor andere (Islamitische) basisscholen? </vraag>
      <vraag nummer="7">Hoe gaat u om met de accountantscontrole die jaarlijks gedaan is? </vraag>
      <vraag nummer="8">In hoeverre is het ministerie van Onderwijs, Cultuur en Wetenschap competent en onafhankelijk in relatie tot de behandeling van meldingen over intimidaties door leden van het schoolbestuur? </vraag>
      <vraag nummer="9">Wat gebeurt er met de meldingen over intimidatie en waarom is er met deze meldingen niet eerder iets gedaan? </vraag>
      <vraag nummer="10">Komt de organisatie van het nieuwe bestuur tot stand op basis van goed gedrag, door banden met het bestaande bestuur of op basis van godsdienstige/religieuze achtergrond? </vraag>
      <vraag nummer="11">Hoe gaat het bestuur om met de zittende directeur? </vraag>
      <noten afkomstig="vraag">
         <noot nummer="1" datum="2008-01-31" bron="Dagblad de Limburger">Dagblad de Limburger, 31 januari 2008</noot>
      </noten>
   </vragen>
   <antwoorden aantal="11">
      <antwoord nummer="1">Ja. Overigens wijs ik erop dat de betrokken bestuursleden niet zijn ontslagen naar aanleiding van de aangifte van het ministerie maar naar aanleiding van een verzoek dat ik heb ingediend bij de rechtbank in Den Bosch. Het betreft hier een verzoek als bedoeld in artikel 2:298 van het Burgerlijk Wetboek. Dit artikel geeft «iedere belanghebbende» de mogelijkheid de rechtbank om ontslag te vragen van stichtingsbestuurders die zich aan wanbeheer schuldig maken of die handelen in strijd met de wet of de statuten. </antwoord>
      <antwoord nummer="2">De Auditdienst en de inspectie hebben de zaak intensief onderzocht en de onderzoeksresultaten vastgelegd in een aantal rapporten. In verband met een ernstig vermoeden van strafbare feiten heb ik bij het openbaar ministerie aangifte gedaan. Het is aan het openbaar ministerie om verder onderzoek te doen naar de betrokken personen. </antwoord>
      <antwoord nummer="3">De stap die ik heb gezet, is het terugvorderen van middelen die niet rechtmatig besteed of verkregen zijn. Het bestuur van de stichting is aan zet om onverschuldigde betalingen terug te vorderen bij de betrokkenen. Ik heb contact gelegd met het bestuur om hier afspraken over te maken. Verder heb ik beslag laten leggen op de spaartegoeden van de stichting, zoals ik ook heb aangegeven in mijn brief van 30 januari 2008 (Tweede Kamer, vergaderjaar 2007 – 2008, 31 200 VIII, nr. 148). </antwoord>
      <antwoord nummer="4">De Auditdienst heeft geconstateerd dat personeel van administratiekantoren met terugwerkende kracht op de loonlijst van de school is geplaatst zonder dat duidelijk is geworden dat dit personeel (extra) werkzaamheden voor de school verrichtte. Het ging hier kennelijk om een constructie om overtollige formatie te gelde te maken waarbij zowel de school als het administratiekantoor voordeel hadden. Deze constructie levert geen voordeel meer op bij lumpsum bekostiging. Momenteel onderzoekt de Auditdienst of en in welke mate administratiekantoren in het verleden hebben meegewerkt aan zulke constructies. </antwoord>
      <antwoord nummer="5">De verantwoordelijkheid voor de administratie ligt bij het bevoegd gezag. Het administratiekantoor heeft hierbij een uitvoerende en adviserende functie. Voor zover die functie verwijtbaar niet goed vervuld is, is het aan het bevoegd gezag het administratiekantoor hierop aan te spreken. </antwoord>
      <antwoord nummer="6">Ja. </antwoord>
      <antwoord nummer="7">Tot 2006 heeft de instellingsaccountant de jaarlijkse Aanvraag Vaststelling Rijksvergoeding gecontroleerd. Bij deze controle zijn geen onregelmatigheden geconstateerd die de strekking van de accountantsverklaring hebben beïnvloed. Er is nog geen besluit genomen over het al dan niet in gang zetten van de «procedure ontoereikende accountantscontrole» jegens de betrokken accountant. Het schoolbestuur heeft de jaarstukken over 2006 nog niet ingediend bij CFI, volgens het bestuur omdat de accountant geen goedkeurende verklaring wil geven. </antwoord>
      <antwoord nummer="8">In de Wet op het onderwijstoezicht zijn de kwaliteitscriteria opgenomen waaraan de inspectie toetst bij de uitvoering van haar toezichthoudende taak. In het Toezichtkader Primair Onderwijs 2005 is aangegeven welke indicatoren de inspectie hanteert bij het toezicht op deze criteria. Ten aanzien van intimidatie is onder meer het toezicht op de sociale veiligheid en het pedagogisch klimaat van belang. Een van de indicatoren die wordt onderzocht is: «De leerlingen en het personeel voelen zich aantoonbaar veilig op de school». De inspectie heeft de betreffende onderzoeken volgens de daarvoor geldende werkwijze uitgevoerd en oordeelt onafhankelijk. </antwoord>
      <antwoord nummer="9">De inspectie heeft al in het eerste onderzoek aandacht besteed aan signalen rond sociale (on)veiligheid. De meldingen over intimidatie zijn vervolgens aanleiding geweest voor verder onderzoek van de inspectie naar de sociale veiligheid op de school. Dit onderzoek is uitgevoerd op 17 en 18 september 2007, nadat geconcludeerd moest worden dat de – inmiddels ontslagen – bestuurders niet uit eigen beweging wilden opstappen. De meldingen over intimidatie hadden waarschijnlijk op een andere manier afgehandeld kunnen worden als de bestuurders vrijwillig waren teruggetreden, omdat de meldingen hoofdzakelijk waren terug te voeren op één van deze bestuurders. Het rapport van het onderzoek naar sociale veiligheid is inmiddels vastgesteld en zal in de loop van maart openbaar worden. </antwoord>
      <antwoord nummer="10">De zittende bestuursleden zijn benoemd door de ontslagen bestuurders. Welke overwegingen daarbij een rol hebben gespeeld is niet bekend. Hierop kan ik, gezien de grondwettelijk gewaarborgde vrijheid van inrichting, ook geen invloed uitoefenen. </antwoord>
      <antwoord nummer="11">In het kader van het contact dat ik met het bestuur heb gelegd, zal duidelijk moeten worden welke stappen het bestuur gaat nemen om orde op zaken te stellen. Daarbij komen alle relevante aspecten aan de orde. </antwoord>
      <noten afkomstig="antwoord"/>
   </antwoorden>
</kvr>
