<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over het ontslaan van zieke werknemers door kleine bedrijven. (Ingezonden 30 januari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4400
</item>
         <item attribuut="Rubriek">Arbeid (Overig) Arbeid (Werknemers) Inkomen en rechtspositie (Ontslagen)</item>
         <item attribuut="Trefwoorden">Ontslagen Werknemers Ziekteverzuim</item>
         <item attribuut="Vindplaats">Kamervragen met antwoord 1996-1997, nr. 716, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1997-02-21</item>
         <item attribuut="Datum_indiening">1997-01-30</item>
         <item attribuut="Document-id">KVR4400</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1467" allpagenumbers="1467 1468" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="716" onderwerp="" indiendatum="1997-01-30">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1997-02-21">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de uitspraken van advocaat Fischer, welke ondersteund worden door de rechtskundige dienst van de FNV, over de ontslagzaken wegens ziekte? <voetnoot nummer="1"/>
      </vraag>
      <vraag nummer="2">Kunt u bevestigen, dat kleine bedrijven sinds de privatisering van de ziektewet steeds meer «trucs» toepassen om ziek personeel te kunnen ontslaan? </vraag>
      <vraag nummer="3">Hoe verhoudt zich dit tot het ontslagverbod voor zieke werknemers? </vraag>
      <vraag nummer="4">Hoe beoordeelt u het feit, dat kleine bedrijven vanwege de privatisering van de ziektewet in financiële problemen komen en dit vervolgens afwentelen op ziek personeel? </vraag>
      <vraag nummer="5">Wat is uw oordeel over de rechterlijke uitspraken die kleine bedrijven in staat stellen om ziek personeel toch te ontslaan? </vraag>
      <vraag nummer="6">Bent u bereid maatregelen te nemen om deze niet onverwachte gevolgen van de privatisering van de ziektewet ongedaan te maken en te waarborgen dat het ontslagverbod voor zieke werknemers geen dode letter is? </vraag>
      <noten afkomstig="vraag">
         <noot nummer="1" datum="1997-01-29" bron="De Volkskrant">De Volkskrant, 29 januari 1997</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Ik ken de uitspraken van advocaat Fischer. Volgens het artikel in de Volkskrant kent de rechtskundige dienst van de FNV de ontslagaanvragen wegens ziekte ook uit de praktijk. Anderzijds geeft deze dienst ook aan dat ze geen duidelijk overzicht van de situatie heeft. Overigens staat tegenover de uitspraken van advocaat Fischer de mening van andere advocaten <voetnoot nummer="1"/>. </antwoord>
      <antwoord nummer="2">Uit de mij beschikbare informatie en gegevens kan een dergelijke ontwikkeling niet worden afgeleid. Op korte termijn zal daarom door (vertegenwoordigers van) de Ministeries van Justitie en Sociale Zaken en Werkgelegenheid een gesprek worden gevoerd met de Kring van Kantonrechters om de kantonrechters te informeren over de hier gestelde vragen en de genoemde signalen over ontslag van zieke werknemers en om te vernemen welke ervaringen zij hiermee hebben. </antwoord>
      <antwoord nummer="3">Met de privatisering van de Ziektewet, zijn er geen wijzigingen aangebracht in het ontslagverbod van zieke werknemers. Het opzegverbod bij ziekte gedurende twee jaar geldt onverminderd. Een werkgever kan de arbeidsovereenkomst met zieke werknemers derhalve niet opzeggen in de eerste twee jaar dat de werknemer ziek is, ook niet als hij van mening is dat de bedrijfseconomische situatie van zijn bedrijf daar aanleiding toe geeft. Het ontslagrecht biedt de werkgever echter de mogelijkheid zich tot de kantonrechter te wenden met een verzoek tot ontbinding van de arbeidsovereenkomst als hij van mening is dat hij daartoe gewichtige redenen heeft. De gewichtige reden kan gelegen zijn in de bedrijfseconomische situatie van het bedrijf. Alleen als de werkgever aannemelijk kan maken, dat het met zijn bedrijf niet goed gaat, zal de kantonrechter, met afweging van alle in het geding zijnde belangen, het verzoek van de werkgever inwilligen. De arbeidsovereenkomst zal dan zonder opzegging en zonder inachtneming van de voor opzegging geldende bepalingen ontbonden kunnen worden. Echter, gelet op het wettelijk opzegverbod bij ziekte is het aannemelijk dat de kantonrechter eventuele ziekte van de werknemer in zijn afweging zal betrekken. Uitdrukkelijk is het hierbij van belang dat de werknemer in zijn verweer op zijn belangen, in relatie met de wettelijke ontslagbescherming bij ziekte, wijst. De rechter is immers lijdelijk en zal in principe alleen belangen en factoren in zijn overweging meenemen die door partijen in de zaak zijn ingebracht. Verwacht mag worden dat de advocaat, die de werknemer juridische bijstand verleent, hier alert op is. In het wetsvoorstel Flexibiliteit en Zekerheid zal overigens uitdrukkelijk worden bepaald dat de kantonrechter in ontbindingszaken rekening dient te houden met de wettelijke opzegverboden. </antwoord>
      <antwoord nummer="4" voetnoot="2 3">In de memorie van toelichting bij Wulbz heeft het kabinet reeds aangegeven dat het relatieve financiële effect van een verplichte loondoorbetaling bij ziekte bij een kleine onderneming zwaarder weegt dan bij een grote. Zo valt bij ziekte van een werknemer bij kleine bedrijven een veel groter deel van de werknemerscapaciteit weg dan bij grote bedrijven. Als kleine werkgevers te maken krijgen met (een ernstige) ziekte van een werknemer, hebben zij minder financiële middelen om dit risico zelf te dragen. Dit kunnen zij ondervangen door zich tegen dit risico te verzekeren. Particuliere verzekeraars bieden daartoe een veelheid van verzekeringsvormen aan. Het kabinet acht het daarom niet nodig dat bedrijven vanwege de invoering van Wulbz in financiële problemen komen. Ook zou het kabinet het onjuist achten als dergelijke problemen vervolgens op ziek personeel (of via de vangnetvoorziening van de Ziektewet op het collectief) zouden worden afgewenteld. Het kabinet heeft echter geen aanwijzingen dat de in het krantenartikel genoemde voorbeelden na invoering van de Wulbz representatief zijn voor de situatie bij kleine bedrijven in Nederland. Uit de Rapportage 1995–1996 van het ZARA-werkgeverspanel <voetnoot nummer="2"/>over de periode vóór de invoering van Wulbz blijkt bijvoorbeeld, dat in verhouding tot de totale uitstroom bij alle bedrijven (dus inclusief vrijwillig ontslag, pensionering etc.), onvrijwillig ontslag (mede) vanwege een hoog ziekteverzuim ruim 2% van de totale uitstroom omvat. In die zin speelt de problematiek dus ook al langer. Uit het werknemersonderzoek <voetnoot nummer="3"/>komt ook geen ander beeld naar voren. Het kabinet zal met behulp van het ZARA-werkgeverspanel volgen inhoeverre dit percentage na invoering van Wulbz gestegen is. Het kabinet zal u hierover in het najaar van 1997 rapporteren. </antwoord>
      <antwoord nummer="5 en 6">Een werknemer mag niet worden ontslagen louter vanwege het enkele feit dat deze ziek is. Ik heb, zoals hiervoor al aangegeven, geen aanwijzingen dat hiervan sprake is in rechterlijke uitspraken. Wel is door het kabinet gesignaleerd dat werkgevers zich bij ontslagvoornemens de laatste jaren, en dus ook al voor de privatisering van de Ziektewet, in toenemende mate tot de kantonrechter wenden in plaats van tot de Regionaal Directeur voor de Arbeidsvoorziening (RDA). Dit is voor het kabinet aanleiding geweest om met het binnenkort in te dienen wetsvoorstel Flexibiliteit en Zekerheid de RDA-procedure voor werkgevers aantrekkelijker te maken (onder meer door een verkorte procedure bij ontslag wegens bedrijfseconomische redenen). Hiermee wil het kabinet bewerkstelligen dat de ontslagprocedure bij de RDA weer als «hoofdweg» wordt gezien en de weg via de kantonrechter slechts voor bijzondere situaties zal worden gebruikt. Verder zal in dit wetsvoorstel, zoals ik al in het antwoord op vraag 4 heb vermeld, worden voorgesteld dat de kantonrechter bij het beoordelen van een verzoek van een werkgever tot ontbinding van de arbeidsovereenkomst wegens gewichtige redenen rekening moet houden met de strekking van de opzegverboden. Dit betekent dus dat de kantonrechter uitdrukkelijk wordt opgedragen om in voorkomende gevallen de toepasselijkheid van een opzegverbod wegens ziekte van de betrokken werknemer in zijn beoordeling van het verzoek tot ontbinding te betrekken. Voorts zal worden voorgesteld, dat bij een ontslagverzoek met betrekking tot een zieke werknemer, een werkgever in zijn verzoek niet ontvankelijk wordt verklaard, indien bij een dergelijk verzoek geen reïntegratieplan is gevoegd, als bedoeld in artikel 71a van de Wet op de arbeidsongeschiktheidsverzekering. Uit bedoeld reïntegratieplan dient te blijken tot welke arbeid de werknemer ondanks zijn ziekte nog in staat is en waarom reïntegratie in de onderneming niet mogelijk is. Verder wil ik u erop wijzen, dat met ingang van 1 januari 1996 de ontslagregels voor de Regionaal Directeur voor de Arbeidsvoorziening met betrekking tot arbeidsongeschikte werknemers nog zijn aangescherpt (Stcrt. 1995, nr. 249). Deze aanscherping is getroffen naar aanleiding van vragen van mevrouw Adelmund tijdens de begrotingsbehandeling SZW 1995 inzake het functioneren van de scherpere ontslagbescherming voor gedeeltelijk arbeidsongeschikten. </antwoord>
      <noten afkomstig="antwoord">
         <noot nummer="1" datum="1997-02-12" bron="Zie bijvoorbeeld het artikel van G.C. Boot  in het Financiële Dagblad" titel="Zieke werknemer geen slachtoffer nieuwe Ziektewet">Zie bijvoorbeeld het artikel van G.C. Boot «Zieke werknemer geen slachtoffer nieuwe Ziektewet» in het Financiële Dagblad, 12 februari 1997</noot>
         <noot nummer="2">Tweede Kamer, 1996–1997, 22 187 nr. 40</noot>
         <noot nummer="3">Het onderzoeksrapport zal u de volgende maand worden aangeboden</noot>
      </noten>
   </antwoorden>
</kvr>
