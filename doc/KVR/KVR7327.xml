<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) over mensenrechtenschendingen in Algerije. (Ingezonden 7 mei 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7327
</item>
         <item attribuut="Inhoud">Betreft de positie die VN, EU en de Nederlandse regering daarbij innemen. Ook vragen over de situatie in Indonesië (Oost-Timor).</item>
         <item attribuut="Rubriek">Internationale betrekkingen (Verenigde Naties) Staats- en bestuursrecht (Grondrechten)</item>
         <item attribuut="Trefwoorden">Algerije Mensenrechten</item>
         <item attribuut="Vindplaats">Kamervragen met antwoord 1997-1998, nr. 1405, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">1998-06-24</item>
         <item attribuut="Datum_indiening">1998-05-07</item>
         <item attribuut="Document-id">KVR7327</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2877" allpagenumbers="2877 2878" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7327" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1405" onderwerp="" indiendatum="1998-05-7">
         <vrager partij="PvdA" oorsprong="parlement">Koenders</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hoe is het mogelijk dat ondanks de vele rapporten over mensenrechtenschendingen in Algerije, de VN-commissie voor de Rechten van de Mens geen actie heeft ondernomen ten aanzien van dat land waar sinds 1992 meer dan 60 000 mensen zijn omgekomen? </vraag>
      <vraag nummer="2">Welke positie heeft de EU daarbij ingenomen? </vraag>
      <vraag nummer="3">Hoe beoordeelt de Nederlandse regering de positie van VN en EU in dezen? Welke actie heeft de Nederlandse regering ondernomen om in EU-verband te komen tot actie van de VN ten aanzien van Algerije? </vraag>
      <vraag nummer="4">Hoe beoordeelt de regering in meer algemene zin de afgelopen VN-commissie voor de Rechten van de Mens? Deelt de regering de kritiek van de Zuid-Afrikaanse voorzitter Jack Selebi en diens pleidooi voor diepgaande hervormingen? </vraag>
      <vraag nummer="5">Hoe is het mogelijk dat wél resoluties worden aangenomen over relatief kleine landen als Haïti en Equatoriaal Guinea, maar niet over grote landen als Indonesië en Algerije, waar de mensenrechten geschonden worden? Wordt hier volgens de regering met twee maten gemeten? </vraag>
      <vraag nummer="6">Deelt de regering de kritiek van Nobelprijswinnaar Horta over «absolute incompetentie» ten aanzien van Oost-Timor? </vraag>
      <vraag nummer="7">Is de regering bereid de Tweede Kamer een notitie te zenden over haar visie ten aanzien van het functioneren van de VN-mensenrechtencommissie alsmede de mogelijkheden ter verbetering van het proces van mensenrechtenmonitoring in de VN- en in de EU-besluitvorming dienaangaande? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1, 2 en 3">Alom bestaat grote zorg over de mensenrechtensituatie in Algerije. Zoals reeds eerder uiteengezet, laatstelijk tijdens het Algemeen Overleg met de vaste commissie voor Buitenlandse Zaken d.d. 16 april jl., wordt door middel van een dialoog met de Algerijnse autoriteiten zowel in EU-verband als bilateraal getracht verbetering in die situatie te brengen. Tijdens de afgelopen 54e zitting van de VN-commissie voor de Rechten van de Mens heeft de EU het initiatief genomen voor een voorzittersverklaring. Voordeel van een dergelijke verklaring zou zijn geweest dat ook Algerije zelf zich met de inhoud daarvan zou hebben verbonden. Helaas kon met de Algerijnse autoriteiten geen overeenstemming worden bereikt. Logisch gevolg zou zijn geweest dat de EU een ontwerpresolutie over de mensenrechtensituatie in Algerije zou hebben ingediend. Nederland heeft daarvoor met enkele EU-partners gepleit. Zoals overigens viel te verwachten, bestond binnen de EU onvoldoende draagvlak voor het indienen van een ontwerpresolutie. Daarbij speelde onder meer ook een rol de overweging dat een ontwerpresolutie niet voldoende steun zou krijgen binnen de Commissie. Bijgevolg besloot de EU om onder het punt 3 van de agenda van de Commissie een verklaring af te leggen. (Overigens was de mensenrechtensituatie in Algerije door de EU ook reeds aan de orde gesteld onder agendapunt 8 (detentie) en onder agendapunt 10 (landensituaties) van de Commissie.) In deze verklaring werd teleurstelling uitgesproken over het feit dat geen overeenstemming kon worden bereikt over een voorzittersverklaring en over het feit dat Algerije weigert samen te werken met de mechanismen van de VN-commissie voor de Rechten van de Mens. Op Algerije werd een dringend beroep gedaan daarin in de toekomst verandering te brengen en samen te werken met de procedures van de Commissie. De Nederlandse regering is van oordeel dat onder de omstandigheden de door de EU gekozen lijn de juiste is. Tenslotte zij vermeld dat ook de Hoge Commissaris voor de Mensenrechten veelvuldig de Algerijnse regering heeft opgeroepen samen te werken met de VN-mechanismen en Speciale Rapporteurs toe te laten. </antwoord>
      <antwoord nummer="4">De regering is voornemens de Kamer binnenkort een evaluatie in de vorm van een briefverslag over de afgelopen zitting van de VN-Commissie voor de Rechten van de Mens toe te zenden. Wat de kwestie van hervormingen aangaat, deelt de regering de opvatting van de Zuid-Afrikaanse voorzitter Jack Selebi. In 1994 is overigens reeds onder het Nederlandse Voorzitterschap van de VN-Mensenrechtencommissie een aanzet gegeven voor hervorming van deze Commissie en ook in 1996 onder Braziliaans Voorzitterschap is daaraan veel aandacht gegeven. </antwoord>
      <antwoord nummer="5">De regering kan niet ontkennen dat soms de indruk wordt gewekt dat er met twee maten wordt gemeten. Zoals de Kamer zich zal herinneren, heeft de regering tegen het meten met twee maten stelling genomen. In een politiek forum als de VN-Commissie voor de Rechten van de Mens, vindt besluitvorming echter lang niet altijd op basis van objectieve criteria plaats. Uiteenlopende standpunten, belangen, posities en gevoelens en de mate waarin deze met elkaar in overeenstemming kunnen worden gebracht, bepalen of en zo ja, wat voor een initiatief wordt genomen. </antwoord>
      <antwoord nummer="6">De VN-Commissie voor de Rechten van de Mens besteedt ieder jaar aandacht aan de situatie in Oost-Timor hetzij in de vorm van een voorzittersverklaring hetzij in de vorm van een resolutie. Tijdens de 54e Zitting van de Commissie is een voorzittersverklaring overeengekomen waarin onder meer ook het bezoek van de VN-werkgroep Willekeurige Inhechtenisneming aan Oost-Timor wordt voorzien. </antwoord>
      <antwoord nummer="7">Ik zal de AIV vragen hierover een advies uit te brengen. Te zijner tijd zult u daarover worden geïnformeerd. </antwoord>
      <noten afkomstig="antwoord"/>
   </antwoorden>
</kvr>
