<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de minister van Volksgezondheid, Welzijn en Sport over druk van huisartsen om naar een andere verzekeraar over te stappen. (Ingezonden 18 januari 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15026
</item>
         <item attribuut="Inhoud">Vragen naar aanleiding van een bericht in de Volkskrant van 15 januari 2002 dat huisartsen in de regio's Utrecht en Zwolle hun patiënten hebben verzocht naar een andere verzekeraar over te stappen, omdat de kosten van het onderhandelen en administratie te hoog worden, daar anders wordt gedreigd met hogere tarieven of zelfs het weigeren van behandeling.</item>
         <item attribuut="Rubriek">Gezondheidszorg (Medische beroepen) Gezondheidszorg (Zorgverzekeringen)</item>
         <item attribuut="Trefwoorden">Artsen Ziektekostenverzekeraars</item>
         <item attribuut="Vindplaats">Kamervragen met antwoord 2001-2002, nr. 597, Tweede Kamer</item>
         <item attribuut="Vraagnr_bij_indiening">2010204680</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">2002-02-01</item>
         <item attribuut="Datum_indiening">2002-01-18</item>
         <item attribuut="Document-id">KVR15026</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1257" allpagenumbers="1257 1258" vetnummer="2010204680" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15026" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="597" onderwerp="" indiendatum="2002-01-18">
         <vrager partij="GroenLinks" oorsprong="parlement">Hermann</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-02-1">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het bericht dat huisartsen in de regio’s Utrecht en Zwolle hun patiënten hebben verzocht naar een andere verzekeraar over te stappen, omdat de kosten van het onderhandelen en administratie te hoog worden, daar anders wordt gedreigd met hogere tarieven of zelfs het weigeren van behandeling? <voetnoot nummer="1"/>
      </vraag>
      <vraag nummer="2">Wat zijn de extra werkzaamheden die het NMa-besluit van 12 april 2001 tot gevolg heeft voor huisartsen in termen van administratie en onderhandelingen? </vraag>
      <vraag nummer="3">Vindt u deze extra werkzaamheden opwegen tegen de beoogde voordelen van het besluit? Kan deze afweging expliciet gemaakt worden? </vraag>
      <vraag nummer="4">Heeft u in overleg met de huisartsen en de NMa gezocht naar alternatieve wijzen van onderhandelen die enerzijds verenigbaar zijn met de Mededingingswet en anderzijds de extra kosten voor de huisartsen tot een minimum beperken? Zo ja, welke zijn deze mogelijkheden en hoe zijn deze vervolgens met de beroepsgroep gecommuniceerd? Wat zijn hiervan de extra werkzaamheden van administratie en onderhandeling? Zo nee, waarom niet? Was de huidige situatie niet te voorzien? </vraag>
      <vraag nummer="5">Wie is eindverantwoordelijk voor de soepele overgang naar de nieuwe situatie waarin afzonderlijke huisartsen een actieve rol spelen richting de verzekeraar, een rol die de meesten geheel onbekend is? Hoe ligt de verdeling van verantwoordelijkheden tussen de verzekeraars, beroepsgroep en individuele beroepsbeoefenaren en het ministerie? </vraag>
      <vraag nummer="6">Zijn er andere sectoren van de zorg waarbij een gelijksoortige omslag van collectief onderhandelen naar onderhandelen op een meer individueel niveau plaats zal vinden? </vraag>
      <vraag nummer="7">Bent u van plan hierbij een actieve rol te gaan spelen om de overgang soepel te laten verlopen? Zo ja, hoe denkt u deze rol in te vullen? Zo nee, verwacht u dat zich daar niet de problemen zullen voordoen die zich nu bij de huisartsen wel hebben voorgedaan? </vraag>
      <vraag nummer="8">Hoe verhoudt deze ontwikkeling van decentralisatie en differentiatie van overeenkomsten tussen zorgverzekeraars en aanbieders zich met het toezicht op de besteding van middelen door het CTU, daar de Algemene Rekenkamer immers herhaaldelijk heeft gewezen op de moeilijkheden die daarbij zich nu reeds voordoen? Zal dit gebrek aan toezicht niet juist toenemen? </vraag>
      <noten afkomstig="vraag">
         <noot nummer="1" datum="2002-01-15" bron="De Volkskrant">De Volkskrant, 15 januari 2002</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het gaat hier om administratieve lasten die het gevolg zijn van het sluiten van, dat wil zeggen het komen tot, een overeenkomst, alsmede om die administratieve lasten tengevolge van het hebben van een overeenkomst. In het verleden was het mogelijk om op districtsniveau te onderhandelen. Het resultaat van deze onderhandelingen werd aan alle huisartsen in het district door de zorgverzekeraar (ter tekening) voorgelegd. Voor verre verzekerden ziekenfondsen gold dat zij via een aanhaakconstructie in feite hetzelfde contract met deze huisartsen afsloten, zodat voor huisartsen alle contracten hetzelfde waren en er slechts een keer op districtsniveau moest worden onderhandeld. Het kartelverbod van de Mededingingswet begrenst de mogelijkheden van collectief onderhandelen daar waar mededinging wordt beperkt. Dit betekent echter niet dat alle vormen van samenwerking zijn verboden. In haar besluit van 12 april 2001 heeft NMa daartoe handreikingen gedaan, alsook in haar recente besluit van 21 december 2001. </antwoord>
      <antwoord nummer="3">Deze extra werkzaamheden zijn een logisch gevolg van de sturingsfilosofie van het Kabinet met betrekking tot de curatieve zorg en de verdeling van verantwoordelijkheden over de partijen, in lijn met de beleidsbrief Modernisering Curatieve Zorg fase 2 (Kamerstukken II, vergaderjaar 2000–2001, 23 619, nr. 18). Daarin staan gereguleerde marktwerking en vraaggerichtheid centraal. Daarbij treedt de overheid meer op afstand en nemen partijen hun eigen verantwoordelijkheid. In het bijzonder betekent dit dat er meer ruimte komt voor differentiatie en lokaal gebonden oplossingen die tegemoet komen aan de uitgesproken behoeften van de huisartsen en verzekeraars om daar afspraken over te maken. Het bieden van maatwerk wordt hierdoor mogelijk. </antwoord>
      <antwoord nummer="4">Naar mijn mening zijn partijen, in casu de huisartsen en zorgverzekeraars, primair zelf verantwoordelijk voor het voeren van onderhandelingen in het kader van het sluiten van overeenkomsten. Het is aan hen om – indien zij op ongewenste implicaties stuiten die te maken hebben met de uitvoering van wet- en regelgeving, in casu de NMa-regelgeving – om daar gezamenlijk met oplossingsrichtingen te komen. Van belang daarbij is dat de NMa ook aangeeft binnen welke marges oplossingen moeten worden gevonden. In dit verband is noemenswaard dat de NMa reeds op 11 april 2001, gevolgd door haar besluit van 12 december 2001 een aantal handreikingen daartoe heeft gedaan. In dit verband is nog van belang dat de NMa de LHV in een vroeg stadium gelegenheid heeft gegeven met alternatieven te komen en hierover te overleggen. </antwoord>
      <antwoord nummer="5">Het ministerie draagt geen (directe) verantwoordelijkheid voor het tot stand komen van overeenkomsten in het kader van de Ziekenfondswet. In het kader van de verantwoordelijkheidsverdeling in de zorg, ligt de verantwoordelijkheid voor het tot stand komen van overeenkomsten allereerst bij de direct betrokken partijen (verzekeraars en aanbieders). De beroeps-/brancheorganisatie kan daarbij – binnen de grenzen van de Mededingingswet – een ondersteunende en adviserende rol vervullen. In het kader van de borging van het publiek belang acht ik mij wel verantwoordelijk voor de toegankelijkheid en kwaliteit van de zorg aan patiënten. Wanneer die publieke belangen in gevaar zouden komen, zal ik niet aarzelen om gepaste maatregelen te nemen. De Ziekenfondswet verleent mij de bevoegdheid daartoe. Een uiterste maatregel is het nemen van een restitutiebesluit. Daaraan kleven echter zowel voor verzekeraars, huisartsen als ziekenfondsverzekerden administratieve en andere bezwaren. Ik zie het nemen van een dergelijk besluit dan ook als een ultimum remedium en vertrouw erop dat partijen het niet zo ver zullen laten komen. Wel heb ik het College van zorgverzekeringen in verband hiermee gevraagd om mij van de situatie op de hoogte te houden. Hiermee wil natuurlijk niet gezegd zijn dat het collectiviteit van huisartsen (LHV) hierin niet een taak kan hebben. De NMa heeft in haar besluit van 21 december jl. er nog eens op gewezen wat de taak van de LHV kan zijn ter ondersteuning van het sluiten van overeenkomsten door huisartsen. Wanneer er in aanzienlijke mate problemen blijven bestaan in de relatie ziekenfonds-huisarts komt de spilfunctie, die de huisartsen in de gezondheidszorg vervullen, in gevaar. Maar uiteindelijk heeft elke huisarts een individuele verantwoordelijkheid richting de verzekerde/patiënt en zijn ziekenfonds. Huisarts en verzekeraar moeten naar mijn mening op voor beide partijen aanvaardbare voorwaarden tot een overeenkomst kunnen komen om de huisartsenzorg te leveren. Dat huisartsen een individuele overeenkomst moeten sluiten om aan ziekenfondsverzekerden de zorg in natura te kunnen leveren is overigens niet nieuw. Dat is altijd al zo geweest en vloeit voort uit de bepalingen in de Ziekenfondswet. Wat na 1 april 2002 (in de aanbiedingsbrief bij het besluit van 21 december 2001 heeft de NMa LHV een eenmalige verlenging van de termijn met drie maanden, m.a.w. tot 1 april 2002 toegekend) niet meer kan, is dat huisarts en verzekeraar contracteren op basis van bepaalde collectieve afspraken vooraf, die partijen gewoon waren te maken over bijvoorbeeld tarieven en vestiging. Collectieve afspraken daarover zijn onder de Mededingingswet niet toegestaan. </antwoord>
      <antwoord nummer="6">De omslag van collectief naar individueel onderhandelen geldt voor alle zelfstandig gevestigde beroepsbeoefenaren, zoals bijvoorbeeld tandartsen, apothekers en paramedici. </antwoord>
      <antwoord nummer="7">Mochten problemen zoals die nu spelen bij de huisartsen, zich bij andere beroepsgroepen voordoen, dan zal ik partijen wijzen op hun eigen verantwoordelijkheid in deze. Overigens doen zich bij de onder 6. genoemde beroepsgroepen voor zover mij bekend de problemen niet voor, althans niet in die mate zoals dat nu bij de huisartsen het geval is. </antwoord>
      <antwoord nummer="8">De Ziekenfondswet gaat er van oudsher van uit dat ziekenfondsen verplicht zijn schriftelijke medewerkersovereenkomsten te sluiten met aanbieders van in casu huisartsenzorg om aan de aanspraak van hun verzekerden op zorg te voldoen. De in de vraag bedoelde ontwikkeling wijkt daarmee niet af van de situatie die de Ziekenfondswet reeds geruime tijd voorschrijft en past daar volledig in. In het kader van het toezicht op de uitvoering van de Ziekenfondswet, dienen de ziekenfondsen inzicht te geven onder meer in hun contracteerbeleid en hun feitelijke contracteergedrag en zich daarover te verantwoorden. Het College van toezicht uitvoeringsorganisatie (Ctz), dat per 1 april 2001 in de plaats is gekomen van de Commissie toezicht uitvoeringsorganisatie, houdt hierop toezicht. Het gemoderniseerde toezicht zoals dat sedert 1 april 2001 met de inwerkingtreding van de wet van 13 december 2000, Instelling College van toezicht op de zorgverzekeringen (Stb. 2001, 130) zijn beslag krijgt, biedt juist goede uitgangspunten voor adequaat toezicht, ook op dit aspect. </antwoord>
      <noten afkomstig="antwoord"/>
   </antwoorden>
</kvr>
