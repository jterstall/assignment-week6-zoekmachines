<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Cherribi en Brood (beiden VVD) aan de minister voor Grote Steden- en Integratiebeleid over de bereikbaarheid van het kabinet en de rol van domeinnamen. (Ingezonden 4 april 2000); Antwoord</item>
         <item attribuut="Bestand">33Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11655
</item>
         <item attribuut="Inhoud">Vragen over het reserveren van domeinnamen voor het kabinet, de overheid en particulieren.</item>
         <item attribuut="Rubriek">Communicatie, media en informatievoorziening (Netwerken) Staats- en bestuursrecht (Rijksoverheid)</item>
         <item attribuut="Trefwoorden">Computernetwerken Overheid</item>
         <item attribuut="Vindplaats">Kamervragen met antwoord 1999-2000, nr. 1244, Tweede Kamer</item>
         <item attribuut="Vraagnr_bij_indiening">2990009360</item>
         <item attribuut="Afkomstig_van">Grote Steden- en Integratiebeleid</item>
         <item attribuut="Indiener">
            <persoon partij="VVD">Cherribi</persoon>
            <persoon partij="VVD">Brood</persoon>
         </item>
         <item attribuut="Datum_reaktie">2000-05-10</item>
         <item attribuut="Datum_indiening">2000-04-04</item>
         <item attribuut="Document-id">KVR11655</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2789" allpagenumbers="2789 2790 2791" vetnummer="2990009360" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11655" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1244" onderwerp="" indiendatum="2000-04-4">
         <vrager partij="VVD" oorsprong="parlement">Cherribi</vrager>
         <vrager partij="VVD" oorsprong="parlement">Brood</vrager>
         <vraagt-aan>de minister voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2000-05-10">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder>de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Per wanneer zullen alle ministers en staatssecretarissen van dit ICT-kabinet beschikken over een basispakket voor volledige digitale bereikbaarheid en communicatie? Waarom bent u als coördinerend minister er, omwille van de bereikbaarheid, nog niet toe overgegaan uw collega’s een ministersite, een emailadres en een domeinnaam aan te bieden? </vraag>
      <vraag nummer="2">Is het kabinet een ICT-kabinet of een CHAT-kabinet aan het worden? </vraag>
      <vraag nummer="3">Heeft u de leden van het kabinet geattendeerd op de noodzaak om een domeinnaam aan te schaffen, veilig te stellen of te reserveren? </vraag>
      <vraag nummer="4">Wat onderneemt het kabinet om het op de kortst mogelijke termijn ook voor particulieren mogelijk te maken persoonlijke domeinnamen te claimen, aangezien deze nu al door bedrijven en organisaties worden opgekocht? </vraag>
      <vraag nummer="5">Hoe staat u tegenover de suggestie om de geregistreerde aangiftegegevens van het bevolkingsregister (familienaam, sexe, geboortedatum, adres) uit te breiden met een geregistreerde domeinnaam? </vraag>
      <vraag nummer="6">Welke rol ziet u voor domeinnamen bij de overgang naar een samenleving met een digitaal bestel? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Alle ministeries hebben de beschikbaarheid over een eigen domeinnaam en internetsite alsmede over mogelijkheden om via het internet te communiceren. Zo heeft elk ministerie een infrastructuur waarmee e-mail verzonden en ontvangen kan worden. Hiermee hebben in principe alle ministers en staatssecretarissen nu al de beschikking over een basispakket voor digitale bereikbaarheid en communicatie. De wijze waarop er gebruik wordt gemaakt van deze faciliteiten, is een verantwoordelijkheid van de bewindspersonen zelf. De ware uitdaging zit overigens niet in het slechts hebben van een e-mailadres, maar in het adequaat kunnen afwikkelen van de berichten en vragen die via e-mail binnenkomen. Op een e-mail wordt immers een snel antwoord verwacht, dat niettemin met dezelfde waarborgen omkleed moet worden als een normale briefwisseling. In de afgelopen periode heb ik, via de web-site www.rogervanboxtel.nl, ervaring opgedaan met het via Internet communiceren en discussiëren over beleidsthema’s. Dit experiment wordt momenteel geëvalueerd. </antwoord>
      <antwoord nummer="2">Ik hoop van harte dat dit kabinet, dat we een echt ICT-kabinet mogen gaan noemen, ook een chat-kabinet wordt. Daarbij versta ik onder chat-kabinet een kabinet dat actief beproeft welke mogelijkheden nieuwe media bieden voor verbetering van de communicatie tussen overheid en burger. In de vraag lijkt het alsof er sprake is van een keuze tussen die twee. Dat is niet het geval. Ik ben van mening dat, als we de ambitieuze plannen willen waarmaken zoals bijvoorbeeld in het Actieprogramma Elektronische Overheid zijn vastgelegd, het kabinet zich moet oriënteren op de elektronische snelweg. Door – in eerste instantie op bescheiden schaal – te experimenteren met de mogelijkheden zoals bijvoorbeeld chatdiscussies, ontstaat meer begrip voor de mogelijkheden en onmogelijkheden van het medium. </antwoord>
      <antwoord nummer="3">Overeenkomstig mijn toezegging tijdens het Algemeen Overleg van 22 februari jl. zijn op 8 maart alle overheidsorganisaties aangeschreven met het dringende advies om alle voor de organisatie relevante domeinnamen te laten registreren. Overigens kan ook een alert beleid inzake het aanvragen van domeinnamen niet voorkomen dat ook buiten de overheid domeinnamen worden geregistreerd die verwijzen naar overheidsorganisaties, beleidsonderwerpen of de namen van politici. Het aantal toplevel domeinnamen (als .nl. .com, .org. .net, .int) en het aantal mogelijke varianten waarin een naam in een domeinnaam kan worden omgezet (bijv tk.nl. tweedekamer.nl, tweede-kamer.nl, 2ekamer.nl) is zo groot, dat het onbegonnen werk is om alle denkbare domeinnamen voor de overheid te reserveren. </antwoord>
      <antwoord nummer="4">Namens de staatssecretaris van Verkeer en Waterstaat kan ik u hierop het volgende antwoorden. Het Directoraat-Generaal Telecommunicatie en Post (DGTP) heeft al op 17 maart 1999 in een brief (met kenmerk DGTP/IV/99/54) aan de Stichting Internet Domeinregistratie Nederland (SIDN) aangekaart dat particulieren nog geen mogelijkheid hebben om een domeinnaam te laten registreren. Momenteel is het zo dat particulieren in hun communicatie over het internet in het algemeen gebruik maken van internetadressen waar de naam van de internet service provider (ISP) in is verwerkt. Indien, naast bedrijven, ook particulieren een domeinnaam kunnen laten registreren wordt daarmee de basis gelegd voor de domeinnaam-portabiliteit voor particulieren; men kan dan van ISP veranderen met behoud van domeinnaam en dus ook met behoud van email-adres. Om de discussie omtrent wenselijkheid en haalbaarheid van adressering voor particulieren te stimuleren is genoemde brief ook aan andere belanghebbenden verzonden. Na een brede discussie heeft de SIDN in de zomer van 1999 besloten om een implementatietraject uit te zetten om het ook voor particulieren mogelijk te maken om een domeinnaam te laten registreren. De SIDN heeft mij laten weten dat er voortvarend aan wordt gewerkt om per 1 juli aanstaande, of – indien technisch noodzakelijk – hooguit enkele maanden later, domeinnaamregistratie voor particulieren beschikbaar te hebben. Als uitkomst van het consultatietraject en met het oog op a) de intellectuele eigendomsproblematiek bij domeinnamen. b) de privacy-aspecten bij registraties van particulieren en c) de gewenste schaalbaarheid bij registraties van particulieren, is de SIDN voornemens om in het .nl domein een scheiding aan te brengen tussen domeinnamen voor bedrijven en instellingen enerzijds en particulieren anderzijds. Er zal, uitsluitend voor particulieren, een groot aantal (900) zones onder .nl ingericht worden waarin particulieren hun domeinnaam kunnen registreren. Zo kunnen bijvoorbeeld 900 personen met de naam Jansen in dit particuliere domeinnaam hun naam laten registreren. Zonodig kan het aantal zones nog worden uitgebreid. De verwachting is dat hiermee – voor een lange periode – schaarste van domeinnamen voor particulieren onder .nl wordt voorkomen. </antwoord>
      <antwoord nummer="5">De gemeentelijke basisadministratie persoonsgegevens heeft enerzijds tot doel de (semi-)overheid te voorzien van gegevens waardoor de burger bereikbaar is en anderzijds die gegevens te verstrekken die voor de uitvoering van de taken noodzakelijk zijn. Het is van belang dat de vanuit de basisadministratie verstrekte gegevens actueel en betrouwbaar zijn. Daarom worden in beginsel slechts gegevens in de basisadministratie opgenomen die niet of nauwelijks aan verandering onderhevig en van een groot deel van de bevolking beschikbaar zijn. Gezien het vorenstaande is het de vraag of de toevoeging van een geregistreerde domeinnaam een zinvolle aanvulling op de GBA gegevensset zou kunnen betekenen. Hierbij speelt een rol of dit gegeven relatief «gevoelig» is voor aanpassingen en of de bereikbaarheid van de burger er wezenlijk door wordt vergroot. Ik wijs de vragenstellers er in dat verband op, dat ook andere (meer voor de hand liggende) gegevens als e-mailadressen en telefoonnummers om voornoemde redenen thans geen onderdeel uitmaken van de GBA-gegevensset. De commissie modernisering GBA die zich momenteel buigt over de toekomst van de gemeentelijke basisadministratie, neemt ook de in de basisadministratie opgenomen gegevensset onder de loep. Ik wil op dit onderdeel graag het advies van deze commissie afwachten alvorens tot nadere besluitvorming over een eventuele uitbreiding van de GBA-gegevensset over te gaan. </antwoord>
      <antwoord nummer="6">Mede namens de staatssecretaris van Verkeer en Waterstaat kan ik u hierop het volgende antwoorden. In de samenleving zal door burgers, bedrijven en instellingen steeds meer gebruik gemaakt worden van elektronische communicatiemiddelen. In de telefonie kennen we naast de nummers voor toegang tot abonnees (bijvoorbeeld 020-nummers voor abonnees in Amsterdam) sinds enkele jaren ook speciale nummers voor toegang tot diensten (bijvoorbeeld 0600-nummers voor gratis informatiediensten). Met de sterke toename van het gebruik van het internet in het maatschappelijke verkeer neemt ook het belang van de beschikbaarheid van internetadressen en -domeinnamen toe. Strikt genomen zijn internetdomeinnamen, in tegenstelling tot internetadressen, geen harde noodzaak voor communicatie over het internet. Computers hebben geen probleem met lange, moeilijk te onthouden, internetadressen. Echter, personen die op het internet toegang willen krijgen tot informatie die door bedrijven wordt aangeboden geven de voorkeur aan «namen» boven «nummers» omdat namen beter onthouden worden. Voor het bedrijfsleven is het belang van Internetnamen groot omdat deze namen in de praktijk een «gouden gids»-functie vervullen. Zo zal iemand die op zoek is naar (informatie van) bedrijf X geneigd zijn direct op het internet te zoeken onder X.nl. Ook voor overheidsinstellingen hebben internetdomeinnamen een groot belang, zo is het aannemelijk dat bijvoorbeeld de gemeente Amsterdam op het internet te vinden is onder amsterdam.nl. De verwachting is dat met de verdere ontwikkeling van gidsdiensten (directory services) het belang van Internetdomeinnamen kan afnemen. Het is echter buitengewoon moeilijk om harde uitspraken te doen met betrekking tot het tempo waarin deze ontwikkeling zich zal voltrekken. </antwoord>
      <noten afkomstig="antwoord"/>
   </antwoorden>
</kvr>
