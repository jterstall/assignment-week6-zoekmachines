<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) over het verbod op het gebruik van dichloorvos. (Ingezonden 31 mei 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3252
</item>
         <item attribuut="Rubriek">Milieu (Gevaarlijke stoffen)</item>
         <item attribuut="Trefwoorden">Gevaarlijke stoffen</item>
         <item attribuut="Vindplaats">Kamervragen met antwoord 1995-1996, nr. 1292, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1996-06-13</item>
         <item attribuut="Datum_indiening">1996-05-31</item>
         <item attribuut="Document-id">KVR3252</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2627" allpagenumbers="2627 2628" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1292" onderwerp="" indiendatum="1996-05-31">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1996-06-13">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Zijn vanwege het verbod op het gebruik van dichloorvos per 1 juni 1996 reeds enkele maanden geleden talloze bezwaarschriften ingediend? </vraag>
      <vraag nummer="2">Zijn al deze bezwaarschriften thans nog in behandeling? Wat zijn de gebruikelijke afhandelingstermijnen? In welk stadium verkeert de afhandeling? </vraag>
      <vraag nummer="3">Welke knelpunten doen zich voor bij de beoordeling van de bezwaarschriften? </vraag>
      <vraag nummer="4">Hoe verhoudt de werkwijze en het werktempo bij de behandeling van de bezwaarschriften zich tot de ingangsdatum van het verbod op de toelating van dichloorvos? </vraag>
      <vraag nummer="5">Realiseert u zich, dat het ministerie van LNV grote onzekerheid bij zowel toelatinghouders als bij kwekers veroorzaakt ten aanzien van de uiteindelijke toelating van dichloorvos, mede gelet op het feit dat dit middel thans als landbouwkundig onmisbaar wordt beschouwd? </vraag>
      <vraag nummer="6">Bent u bereid de indieners van bezwaarschriften helderheid te verschaffen met betrekking tot de toepasbaarheid van het middel? </vraag>
      <vraag nummer="7">Welke bezwaarschriftenprocedures ten aanzien van verbodsbepalingen op bestrijdingsmiddelen lopen thans? Doen zich daarbij dezelfde knelpunten voor? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Het College voor de toelating van bestrijdingsmiddelen heeft bij besluit van 29 november 1995 besloten tot een wijziging van de toelatingen van middelen op basis van de werkzame stof dichloorvos. Dit besluit behelsde geen compleet verbod op het gebruik van dichloorvoshoudende middelen, maar bracht wel met zich mee dat diverse toepassingen van deze middelen bee¨indigd werden met ingang van 1 juni 1996. Op 11 januari 1996 is e´e´n bezwaarschrift binnengekomen, ingediend inzake 13 middelen namens in totaal 8 toelatinghouders alsmede namens drie derden. Ee´n van laatstgenoemden heeft bij brief van 12 februari 1996 kenbaar gemaakt afzonderlijk verder te gaan en heeft daartoe een eigen bezwaarschrift ingediend. Tevens is van e´e´n van evenaangehaalde acht toelatinghouders een afzonderlijk bezwaarschrift ontvangen op 5 januari 1996. </antwoord>
      <antwoord nummer="2">Deze bezwaarschriften zijn nog in behandeling. Het op 5 januari 1996 ontvangen bezwaarschrift is nagenoeg afgehandeld. De bezwaarde is in de gelegenheid gesteld op 27 maart 1996 het bezwaarschrift mondeling toe te lichten ten overstaan van de Commissie voor de bezwaarschriften. Deze commissie heeft vervolgens op 4 juni 1996 advies uitgebracht. De beslissing op het bezwaarschrift wordt genomen binnen enkele dagen na ontvangst van het advies. Het op 11 januari 1996 ontvangen bezwaarschrift was een pro-forma bezwaarschrift, niet voorzien van machtigingen van degenen, namens wie het bezwaarschrift werd ingediend. Medio februari 1996 zijn de nadere motiveringen ontvangen alsmede de machtigingen. Tevens is het eerdergenoemde afzonderlijke bezwaarschrift ontvangen. Vervolgens is, zoals gebruikelijk, informatie gevraagd aan het College voor de toelating van bestrijdingsmiddelen. Bij brief van 15 april 1996, ontvangen op 1 mei 1996, heeft het College hierop geantwoord. De Commissie voor de bezwaarschriften was voornemens de bezwaarden te horen op 9 juli 1996. Naar aanleiding van een door e´e´n der bezwaarden ingediend verzoek om voorlopige voorziening bij de President van het College van Beroep voor het bedrijfsleven is de bezwaarde in de gelegenheid gesteld eerder te worden gehoord, te weten op 13 juni 1996. De bezwaarde wenste hiervan geen gebruik te maken, zodat de datum van 9 juli 1996 gehandhaafd is. Naar het zich laat aanzien zal de beslissing op deze bezwaarschriften worden genomen binnen drie maanden na ontvangst van de inlichtingen van het College voor de toelating van bestrijdingsmiddelen. Dat is de gebruikelijke termijn voor bezwaarschriften van zo gecompliceerd karakter als deze. </antwoord>
      <antwoord nummer="3">Sinds het mogelijk is voor derden-belanghebbenden bezwaar aan te tekenen en beroep in te stellen is een groot aantal bezwaarschriften ingediend door derden-belanghebbenden, met name organisaties werkzaam op het gebied van milieubescherming. Daarnaast is het mogelijk gebleven dat de direct-belanghebbenden, met name toelatinghouders, bezwaar indienen. Voor al die bezwaarschriften wordt ten behoeve van het opstellen van een advies door de Commissie voor de bezwaarschriften informatie gevraagd aan het College voor de toelating van bestrijdingsmiddelen. Het verstrekken van informatie omtrent deze, doorgaans diepgaand gemotiveerde en sterk technische bezwaarschriften, vergt de nodige tijd. Daarenboven is het op grond van de wet en de inhoud van de bezwaarschriften noodzakelijk dat de belanghebbenden, alsmede eventueel betrokken derden-belanghebbenden, worden gehoord. Ook dat kost tijd. Overigens staat belanghebbenden de weg open naar de President van het College van Beroep voor het bedrijfsleven teneinde hem te vragen een voorlopige voorziening te treffen. Ik heb vernomen dat in elk geval e´e´n der toelatinghouders een dergelijk verzoek heeft gedaan aan de President. </antwoord>
      <antwoord nummer="4 en 5">Het College voor de toelating van bestrijdingsmiddelen heeft reeds in zijn besluit van 24 februari 1995, waarbij de toelating van de betrokken middelen werd verlengd tot 1 januari 1996, kenbaar gemaakt voornemens te zijn de toelating van het middel te bee¨indigen met ingang van 1 januari 1996. Hierop hebben appellanten gereageerd. Het College heeft deze reactie betrokken bij zijn definitieve beslissing van 29 november 1995. Daarbij is geconcludeerd dat de toepassing in aardbeien in de volle grond een gebruik is dat dringend landbouwkundig vereist is. In zijn besluit van 29 november 1995 heeft het College onder aanbrengen van deze wijziging de toelating verlengd tot 1 juni 1996. In hun reacties op de voorgenomen besluitvorming hebben de bezwaarden gevraagd de landbouwkundige onmisbaarheid te betrekken bij de besluitvorming. Het College voor de toelating van bestrijdingsmiddelen heeft geconcludeerd dat slechts de toepassing in aardbeien in de volle grond is te beschouwen als een dringend landbouwkundig gebruik. Voor de overige toepassingen was onvoldoende informatie en argumentatie geleverd, zodat op grond van de verstrekte informatie niet kon worden geconcludeerd dat sprake was van een landbouwkundig onmisbaar middel. Er was dus geen sprake van dat onweerlegbaar werd vastgesteld dat het op de markt houden van dit middel dringend was vereist. Overigens hebben de belanghebbenden op 31 mei 1996 een expliciet verzoek om toelating wegens landbouwkundige onmisbaarheid op grond van artikel 8, eerste lid, van het Besluit milieutoelatingseisen bestrijdingsmiddelen ingediend bij het College voor de toelating van bestrijdingsmiddelen. Dit College heeft zoals gebruikelijk dit verzoek in behandeling genomen en zal zo spoedig mogelijk zijn oordeel geven over dit onderzoek. Het was dus ruim voor de expiratiedatum bekend dat bee¨indiging van de toelating werd overwogen. Daarmee bestond voor alle betrokkenen ruimschoots de mogelijkheid daarop te anticiperen en uit te zien naar een alternatief. </antwoord>
      <antwoord nummer="6">De beslissingen op de bezwaarschriften zullen de indieners daarvan helderheid verschaffen inzake de toepasbaarheid van het middel. </antwoord>
      <antwoord nummer="7">In totaal zijn momenteel nog 2 bezwaarschriften in behandeling, die specifiek betrekking hebben op verbodsbepalingen van bestrijdingsmiddelen. Deze worden op gelijke wijze behandeld als is beschreven in het antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
