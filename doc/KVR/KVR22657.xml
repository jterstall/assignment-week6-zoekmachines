<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Luchtenveld (VVD) aan de minister van Justitie over terahertzcamera's. (Ingezonden 9 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22657
</item>
         <item attribuut="Inhoud">Vragen naar aanleiding van artikel 'Iedereen naakt' in Intermediair van 24 februari 2005, over gebruik van de technieken van terahertzcamera's en 'through-the-wallradar' waarmee dwars door iemands kleding en door muren van gebouwen heen kan worden gekeken. Vragen over eventuele strijdigheid met artikel 10 (eerbiediging persoonlijke levenssfeer) en 11 (recht op onaantastbaarheid menselijk lichaam) van de Grondwet.</item>
         <item attribuut="Rubriek">Criminaliteit en openbare orde (Handhaving openbare orde) Staats- en bestuursrecht (Privacy)</item>
         <item attribuut="Trefwoorden">Openbare orde en veiligheid Privacy</item>
         <item attribuut="Vindplaats">Kamervragen met antwoord 2004-2005, nr. 1315, Tweede Kamer</item>
         <item attribuut="Vraagnr_bij_indiening">2040510190</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Luchtenveld</persoon>
         </item>
         <item attribuut="Datum_reaktie">2005-04-01</item>
         <item attribuut="Datum_indiening">2005-03-09</item>
         <item attribuut="Document-id">KVR22657</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2789" allpagenumbers="2789 2790" vetnummer="2040510190" code="0405tkkvr1315" lopendefooter="Tweede Kamer, vergaderjaar 2004–2005, Aanhangsel" filenaam="KVR22657" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1315" onderwerp="" indiendatum="2005-03-9">
         <vrager partij="VVD" oorsprong="parlement">Luchtenveld</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-04-1">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Iedereen naakt» <voetnoot nummer="1"/>, waarin melding wordt gemaakt van terahertzcamera’s en «through-the-wallradar» waarmee dwars door iemands kleding kan worden gekeken en iemand in volle naaktheid kan worden aanschouwd en waarmee ook door muren kan worden gekeken? </vraag>
      <vraag nummer="2">Mag iemand zomaar «naaktfoto’s» van een ander maken, zonder dat die ander dat weet? Is het toegestaan met de in vraag 1 bedoelde technieken door muren van gebouwen heen te kijken? Zijn er bepalingen in het Wetboek van Strafrecht die beide handelingen verbieden? Zo ja, welke? </vraag>
      <vraag nummer="3">Overweegt u een verbod op het gebruik maken van de in vraag 1 bedoelde technieken? Zo ja, waarom? Zo neen, waarom niet? </vraag>
      <vraag nummer="4">Hoe beoordeelt u het gebruik van technieken als terahertzcamera’s en «through-the-wallradar» in relatie tot artikel 10 van de Grondwet (recht op eerbiediging van de persoonlijke levenssfeer) en artikel 11 van de Grondwet (recht op onaantastbaarheid van het menselijk lichaam)? </vraag>
      <vraag nummer="5">Is het waar dat enige tijd geleden op de Londense luchthaven Heathrow een proef is gehouden met het gebruik van een terahertzcamera? Zo ja, wat waren de bevindingen? </vraag>
      <vraag nummer="6">Wordt ook in Nederland door de bevoegde autoriteiten, al dan niet via een proef, gebruik gemaakt van de in vraag 1 bedoelde technieken dan wel wordt dat overwogen? Zo ja, op basis van welke wetgeving is dat toegestaan? </vraag>
      <vraag nummer="7">Mocht de overheid in Nederland van deze technieken gebruik willen gaan maken, behoeft onze wet- en regelgeving dan wijziging? Zo ja, welke wet- en regelgeving? </vraag>
      <noten afkomstig="vraag">
         <noot nummer="1" datum="2005-02-24" bron="Intermediair">Intermediair, 24 februari 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. In deze vraag worden twee verschillende technieken genoemd. Ik zal deze hieronder toelichten. De Terahertzcamera betreft een zogenaamde passieve technologie die in wetenschappelijke kring ook wel wordt aangeduid als Passive Millimetre Wave techniek. Hierbij wordt gebruik gemaakt van natuurlijke straling in een bepaald frequentie-gebied. Deze straling is alom aanwezig en bevindt zich aan de voorkant van het infrarood-spectrum. Deze straling wordt door verschillende stoffen/weefsels meer of minder geabsorbeerd dan wel gereflecteerd of doorgelaten. Door de natuurlijke straling die bijvoorbeeld door een menselijke gedaante wordt gereflecteerd te interpreteren kan een beeld worden gemaakt. Kleding laat de straling voor een deel door. Het doorgelaten deel van de straling komt daadwerkelijk op het lichaam terecht en zal daardoor op haar beurt weer voor een deel reflecteren. Dit beeld is overigens niet te vergelijken met een reguliere (naakt)foto. Er is dus bij de mij bekende technieken geen sprake van – zoals de vragensteller veronderstelt – het aanschouwen van een persoon in zijn volle naaktheid. Door de reflecties op te vangen en middels software tot een beeld te vormen is het wel mogelijk metalen voorwerpen (wapens e.d.) die zich onder de kleding bevinden te onderscheiden. De aanwezigheid van de genoemde natuurlijke straling is essentieel voor de werking van het systeem. Inpandig is deze straling minder aanwezig. Om deze techniek dan toch te kunnen toepassen verdient het bij inpandig gebruik de voorkeur een kunstmatige bron te gebruiken. Zowel de natuurlijke als de kunstmatig te genereren straling is volgens de meeste deskundigen geheel ongevaarlijk voor de mens. Deze techniek verkeert overigens nog in de ontwikkelingsfase. De verwachting is dat er binnen enkele jaren praktisch bruikbare systemen voorhanden zullen zijn. Het is nog te vroeg om te kunnen zeggen of deze techniek praktisch toepasbaar is op terreinen als de beveiliging van de burgerluchtvaart en de opsporing van strafbare feiten. De «through-the-wall» radar is een aktief systeem waarbij radargolven worden uitgezonden door middel van een antenne. Een terugkerende (gereflecteerde) radargolf zegt iets over voorwerpen/materialen en hun positie in het ruimtelijk vlak ten opzichte van de antenne. Door een verfijning van deze reeds langer bekende techniek is het mogelijk (zij het met de nodige beperkingen) om door een muur te «kijken». Dit betreft echter een waarneming die niet te vergelijken is met een beeld van bijvoorbeeld een (digitale/analoge) camera. Middels de nodige software is uit de radarreflecties wel een enigszins herkenbaar beeld te creëren en kan «door de muur» de positie waar mensen en voorwerpen zich bevinden worden vastgesteld. </antwoord>
      <antwoord nummer="2">Nee, het is – kort gezegd – niet toegestaan heimelijk een afbeelding van een persoon te maken. De artikelen 441ben 139f van het Wetboek van Strafrecht zijn de toepasselijke verbodsbepalingen. Gezien de huidige stand van de techniek is het nog maar de vraag of bij de toepassing van de bedoelde technieken daadwerkelijk sprake is van het maken van een afbeelding van een persoon. </antwoord>
      <antwoord nummer="3">Zie antwoord op vraag 7. </antwoord>
      <antwoord nummer="4">Zie antwoord op vraag 7. </antwoord>
      <antwoord nummer="5 en 6">Er heeft op de luchthaven London Heathrow een test met dergelijke apparatuur plaats gevonden. De uitkomsten hiervan voor wat betreft detectie en praktische toepasbaarheid zijn door een vertegenwoordiger van het Engelse Department for Transport (DFT) mondeling meegedeeld in het kader van internationaal overleg. De inhoud hiervan is als vertrouwelijk geclassificeerd. Ik kan hierover dan ook geen mededelingen doen. In ieder geval wordt op basis van onder meer de resultaten van dit onderzoek op korte termijn de inzet van dergelijke apparatuur voor de beveiliging van de burgerluchtvaart in Nederland niet overwogen. </antwoord>
      <antwoord nummer="7">Ik acht een verbod op deze technieken niet aan de orde. Zoals uit mijn antwoord op vraag 1 blijkt zijn de onderhavige technieken nog in ontwikkeling. Het behoeft geen betoog dat dergelijke technieken een inbreuk met zich kunnen brengen op het recht op bescherming van de persoonlijke levenssfeer. Indien onomstotelijk vast komt te staan dat deze technieken ongevaarlijk zijn voor de mens is er geen sprake van een inbreuk op het recht op onaantastbaarheid van het menselijk lichaam. Indien de overheid deze technieken in de toekomst zou gaan gebruiken is het afhankelijk van het doel en de wijze van de toepassing daarvan of er aanvullende wetgeving nodig is. </antwoord>
      <noten afkomstig="antwoord"/>
   </antwoorden>
</kvr>
