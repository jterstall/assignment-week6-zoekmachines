<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de minister van Landbouw, Natuur en Voedselkwaliteit over dioxine in varkensvoer. (Ingezonden 3 december 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30415
</item>
         <item attribuut="Inhoud">In Duitsland is dioxine in veevoeder gevonden dat afkomstig was uit Nederland (www.agriholland.nl). Zijn producten van de met dit veevoeder gevoerde dieren op de markt gekomen. Ook vragen op de controle op illegale stoffen in veevoeder en mogelijk sancties tegen fabrikanten.</item>
         <item attribuut="Rubriek">Consument (Voedings- en productveiligheid) Milieu (Gevaarlijke stoffen) Veeteelt (Veevoeder)</item>
         <item attribuut="Trefwoorden">Gevaarlijke stoffen Levensmiddelenkeuring Veevoeder</item>
         <item attribuut="Vindplaats">Kamervragen met antwoord 2007-2008, nr. 909, Tweede Kamer</item>
         <item attribuut="Vraagnr_bij_indiening">2070805930</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-12-18</item>
         <item attribuut="Datum_indiening">2007-12-03</item>
         <item attribuut="Document-id">KVR30415</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1941" allpagenumbers="1941 1942" vetnummer="2070805930" code="0708tkkvr909" lopendefooter="Tweede Kamer, vergaderjaar 2007–2008, Aanhangsel" filenaam="KVR30415" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="909" onderwerp="" indiendatum="2007-12-3">
         <vrager partij="PvdD" oorsprong="parlement">Thieme</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-12-18">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht «Dioxine aangetroffen in Duitsland in varkensvoer afkomstig uit Nederland»? <voetnoot nummer="1"/>
      </vraag>
      <vraag nummer="2">Kunt u aangeven hoe deze dioxine in het veevoer is terechtgekomen en welke omvang deze vervuiling heeft? </vraag>
      <vraag nummer="3">Kunt u aangeven hoeveel dieren inmiddels zijn gevoerd met het met dioxine besmette veevoer en of de producten van deze dieren op de markt zijn gekomen? </vraag>
      <vraag nummer="4">Kunt u aangeven of inmiddels bekend is of ook andere partijen veevoer zijn teruggevonden die zijn besmet met dioxine? </vraag>
      <vraag nummer="5">Kunt u aangeven hoe groot de kans is dat veevoer besmet met dioxine of andere illegale stoffen toch kunnen worden gevoerd aan dieren? Welk percentage van het veevoer wordt gecontroleerd op illegale stoffen? </vraag>
      <vraag nummer="6">Kunt u aangeven welke sanctiemaatregelen worden genomen tegen de veevoerfabrikant die het met dioxine besmette veevoer op de markt heeft gebracht? </vraag>
      <vraag nummer="7">Acht u de sanctiemogelijkheden voldoende om besmettingen van veevoer met illegale stoffen zoals dioxine te voorkomen? Zo ja, waar blijkt dat uit? Is er een dalende trend waarneembaar van besmettingen van veevoer met illegale stoffen? Zo neen, waarom niet? Welke sanctiemaatregelen gaat u nemen om vervuiling verder te voorkomen en op welke termijn? </vraag>
      <vraag nummer="8">Kunt u aangeven op welke wijze u besmettingen van veevoer met dioxine en andere illegale stoffen tracht te voorkomen? Op welke wijze voorkomt u dat producten van dieren die besmet voer hebben gegeten op de markt worden gebracht? </vraag>
      <vraag nummer="9">Deelt u de mening dat een positieflijst een effectieve methode is om dit soort besmettingen te voorkomen? Zo ja, welke stappen onderneemt u om een positieflijst in te voeren en binnen welke termijn? Zo neen, waarom niet? </vraag>
      <noten afkomstig="vraag">
         <noot nummer="1" titel="rapid alert system for food and feed">http://www.agriholland.nl/nieuws/artikel.html?id=83744 Dioxine aangetroffen in Duitsland in varkensvoer afkomstig uit Nederland Op 19 november hebben de Duitse autoriteiten een partij mengvoer voor varkens uit Nederland onderschept die te veel dioxine bevatte. In het varkensvoer zat 0,93 picogram dioxine per gram, terwijl de EU-norm 0,75 picogram per gram is. Dat meldt het Europese waarschuwingssysteem «rapid alert system for food and feed». Bron: Europese Commissie, 28/11/07</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Dioxine is op historische gronden van nature aanwezig in vele producten. De dioxine is via de gebruikte visolie in het mengvoeder terechtgekomen. Voor visolie is een norm voor dioxine in de regelgeving opgenomen van 6 ng WHO-PCDD/F-TEQ/kg. Voor voedermiddelen en mengvoeders is een norm van 0,75 ng/kg. Het betreffende product bevatte een hoog gehalte visolie (rond de 50%). Er is sprake van een zeer geringe overschrijding. De Duitse autoriteiten hebben een uitslag van 0,93 WHO-PCDD/F-TEQ/kg gemeld. </antwoord>
      <antwoord nummer="3">De partij aanvullend diervoeder is in Duitsland geblokkeerd, voordat het aan dieren gegeven is. </antwoord>
      <antwoord nummer="4">Er zijn geen andere partijen diervoeder, besmet met dioxinen, teruggevonden. </antwoord>
      <antwoord nummer="5">Het is niet mogelijk om een berekening uit te voeren over de kans dat eventueel besmet diervoeder aan dieren wordt vervoederd. De Nederlandse overheid voert een Nationaal Plan diervoeder uit (beschikbaar via de website van de Voedsel en Waren Autoriteit) dat voor bijvoorbeeld dioxinen, ruim 400 onderzoeken bevat. Daarnaast heeft het diervoederbedrijfsleven een uitgebreide monitoring van diervoedergrondstoffen en diervoeders. Van het betreffende product waren door het bedrijf ook analyses uitgevoerd, die binnen de norm voor dioxinen vielen. Daarnaast heeft de diervoedersector zelf, lerende van de recente incidenten, een extra borging op de aankoop van grondstoffen ontwikkeld. Dit is onder andere in systemen als TrusQ, Safe Feed en het GMP+ ondergebracht. </antwoord>
      <antwoord nummer="6">Aan het betreffende diervoederbedrijf is aangegeven dat voor het op de markt brengen van dit product de normstelling voor mengvoeders gehanteerd moet worden. Verder zal de Voedsel en Waren Autoriteit de zaak aan de Algemene Inspectiedienst overdragen voor strafrechtelijk onderzoek. </antwoord>
      <antwoord nummer="7">Ja. Er is sprake van een dalende trend van besmettingen van diervoeders met contaminanten zoals dioxine. De beschikbare gegevens tonen aan dat dit het gevolg is van de beleidsmaatregelen die al sinds de tachtiger jaren van de vorige eeuw zijn ingevoerd. Dit beleid zal in zijn huidige vorm worden doorgezet. </antwoord>
      <antwoord nummer="8">Alle bekende wegen van besmettingen worden gecontroleerd en besmet voer wordt onmiddellijk uit de markt genomen. Incidenten uit het verleden met levensmiddelen en diervoeders met dioxinen tonen echter aan dat accidentele of moedwillige besmetting met dioxinen op heel veel wijzen mogelijk is. Van een totale controle is dus (nog) geen sprake. </antwoord>
      <antwoord nummer="9">Het gebruik van een positieflijst voor voedermiddelen is geen effectief middel tegen dit soort vervuilingen. Op een positieflijst staan voedermiddelen die getest zijn op risico’s voor de volksgezondheid, de diergezondheid of het milieu. Ongewenste stoffen zoals dioxinen zijn stoffen die niet van nature onderdeel uitmaken van het voedermiddel maar daar als onvermijdbaar residu in voorkomen. Een voedermiddel dat op de positieflijst staat, kan nog altijd vervuild zijn met contaminanten die tijdens productie, transport of opslag in het product terecht zijn gekomen. </antwoord>
      <noten afkomstig="antwoord"/>
   </antwoorden>
</kvr>
