<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over welvaartsgroei voor gehandicapten. (Ingezonden 9 april 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6979
</item>
         <item attribuut="Inhoud">Vragen naar aanleiding van de Rapportage Gehandicapten 1997 van het SCP, waaruit blijkt dat gehandicapten niet hebben geprofiteerd van de welvaartsgroei tussen 1983 en 1995. Zie ook de vragen van het lid Rosenmöller over dit onderwerp (kamervragen 1997-1998, nr. 1125).</item>
         <item attribuut="Rubriek">Inkomen en rechtspositie (Inkomens) Welzijn (Lichamelijk gehandicapten)</item>
         <item attribuut="Trefwoorden">Besteedbaar inkomen Gehandicapten</item>
         <item attribuut="Vindplaats">Kamervragen met antwoord 1997-1998, nr. 1126, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-04-21</item>
         <item attribuut="Datum_indiening">1998-04-09</item>
         <item attribuut="Document-id">KVR6979</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2305" allpagenumbers="2305 2306" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6979" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1126" onderwerp="" indiendatum="1998-04-9">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-04-21">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van de berichtgeving over het niet profiteren door gehandicapten van de welvaartsgroei tussen 1983 en 1995? <voetnoot nummer="1"/>
      </vraag>
      <vraag nummer="2">Onderschrijft u de conclusies van het SCP dat de inkomensgroei van de gehandicapten over de periode 1983 tot 1995 19% is achtergebleven bij die van mensen zonder handicap, en dat de koopkracht van gehandicapten in diezelfde periode met 16% is afgenomen? </vraag>
      <vraag nummer="3">Kunt u aangeven hoe de koopkracht van gehandicapten zich op dit moment verhoudt tot die van niet-gehandicapten, indien de koopkrachtberekening van het SCP wordt afgezet tegen de onlangs bekend geworden koopkrachtcijfers van CPB over de periode 1995–1998? </vraag>
      <vraag nummer="4">Nu volgens het onderzoek van het SCP een op de tien huishoudens van gehandicapten moeite heeft om rond te komen en dit met name te maken heeft met de vele eigen bijdragen en de hoge extra kosten, die niet steeds fiscaal aftrekbaar zijn, is dan niet de oplossing ofwel het verhogen van de uitkering ofwel het treffen van specifieke maatregelen voor gehandicapten om dit soort lasten te verminderen? Zo neen, om welke reden niet? </vraag>
      <noten afkomstig="vraag">
         <noot nummer="1">Rapportage gehandicapten 1997 van het SCP</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik heb kennisgenomen van de Rapportage Gehandicapten 1997 van het SCP. </antwoord>
      <antwoord nummer="2" voetnoot="1">Ten aanzien van de conclusies van het SCP inzake de inkomensontwikkeling van gehandicapten zou ik graag een aantal zaken opmerken. Allereerst vind ik het jammer dat in de Rapportage gehandicapten 1997 weinig aandacht is voor de verklarende factoren bij de geconstateerde inkomensverschillen. De inkomensverschillen die naar voren komen in het SCP-rapport hebben naar verwachting namelijk niet zozeer betrekking op het verschil tussen mensen die gehandicapt of niet-gehandicapt zijn, maar meer op het verschil tussen inactief en actief zijn. In eerder onderzoek zijn de inkomensverschillen nader geanalyseerd. In dit onderzoek van Timmermans, Ten Dam en Snel <voetnoot nummer="1"/>wordt geconcludeerd dat het gemiddeld inkomen van mensen met een lichte beperking wordt veroorzaakt door het feit dat onder hen meer ouderen, meer alleenstaanden en meer ontvangers van een uitkering voorkomen. Hun inkomen verschilt echter niet van ouderen, alleenstaanden of uitkeringsgerechtigden zonder beperkingen. De SCP-studie legt bovendien sterk de nadruk op de verschillen tussen mensen met een ernstige beperking en mensen zonder belemmeringen, terwijl de grootste groep gehandicapten een lichte of matige beperking heeft. Verder hebben de versoberingen in de WAO halverwege de jaren tachtig gegeven het tijdvak dat het SCP in beschouwing neemt een grote impact op de eindresultaten. Overigens ben ik van mening dat bij de beoordeling van de koopkrachtontwikkeling van gehandicapten ten opzichte van die van niet-gehandicapten methodologische aspecten in het oog moeten worden gehouden. Zo is de aanpassing van het arbeidsongeschiktheidscriterium (TBA, 1 augustus 1993), als gevolg waarvan de mate van arbeidsongeschiktheid consequenter afhankelijk is van de nog resterende verdiencapaciteit, geen maatregel die van invloed is op de hoogte van de arbeidsongeschiktheidsuitkering zelf, gegeven een bepaalde mate van arbeidsongeschiktheid. Een geringere mate van arbeidsongeschiktheid leidt wel tot een lagere arbeidsongeschiktheidsuitkering. Dat effect is echter van een heel andere orde dan het achterblijven van de ontwikkeling van de hoogte van de arbeidsongeschiktheidsuitkeringen bij de inkomensontwikkeling van werknemers. Tenslotte is het, gegeven het feit dat het verschil tussen inactief en actief zijn een belangrijke rol speelt en gegeven het feit dat het onderzoek teruggaat naar 1983, belangrijk op te merken dat in de huidige kabinetsperiode een dooreengenomen positieve koopkrachtontwikkeling resulteert voor uitkeringsgerechtigden. Daarnaast is de ontwikkeling ten opzichte van werkenden, zeker indien rekening wordt gehouden met maatregelen in de IHS redelijk evenwichtig. </antwoord>
      <antwoord nummer="3">Het is niet mogelijk de koopkrachtberekeningen van het SCP af te zetten tegen de onlangs bekend geworden koopkrachtcijfers van CPB voor deze kabinetsperiode, omdat de periodes niet overeenkomen. Het SCP rapporteert immers over de periode 1983–1995. </antwoord>
      <antwoord nummer="4">Ondanks de kanttekeningen die ik bij de vragen 1 tot en met 3 heb gemaakt, vraagt de toch uitermate krappe inkomenspositie van de gehandicapte mensen met lage inkomens bijzondere aandacht. Hierbij is van belang dat in de huidige kabinetsperiode de verschillen in koopkrachtontwikkeling tussen uitkeringsgerechtigden en werkenden zijn afgenomen. Voor wat betreft huishoudens met personen met een ernstige beperking heeft driekwart een kostwinner die ouder is dan 65 jaar. Bijna de helft van deze groep heeft een laag inkomen. In dit verband is het relevant om op te merken dat de inkomensontwikkeling van ouderen met weinig of geen aanvullend pensioen deze kabinetsperiode relatief gunstig is geweest. Zo zijn alleenstaande en samenwonende ouderen met alleen een AOW-pensioen er deze kabinetsperiode respectievelijk zo’n </antwoord>
      <antwoord nummer="7" voetnoot="1 4 1 4 1 2 1 2">
         <voetnoot nummer="1"/>⁄ <voetnoot nummer="4"/>procent en 5 <voetnoot nummer="1"/>⁄ <voetnoot nummer="4"/>procent op vooruit gegaan. Inclusief de maatregelen in de IHS is dit respectievelijk circa 9 <voetnoot nummer="1"/>⁄ <voetnoot nummer="2"/>procent en 7 <voetnoot nummer="1"/>⁄ <voetnoot nummer="2"/>procent. Verder heeft het huidige kabinet binnen het inkomensbeleid op verschillende punten accenten gelegd bij gehandicapten en chronisch zieken, en is er dus verandering opgetreden in de situatie ten opzichte van de periode 1983–1995, waarover het SCP rapporteert. Eén van de kabinetsmaatregelen is de aanpassing van de buitengewone-lastenaftrek. Deze is dusdanig aangepast dat chronisch zieken per 1 januari 1998 hun eigen forfaitaire bijtelling hebben bij de uitgaven, in aanvulling op de reeds bestaande forfaitaire bijtelling voor ouderen en arbeidsongeschikten. Daarnaast is de onderuitputting bij de Wet voorzieningen gehandicapten deze kabinetsperiode sterk verminderd. Vooruitlopend op een herverdeling van middelen per 1 januari 1999 zullen de tekortgemeenten over 1998 een financiële tegemoetkoming ontvangen. Tevens zijn de mogelijkheden die gemeenten hebben voor inkomensondersteuning via de bijzondere bijstand verruimd door een toevoeging van middelen aan het gemeentefonds en een verruiming van de gemeentelijke bevoegdheden. Verder is er de Regeling tegemoetkoming onderhoudskosten thuiswonende meervoudig en ernstig lichamelijk gehandicapte kinderen (Stcrt. 67, 8 april 1997, p. 10). Tenslotte mogen – mede gezien het feit dat de inkomensverschillen in belangrijke mate worden verklaard door het al dan niet participeren op de arbeidsmarkt – de kabinetsinspanningen op het terrein van reïntegratie niet onvermeld blijven. Zo wordt het wetsvoorstel (Re)integratie Arbeidsgehandicapten 21 april a.s. door de Eerste Kamer behandeld. Het huidige kabinetsbeleid vindt evenwel geen weerslag in de door het SCP gepubliceerde onderzoeksuitkomsten, omdat het om een andere periode gaat. Het tijdsbestek, waarover het SCP in dit verband rapporteert houdt immers op in 1995, het begin van de huidige kabinetsperiode. </antwoord>
      <noten afkomstig="antwoord">
         <noot nummer="1">Arm Nederland. De Kwetsbaren. Het tweede jaarrapport en sociale uitsluiting, 1997</noot>
      </noten>
   </antwoorden>
</kvr>
