<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Witteveen-Hevinga (PvdA), Hoogervorst (VVD), Schimmel (D66) en Smits(CDA) over fraudebestrijding op de financiële markten (Ingezonden 30 mei 1995); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1546
</item>
         <item attribuut="Rubriek">Bedrijfsleven en industrie (Bank- en verzekeringswezen) Criminaliteit en openbare orde (Fraude)</item>
         <item attribuut="Trefwoorden">Bankwezen Fraude</item>
         <item attribuut="Vindplaats">Kamervragen met antwoord 1994-1995, nr. 899, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Witteveen-Hevinga</persoon>
            <persoon partij="VVD">Hoogervorst</persoon>
            <persoon partij="D66">Schimmel</persoon>
            <persoon partij="CDA">Smits</persoon>
         </item>
         <item attribuut="Datum_reaktie">1995-06-12</item>
         <item attribuut="Datum_indiening">1995-05-30</item>
         <item attribuut="Document-id">KVR1546</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1835" allpagenumbers="1835 1836" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="899" onderwerp="" indiendatum="1995-05-30">
         <vrager partij="PvdA" oorsprong="parlement">Witteveen-Hevinga</vrager>
         <vrager partij="VVD" oorsprong="parlement">Hoogervorst</vrager>
         <vrager partij="D66" oorsprong="parlement">Schimmel</vrager>
         <vrager partij="CDA" oorsprong="parlement">Smits</vrager>
         <vraagt-aan/>
      </vraagdata>
      <antwoorddata antwoorddatum="1995-06-12">
         <antwoorder functie="minister" ministerie="Financie¨n">Zalm</antwoorder>
         <mede-antwoorder>de ministers van Justitie en van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Wat is de inhoud van de afspraken van vijf jaar geleden inzake de ontwikkeling van expertise bij het Openbaar Ministerie om fraude te bestrijden en inzake de aanstelling van een officier van justitie die zich louter met beursfraude bezighoudt, aan welke afspraken de voorzitter van de Effectenbeurs refereert in het tv-programma NOVA van 26 mei jl.? Waarom zijn deze afspraken niet nagekomen? </vraag>
      <vraag nummer="2">Deelt u de visie, dat georganiseerde fraude een toenemend fenomeen is op de financie¨le markten? Welke ontwikkelingen voorziet u ter zake? </vraag>
      <vraag nummer="3">Bent u bereid een programma te ontwikkelen ter bestrijding van fraude op de financie¨le markten? </vraag>
      <vraag nummer="4">Wat voor menskracht en deskundigheid is voor een dergelijk programma nodig? Is deze voldoende aanwezig bij het Controlebureau van de Effectenbeurs, bij de Stichting Toezicht Effectenverkeer, bij de Economische Controledienst en bij het Openbaar Ministerie? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1" voetnoot="1 2">Ingevolge artikel 31a, vijfde lid, van de Wet toezicht effectenverkeer, is in gevallen van handelen met (misbruik van) voorwetenschap de rechtbank te Amsterdam bij uitsluiting tot kennisneming in eerste aanleg bevoegd. Bij navraag bij het Openbaar Ministerie (OM) aldaar is niet gebleken van afspraken inzake de aanstelling van een officier van Justitie die zich louter met beursfraude bezighoudt. Van het niet nakomen van zulke afspraken is derhalve ook geen sprake. Wel is bij gelegenheid van de parlementaire behandeling van het Wetsvoorstel strafbaarstelling misbruik van voorwetenschap ingegaan op de eisen van (deskundigheid en) capaciteit bij de met opsporing en vervolging belaste instanties. Bij die gelegenheid is door de toenmalige minister van Justitie onder meer gezegd: «Het is niet de bedoeling om ten behoeve van de opsporing en vervolging van misbruik van voorwetenschap een bepaalde capaciteit aan mensjaren bij politie en Justitie te reserveren» <voetnoot nummer="1"/>. Aanstelling van een officier van Justitie, speciaal belast met bestrijding van misbruik van voorwetenschap, is toen – ondanks vragen ter zake <voetnoot nummer="2"/>– niet toegezegd. </antwoord>
      <antwoord nummer="2 en 3">Voor financie¨le instellingen bestaan in Nederland adequate toezichtregelingen, waarbij De Nederlandsche Bank en de Stichting Toezicht Effectenverkeer (STE) als toezichthouders en de Economische Controledienst (ECD) als (bestuurlijke) onderzoeksinstantie zijn betrokken. Er is geen aanleiding om te veronderstellen dat fraude, al dan niet georganiseerd, bij deze instellingen een toenemend fenomeen is. Financie¨le instellingen zijn wel kwetsbaar, in die zin dat zij door clie¨nten gebruikt kunnen worden bij het plegen van fraude. Een pregnant verschijnsel op dit gebied is het witwassen van criminele gelden via financie¨le instellingen. Bestrijding van fraude op financie¨le markten vraagt zowel een preventief als een repressief instrumentarium. Het bestaande instrumentarium ten aanzien van financie¨le instellingen is toereikend. Een belangrijk preventief element is dat bestuurders en andere beleidsbepalende personen van onder toezicht staande financie¨le instellingen door de toezichthouders worden getoetst op deskundigheid en betrouwbaarheid. Tevens voorzien de desbetreffende financie¨le toezichtswetten in een toetsing van de betrouwbaarheid van houders van gekwalificeerde deelnemingen in deze instellingen, dan wel de personen die rechtstreeks of middellijk bevoegd zijn bestuurders of (mede) beleidsbepalende personen te benoemen of te ontslaan. Ook vindt toezicht plaats op de bedrijfsvoering. Verder wijs ik in dit verband op de recente wetgeving ter bestrijding van het sinds de jaren tachtig opgekomen fenomeen witwassen van criminele gelden, en de strafbaarstelling van handelen met voorwetenschap. Deze wetgeving is overigens niet alleen op financie¨le instellingen, doch op een ieder van toepassing. Op grond van de Wet melding ongebruikelijke transacties (Wet MOT) dienen financie¨le instellingen ongebruikelijke transacties van een ieder te melden aan het meldpunt ongebruikelijke transacties. Dit meldpunt beoordeelt of de gemelde gegevens reden geven tot inlichting van de justitie¨le autoriteiten. Tevens verstrekken de toezichthouders gegevens aan bovengenoemd meldpunt indien zij bij de uitvoering van hun taak feiten ontdekken die zouden kunnen wijzen op het witwassen van geld. Daarnaast dienen verleners van financie¨le diensten op grond van de Wet identificatie bij financie¨le dienstverlening (Wet Wif) bij een groot aantal financie¨le diensten hun clie¨nten te vragen naar een wettelijk toegelaten identificatiebewijs. Behalve dit preventief instrumentarium zijn ter bestrijding van fraude op de financie¨le markten ook instrumenten beschikbaar die repressief van aard zijn. Indien er indicaties zijn van overtredingen of onrechtmatigheden wordt nader onderzoek gedaan. Het beleid kan hierbij op de actuele situatie worden toegesneden. Met betrekking tot de effecten- en optiebeurs vindt regelmatig overleg plaats tussen de STE en het Controlebureau van de Amsterdamse effectenbeurs alsmede met de afdeling Compliance van de EOE-optiebeurs over controlerapportages van het Controlebureau en van de afdeling Compliance aan de STE. In dit overleg wordt ook beleid ontwikkeld ter zake van de systematiek van het onderzoek naar en de aanpak van overtredingen. Behalve dit overleg heeft ook regelmatig overleg plaats tussen de STE, het Controlebureau van de Amsterdamse effectenbeurs, de ECD en het OM. In dat overleg wordt onder meer de aanpak van effectenverkeer (primair misbruik van voorwetenschap) en de Wet melding zeggenschap in ter beurze genoteerde vennootschappen besproken. </antwoord>
      <antwoord nummer="4" voetnoot="3">De capaciteit van de genoemde instanties wordt zoveel mogelijk afgestemd op een behoefte-inschatting op langere termijn. Daarbij spelen ook de mogelijkheden om te komen tot een efficie¨ntere benutting een rol. Soms is sprake van nieuwe ontwikkelingen waarbij piekinspanningen nodig zijn om de handhaving te profileren en is een inschatting op langere termijn onzeker. In het specifieke geval van misbruik van voorwetenschap dragen het complexe karakter en het ontbreken van jurisprudentie extra daar aan bij. Waar nodig is de capaciteit de afgelopen jaren vergroot. De formatie van het Controlebureau van de Amsterdamse Effectenbeurs is mede op aandringen van de STE in vijf jaar tijd uitgebreid van 5 naar 29 formatieplaatsen, waarvan ongeveer de helft full time beschikbaar is voor controle op beursfraude. Bij de STE houden circa 4 personen zich bezig met de controle op beursfraude. Bij de bezetting van de STE en van het Controlebureau van de Amsterdamse effectenbeurs gaat het hierbij om medewerkers die deskundig zijn op het gebied van de accountancy, effectenhandel en rechtsgeleerdheid. Bij de ECD zijn hooggekwalificeerde rechercheurs aangewezen. Het Ministerie van Economische Zaken heeft de onderzoekscapaciteit van de ECD met betrekking tot de financie¨le wetgeving in de afgelopen jaren uitgebreid van 7 naar 16 formatieplaatsen. Deze capaciteit strekt zowel tot fraude- als tot bestuurlijk onderzoek. Twee a` drie formatieplaatsen zijn opgenomen voor onderzoeken naar misbruik van voorwetenschap. Dit is conform de toezegging die de toenmalige minister van Justitie heeft gedaan tijdens de parlementaire behandeling van het Wetsvoorstel strafbaarstelling misbruik van voorwetenschap <voetnoot nummer="3"/>. Thans is, naar de indruk van de minister van Economische Zaken, sprake van een piek. De nu in ontwikkeling zijnde jurisprudentie moet uitwijzen of deze capaciteit op lange termijn toereikend is. Ook het effect op de efficiency van de lopende onderhandelingen tussen de ECD, het Controlebureau van de Amsterdamse effectenbeurs en de STE om de ECD in een eerder stadium bij onderzoeken te betrekken, moet nog worden afgewacht. Over het algemeen genomen geldt echter dat de flexibiliteit van de ECD beperkt is geworden. Ten aanzien van het OM kan nog worden opgemerkt dat misbruik van voorwetenschap sedert 18 juli 1992 een economisch delict is, en dat economische delicten plegen te worden behandeld door gespecialiseerde officieren (en gespecialiseerde rechters). Naast hetgeen hierboven is opgemerkt, wijs ik erop dat het voorstel van wet Wte 1995 enkele versterkingen op het punt van het toezicht in zich bergt. Ten eerste zal de STE de instantie worden die de vergunningen van alle Nederlandse effecteninstellingen, dus ook beursleden, verleent en intrekt. Als gevolg hiervan zal in laatste instantie, de STE, een eigen onderzoek kunnen verrichten los van het Controlebureau van de Vereniging voor de Effectenhandel naar de deskundigheid en betrouwbaarheid van de bestuurders van effecteninstellingen (artikel 9 van het wetsvoorstel Wte 1995). Voorts wordt ingevolge artikel 30 van het wetsvoorstel Wte 1995 de belemmering voor beurzen die bestaat uit hoofde van de Wet Persoonsregistraties om informatie over hun clie¨nten te verstrekken aan het controlebureau van de beurzen opgeheven. Hierdoor worden de onderzoeksmogelijkheden van de beurzen op hun leden vergroot. Deze belemmering gold en geldt niet voor de STE. Tenslotte heb ik het voornemen, mede in overleg met de betrokken partijen, te bezien in hoeverre de controlecapaciteit van de STE zelf (los van het Controlebureau van de Vereniging voor de Effectenhandel) zou moeten worden uitgebreid. Daarbij komt afbakening van de taken en bevoegdheden tussen de STE en het Controlebureau van de Vereniging voor de Effectenhandel. </antwoord>
      <noten afkomstig="antwoord">
         <noot nummer="1">Kamerstukken II, 1987–1988, 19 935, nr. 5, p. 10</noot>
         <noot nummer="2">Kamerstukken II, 1987–1988, 19 935, nr. 6, p. 3</noot>
         <noot nummer="3">Kamerstukken II, 1987–1988, 19 935, nr. 8, p. 5</noot>
      </noten>
   </antwoorden>
</kvr>
