<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Van Bochove (beiden CDA) aan de ministers van Binnenlandse Zaken en Koninkrijksrelaties, van Justitie en van Volkshuisvesting, Ruimtelijke Ordening en Milieubeheer over de handel in adressen door foute bestanden van de overheid. (Ingezonden 7 november 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16827
</item>
         <item attribuut="Inhoud">Vragen naar aanleiding van het artikel 'Bestanden overheid deugen niet' (Volkskrant, 6 november 2002).</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Rijksoverheid)</item>
         <item attribuut="Trefwoorden">Computernetwerken Overheid Persoonsregistratie</item>
         <item attribuut="Vindplaats">Kamervragen met antwoord 2002-2003, nr. 478, Tweede Kamer</item>
         <item attribuut="Vraagnr_bij_indiening">2020302900</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Van Bochove</persoon>
         </item>
         <item attribuut="Datum_reaktie">2002-12-10</item>
         <item attribuut="Datum_indiening">2002-11-07</item>
         <item attribuut="Document-id">KVR16827</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1009" allpagenumbers="1009 1010" vetnummer="2020302900" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16827" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="478" onderwerp="" indiendatum="2002-11-7">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Van Bochove</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-12-10">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers van Justitie en van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het bericht «Bestanden overheid deugen niet»? <voetnoot nummer="1"/>
      </vraag>
      <vraag nummer="2">Is het waar dat bijna een derde van de bestanden die overheden gezamenlijk gebruiken, niet klopt? </vraag>
      <vraag nummer="3">Is het waar dat er een levendige handel in postadressen bestaat, waardoor bijvoorbeeld illegalen een inschrijfadres of postadres kunnen huren en zo controles kunnen omzeilen? </vraag>
      <vraag nummer="4">Hoe vaak wordt een ambulance naar een onjuist adres gestuurd of krijgen wijken geen of verkeerde voorzieningen omdat de gemeente geen juist beeld heeft van de bevolkingssamenstelling? </vraag>
      <vraag nummer="5">Op welke juridische en praktische bezwaren stuit het koppelen van de bestanden GBA, WOZ met bestanden van sofinummers? </vraag>
      <vraag nummer="6">Binnen welke termijn kunnen deze bezwaren worden weggenomen? </vraag>
      <vraag nummer="7">Is het naar huidig recht strafbaar om inschrijfadressen of postadressen te huur aan te bieden? Zo ja, welke inspanningen leveren opsporingsinstanties om paal en perk te stellen aan deze handel? Zo nee, wanneer kan de Kamer een plan van aanpak tegemoet zien? </vraag>
      <noten afkomstig="vraag">
         <noot nummer="1" datum="2002-11-6" bron="Volkskrant">Volkskrant, 6 november 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1 2 3 4">Er is nog geen overkoepelend en systematisch inzicht in de kwaliteit van de gegevensbestanden van de overheid. Dit geldt zowel voor de bestanden die incidenteel gezamenlijk worden gebruikt als voor de bestanden die specifiek ten behoeve van de gezamenlijkheid zijn ingericht (b.v. de GBA en de Kadastrale Registratie). Wel is er (met name) in het kader van het interdepartementale programma Stroomlijning Basisgegevens <voetnoot nummer="1"/>onderzoek gedaan naar de kwaliteit van de zogenaamde basisgegevens, die als spil kunnen worden beschouwd van de gegevenshuishouding van de overheid. Geconstateerd is dat de kwaliteit van deze basisgegevens voor een deel op hoog niveau is, maar voor een deel ook structurele verbetering behoeft. Deze verbetering is naar de mening van het kabinet gelegen in de aanwijzing, c.q. realisatie van zogenaamde authentieke registraties, die overheidsbreed gelden als unieke bron van gegevens. Door de betreffende gegevens slechts éénmalig te verzamelen wordt de gegevensvraag aan burgers en bedrijven beperkt en wordt de beschikbaarheid, betrouwbaarheid en koppelbaarheid van de gegevens sterk verbeterd. Relevant in dit kader is m.n. het deelproject Basisregister Adressen, alsmede het beleidskader Persoonsnummers. Het Basisregister Adressen beoogt de gecoördineerde uitgifte en standaardisatie van adressen, waardoor koppeling van gegevensbestanden (w.o. GBA, bedrijvenregister en Kadaster) middels het adresgegeven beter mogelijk wordt dan nu het geval is <voetnoot nummer="2"/>. Het beleidskader Persoonsgegevens vormt het kader voor het gebruik van persoonsnummers binnen de overheid en resulteert op termijn onder meer in een (nu ontbrekende) overkoepelende beheervoorziening, die toeziet op de uitgifte en het gebruik van persoonsnummers binnen de openbare sector. Deze voorziening komt de koppelbaarheid van gegevensbestanden middels persoonsnummers ten goede en draagt daarmee bij aan de bestrijding van identiteitsfraude <voetnoot nummer="3"/>. Een belangrijke impuls voor het verhogen van de kwaliteit van het adresgegeven in overheidsbestanden is verder gelegen in de Wet koppeling overheidsprestaties <voetnoot nummer="4"/>, waarmee aanspraken op prestaties van de overheid (zoals AOW, studiefinanciering en bijstand) afhankelijk worden gemaakt van het in de GBA opgenomen adres. Door de wet wordt de actualiteit van het adresgegeven in de GBA verhoogd en wordt voorkomen dat burgers op oneigenlijke gronden aanspraak kunnen maken op overheidsprestaties, doordat uitvoerende instanties op basis van de wet een overheidsprestatie opschorten indien de door de burger opgegeven adresgegevens strijdig zijn met de adresgegevens in de GBA. </antwoord>
      <antwoord nummer="3">Dat er wordt gehandeld in adressen, is evident, getuige de aanbiedingen in advertentiebladen. Er bestaat echter geen inzicht in de omvang van het verschijnsel. Overigens zal het huren van een inschrijfadres of postadres de kans op opsporing van illegalen doorgaans juist vergroten, omdat door koppeling van gegevensbestanden, en meer specifiek koppeling met de GBA, zal blijken dat de betreffende persoon niet rechtmatig in Nederland verblijft. </antwoord>
      <antwoord nummer="4">Er is geen systematisch inzicht in de gevolgen van foutieve adresgegevens in de diverse gegevensbestanden van de overheid. </antwoord>
      <antwoord nummer="5">In het algemeen geldt ten aanzien van koppeling van bestanden dat deze mogelijk is binnen de juridische grenzen die de Wet bescherming persoonsgegevens stelt. Het koppelen van gegevens gebeurt met behulp van het sofinummer of op andere wijze, bijvoorbeeld met gebruikmaking van adresgegevens. Uit de Wet bescherming persoonsgegevens vloeit voort dat persoonsgegevens pas kunnen worden gekoppeld wanneer tenminste aan de eis is voldaan dat de doeleinden waartoe de gegevens oorspronkelijk zijn verzameld, met elkaar verenigbaar zijn. Specifiek ten aanzien van GBA, WOZ en bestanden van sofinummers kan worden opgemerkt dat gemeenten ten behoeve van hun WOZ-administratie veelal reeds gebruik maken van de persoonsgegevens uit de GBA. Aldus worden GBA- en WOZ-gegevens reeds gekoppeld. Doordat in de GBA tevens het sofinummer is opgenomen is de koppeling tussen GBA en Sofi-nummer reeds gerealiseerd voor afnemers van de GBA die volgens de van toepassing zijnde wettelijke voorschriften mogen beschikken over het sofinummer. Dit zijn in het algemeen instanties en organisaties werkzaam op het gebied van de sociale zekerheid en de belastingen. Het koppelen van gegevensbestanden kan op informatiekundige bezwaren stuiten, bijvoorbeeld door een gebrek aan standaardisatie. Het kunnen beschikken over eenduidige persoonsnummers en adresgegevens speelt daarbij een belangrijke rol. In het antwoord op vraag 2 is reeds aangegeven dat er op dit vlak de nodige initiatieven in gang zijn en worden gezet. </antwoord>
      <antwoord nummer="6">Zoals uit het antwoord op vraag 5 blijkt zijn er geen juridische bezwaren indien de voorwaarden worden nageleefd die de Wet bescherming persoonsgegevens aan het verwerken van persoonsgegevens stelt, met name de eis waarnaar in het antwoord op vraag 5 wordt verwezen. Deze eis van verenigbaarheid vloeit overigens direct voort uit richtlijn 95/46/EG, de zogenoemde algemene privacyrichtlijn. Voor wat betreft de informatiekundige bezwaren, verwijs ik naar mijn antwoord op vragen 2 en 5 en de initiatieven waar daar naar verwezen wordt. </antwoord>
      <antwoord nummer="7">Het te huur aanbieden van een inschrijfadres of een postadres is op zich niet strafbaar. Dat neemt niet weg dat het te huur aanbieden van een inschrijfadres of een postadres voor bepaalde doeleinden of het gebruik van een inschrijfadres of een postadres voor bepaalde doeleinden wel strafbaar kan zijn. Er moet met andere woorden een directe relatie zijn met een strafbaar feit. Is er sprake van een strafbaar feit, dan kunnen politie en justitie opsporen en vervolgen. In het algemeen kan gesteld worden dat de burger op grond van de Wet GBA verplicht is om zich op het juiste woonadres in te schrijven. De reeds genoemde Wet koppeling overheidsprestaties geeft uitvoeringsinstanties instrumenten in handen om te bevorderen dat burgers zich daadwerkelijk op het juiste adres in de GBA en bij instanties laten registreren. Het is van groot maatschappelijk belang dat effectief wordt opgetreden tegen illegale doorverhuur van sociale huurwoningen. De verschillende maatregelen die op dit vlak denkbaar zijn zullen op korte termijn in een brief aan de Tweede Kamer uiteen worden gezet. Ook zullen gemeenten en corporaties aangesproken worden op de aanwending en handhaving van de hen ter beschikking staande instrumenten. </antwoord>
      <noten afkomstig="antwoord">
         <noot nummer="1">Zie ook Kamerstuk 26 387, nr. 11. De Kamer zal op korte termijn worden geïnformeerd over de resultaten van het programma</noot>
         <noot nummer="2">Zie ook een brief van de staatssecretaris van VROM over geo-informatie (Kamerstuk, 28 000 XI, nr. 60)</noot>
         <noot nummer="3" datum="2002-11-20" bron="Brief van de ministers van BZK, van Justitie en voor Vreemdelingenzaken en Integratie, en de staatssecretarissen van Financiën en van SZW">Brief van de ministers van BZK, van Justitie en voor Vreemdelingenzaken en Integratie, en de staatssecretarissen van Financiën en van SZW, 20 november 2002</noot>
         <noot nummer="4" documenttype="Kamerstuk" kamerstuk-id="26 943, nrs. 1–2">Kamerstuk 26 943, nrs. 1–2</noot>
      </noten>
   </antwoorden>
</kvr>
