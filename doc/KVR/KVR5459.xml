<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het rapport van het RIVM met betrekking tot de gezondheidsverschillen. (Ingezonden 10 juli 1997); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5459
</item>
         <item attribuut="Inhoud">Vragen over de gezondheidsverschillen naar sociaal-economische status en de financiële toegankelijkheid van de zorg naar aanleiding van de de publicatie "Volksgezondheid Toekomst Verkenningen 1997 De Som der Delen" van het RIVM.</item>
         <item attribuut="Rubriek">Gezondheidszorg (Ziekten en ziektepreventie) Gezondheidszorg (Zorgverzekeringen)</item>
         <item attribuut="Trefwoorden">Preventieve gezondheidszorg Ziekenfondsverzekering Ziektekostenverzekeringen</item>
         <item attribuut="Vindplaats">Kamervragen met antwoord 1996-1997, nr. 1680, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-08-14</item>
         <item attribuut="Datum_indiening">1997-07-10</item>
         <item attribuut="Document-id">KVR5459</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3433" allpagenumbers="3433 3434 3435" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1680" onderwerp="" indiendatum="1997-07-10">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-08-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hebt u reeds kennis genomen van Volksgezondheid Toekomst Verkenningen 1997 De Som der Delen van het RIVM? <voetnoot nummer="1"/>
      </vraag>
      <vraag nummer="2" voetnoot="2">Moet, nu het RIVM vaststelt dat de gezondheidsverschillen naar sociaal-economische status niet afnemen maar op sommige punten zelfs toenemen, de conclusie worden getrokken dat uw beleid met betrekking tot het terugdringen van de sociaal-economische gezondheidsverschillen heeft gefaald? <voetnoot nummer="2"/>
      </vraag>
      <vraag nummer="3" voetnoot="3">Deelt u de verwachting van de samenstellers, dat op basis van de huidige tendens de inkomensverschillen in de komende 10-25 jaar zullen toenemen? Deelt u de mening van prof. Dr. Mackenbach, dat bij een verdere toename van de inkomensverschillen vermoedelijk ook de gezondheidsverschillen zullen toenemen? <voetnoot nummer="3"/>Zo neen, waarom niet? </vraag>
      <vraag nummer="4" voetnoot="2">Hoe verklaart u, dat ongezond gedrag sterk is toegenomen terwijl uw preventief beleid hoofdzakelijk hierop is gericht? <voetnoot nummer="2"/>Wat gaat u hieraan doen? </vraag>
      <vraag nummer="5" voetnoot="1">Deelt u de mening met de samenstellers, dat tegengestelde belangen en het ontbreken van een intersectorale aanpak er mede de oorzaak van zijn dat van de door het ministerie van VWS gestelde ijkpunten ten aanzien van het rookgedrag er niet één is gehaald? <voetnoot nummer="1"/>Zo neen, waarom niet? </vraag>
      <vraag nummer="6" voetnoot="1">Liggen de belangrijkste knelpunten van screeningsprogramma’s in de praktijk bij een onvolledig bereik van de risicogroepen, terughoudendheid van de beroepsgroepen bij implementatie en versnippering van activiteiten? Zo ja, kunt u dat toelichten en wat gaat u hieraan doen? <voetnoot nummer="1"/>
      </vraag>
      <vraag nummer="7" voetnoot="1">Deelt u de mening met de samenstellers, dat voor beleid gericht op vermindering van gezondheidsverschillen de financiële toegankelijkheid van de zorg in stand gehouden moet worden? <voetnoot nummer="1"/>
      </vraag>
      <vraag nummer="8" voetnoot="3">Bent u met prof. Dr. Mackenbach van mening, dat wijzigingen in het ziektekostenstelsel die gepaard gaan met een toename van de regressiviteit, bijvoorbeeld door vergroting van het inkomensafhankelijke deel van de premie, in principe strijdig zijn met een beleid gericht op verkleining van sociaal-economische gezondheidsverschillen? <voetnoot nummer="3"/>Zo neen, waarom niet? </vraag>
      <vraag nummer="9">Bent u bereid, zeker wanneer ook de uitkomsten van de interdepartementale werkgroep betreffende cumulatie van eigen bijdragen bekend zijn, alle eigen bijdragen mede in het licht van de effecten op sociaal-economische gezondheidsverschillen, te heroverwegen? </vraag>
      <vraag nummer="10" voetnoot="1">Deelt u de mening met de onderzoekers, dat voor een beleid gericht op vermindering van de gezondheidsverschillen intersectoraal beleid noodzakelijk is daar veel van de aangrijpingspunten op beleidsterreinen van andere ministeries liggen (inkomen, sociale zekerheid, onderwijs, arbeid, huisvesting)? <voetnoot nummer="1"/>
      </vraag>
      <vraag nummer="11">Bent u bereid u meer in te zetten voor intersectoraal beleid, bijvoorbeeld door de gevolgen van beleidsveranderingen door andere ministeries van te voren op gezondheidseffecten te screenen? Bent u vervolgens als verantwoordelijke minister voor de Volksgezondheid bereid alle beleid dat leidt tot vergroting van de gezondheidsverschillen, te bestrijden? </vraag>
      <vraag nummer="12">Bent u met de samenstellers van mening, dat om de zorg op het niveau van 1994 te handhaven, de jaarlijkse benodigde groei tot 2015 zo’n 2,4% zal zijn en een versterking van de «care»-sector, zoals verzorgings- en verpleeghuizen, thuiszorg maar ook de eerste lijn noodzakelijk is? Zo neen, waarom niet? </vraag>
      <noten afkomstig="vraag">
         <noot nummer="1"/>
         <noot nummer="1" datum="1997-07-7" bron="Persbericht en samenvatting VTV">Persbericht en samenvatting VTV, 7 juli 1997</noot>
         <noot nummer="2">Nota Gezond en Wel, 24126, blz. 16</noot>
         <noot nummer="3">Mackenbach: Ongezonde Verschillen, 1994, blz. 145</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">In VTV-1997 wordt geconcludeerd dat de gezondheidsverschillen naar sociaal-economische status (SES; gemeten naar opleiding, inkomen en beroepsstatus) niet afnemen in de tijd. Voor tijdelijke en langdurige lichamelijke beperkingen naar opleidingsniveau en voor overgewicht, met name onder vrouwen, nemen ze zelfs toe. Oorzaken van deze achterstand liggen volgens de samenstellers van VTV-1997 deels in een verhoogd voorkomen van risicofactoren op het gebied van leefstijl. Daarnaast spelen ongunstiger omstandigheden in de sfeer van werk en wonen een rol, en kan de (financiële) toegankelijkheid van de zorg voor specifieke groepen een probleem vormen. Uit deze gegevens kan worden afgeleid dat het beleid gericht op het terugdringen van sociaal-economische gezondheidsverschillen (SEGV) nog te weinig positieve effecten sorteert. Het mag duidelijk zijn dat de invloed van de overheid op de sociaal-economische factoren die gezondheidsverschillen veroorzaken beperkt is. </antwoord>
      <antwoord nummer="3">Ja, maar ik wijs erop dat de samenstellers van VTV-1997 benadrukken dat naast inkomen ook opleiding en beroepsniveau wezenlijk van invloed zijn op de gezondheidstoestand. Zo wordt in VTV-1997 weliswaar geconstateerd dat de relatieve inkomensverschillen toenemen, maar wordt eveneens vermeld dat het gemiddelde opleidingsniveau nog verder zal stijgen. Hiervan zou juist een zeer gunstig effect uitgaan op de gezondheidstoestand. </antwoord>
      <antwoord nummer="4">De mate van roken, drinken, druggebruik, ongezond eten en dergelijke wordt uiteraard slechts zeer ten dele bepaald door mijn preventieve beleid. Er zijn ook allerlei commerciële en maatschappelijke factoren in het geding. Bovendien doen zich sociaal-culturele trends voor, die deels autonoom zijn. Het valt ook niet uit te sluiten dat de bevolking de gezondheidsboodschappen als te moraliserend beschouwt. Er bestaat onmiskenbaar een spanning tussen wat theoretisch mogelijk is aan preventie en wat praktisch haalbaar is, met name op het gebied van leefstijl en in relatie tot moeilijk bereikbare doelgroepen, waaronder jongeren. Met het oog op een betere doelrealisering vind ik het dan ook van groot belang dat er meer inzicht komt in de relatie tussen werkzaamheid en doeltreffendheid en in de aangrijpingspunten voor verbetering. Ik verwacht hierover veel van het op stapel staande onderzoekprogramma Preventie van ZorgOnderzoek Nederland. Wat betreft een van de meest pregnante risicofactoren op het gebied van leefstijl, roken, is het u bekend dat het tabaksontmoedigingsbeleid zal worden aangescherpt. Voor het alcoholmatigingsbeleid zullen nieuwe maatregelen worden voorgesteld in het kader van de Drank- en Horecawet. Voor een verder overzicht van de stand van zaken en beleidsvoornemens verwijs ik u naar mijn op 3 juli jl. aan de Tweede Kamer toegezonden voortgangsrapportages betreffende de nota Gezond en Wel en de notitie Preventiebeleid. </antwoord>
      <antwoord nummer="5">Het is duidelijk dat er bij het tabaksontmoedigingsbeleid meer belangen spelen dan alleen die van de volksgezondheid. Dat is overigens eigen aan veel beleidsterreinen. Vandaar dat er sprake moet zijn en ook wel degelijk is van een intersectorale aanpak bij de preventie van roken. De Tabaksnota is daarvan een goed voorbeeld. De door u genoemde ijkpunten zijn afkomstig uit de vorige Kabinetsnota «Gezondheid met beleid» uit 1992. Die ijkpunten waren geen beleidsdoelen, maar statistische verwachtingen. Wel is het teleurstellend dat de centrale doelstelling van het tabaksontmoedigingsbeleid, te weten reductie van het percentage rokers, niet is gehaald. Reden te meer om de inspanningen te vergroten. </antwoord>
      <antwoord nummer="6">De genoemde knelpunten gelden niet primair voor screeningsprogramma’s, maar zijn de belangrijkste knelpunten voor het in de praktijk realiseren van de te behalen gezondheidswinst door preventieve interventies. Zo speelt het onvolledig bereiken van de juiste doelgroep bijvoorbeeld een rol bij het bevolkingsonderzoek naar baarmoederhalskanker. Bij de terughoudendheid van de beroepsgroepen kan gedacht worden aan de advisering door de huisarts over foliumzuursuppletie bij vrouwen met een zwangerschapswens. Versnippering van activiteiten is een gevaar dat vooral op de loer ligt waar een integrale, planmatige aanpak ontbreekt. Vandaar dat de samenstellers van VTV-1997 het belang benadrukken van programmatische preventiestrategieën, een aanbeveling die ik van harte ondersteun en uitdraag, en die mede de eerder genoemde knelpunten kan helpen oplossen c.q. voorkomen. </antwoord>
      <antwoord nummer="7">Ja, ik ben uiteraard van mening dat de financiële toegankelijkheid van de zorg gehandhaafd dient te worden. </antwoord>
      <antwoord nummer="8">Anders dan in de vraagstelling is vermeld heeft professor Mackenbach het bij de bedoelde passage (blz. 145) inzake de toename van regressiviteit over vergroting van het inkomensonafhankelijke deel van de premie. Vergroting van het inkomensafhankelijke deel van de premie, zoals in de vraagstelling vermeld, zou derhalve volgens de redenering van Mackenbach bijdragen aan verkleining van de sociaal-economische gezondheidsverschillen. In haar algemeenheid kan ik de redenering van Mackenbach wel volgen. Dit betekent echter niet dat elke vergroting van het inkomensonafhankelijke deel van de premie per definitie leidt tot vergroting van de sociaal-economische gezondheidsverschillen. Immers, bij elke wijziging in het systeem van de premiestelling in het stelsel van (wettelijke) ziektekostenverzekeringen is het waarborgen van de financiële toegankelijkheid van de zorg een belangrijk toetsingspunt. Bovendien zijn daarbij in het verleden compenserende maatregelen getroffen, bijvoorbeeld in het kader van de kinderbijslag bij het introduceren van de nominale kinderpremies in de Ziekenfondswet. </antwoord>
      <antwoord nummer="9">Het rapport van de Commissie Harmonisatie Inkomensafhankelijke Regelingen wordt naar verwachting nog deze zomer aan het Kabinet uitgebracht. Overigens wil ik er in dit verband wel op wijzen dat heroverweging van bestaande eigen-bijdragenregelingen ook betekent dat een oplossing moet worden gevonden voor de financiële problematiek die optreedt indien een bestaande eigen-bijdragenregeling (met de daarbij behorende opbrengst) zou komen te vervallen. </antwoord>
      <antwoord nummer="10">Ja. </antwoord>
      <antwoord nummer="11">Voorzover dat in mijn vermogen ligt, tracht ik op grond van argumenten en in goede onderlinge verstandhouding gestalte te geven aan intersectoraal beleid. Zoals ik reeds heb aangegeven in mijn standpunt aan de Tweede Kamer van 28 februari 1997 inzake sociale zekerheid en zorg maakt pro-actieve afstemming van beleid, waar mogelijk met behulp van gezondheidseffectscreening, daar deel van uit. Het ligt in mijn opdracht besloten het vergroten van gezondheidsverschillen tussen de verschillende delen van de bevolking te bestrijden. Ik zet mij in voor een goede gezondheid van alle inwoners van Nederland. </antwoord>
      <antwoord nummer="12">Afgezien van de extra loon- en prijsontwikkeling zal volgens de samenstellers van VTV-1997 het totale zorggebruik op grond van trendextrapolatie over de periode 1998–1994 de komende 20 jaar 2,1% per jaar groeien. Dit percentage is samengesteld uit 0,9–1% ten gevolge van de bevolkingsgroei en vergrijzing, en 1,1–1,2% ten gevolge van «overige oorzaken», waaronder veranderende morbiditeitspatronen en technologische innovatie. De roep om een iets ruimere groeivoet wordt overigens vanuit meerdere kanten gevoed. Het is ook mijn ervaring dat de huidige toegestane jaarlijkse groeivoet van 1,3% niet toereikend is; het Kabinet heeft dan ook in deze periode jaarlijks overschrijdingen toegestaan. Voortzetting van de al langer lopende discussie over het benodigd financieel kader voor de uitgaven aan de gezondheidszorg, tegen de achtergrond van de bevindingen van VTV-1997, ligt dan ook voor de hand. </antwoord>
      <noten afkomstig="antwoord"/>
   </antwoorden>
</kvr>
