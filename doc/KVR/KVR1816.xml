<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blaauw (VVD) en Boers-Wijnberg (CDA) over opheffing van het CMO. (Ingezonden 5 juli 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1816
</item>
         <item attribuut="Inhoud">Betreft de gang van zaken met betrekking tot de opheffing van de Stichting Coördinatie Maritiem Onderzoek. Aandacht wordt besteed aan de werknemers en de toekomst van het maritiem onderzoek.</item>
         <item attribuut="Rubriek">Arbeid (Werknemers) Wetenschap en technologie (Onderzoeksinstituten)</item>
         <item attribuut="Trefwoorden">Onderzoeksinstituten</item>
         <item attribuut="Vindplaats">Kamervragen met antwoord 1994-1995, nr. 1158, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Blaauw</persoon>
            <persoon partij="CDA">Boers-Wijnberg</persoon>
         </item>
         <item attribuut="Datum_reaktie">1995-08-28</item>
         <item attribuut="Datum_indiening">1995-07-05</item>
         <item attribuut="Document-id">KVR1816</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2383" allpagenumbers="2383 2384" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1158" onderwerp="" indiendatum="1995-07-5">
         <vrager partij="VVD" oorsprong="parlement">Blaauw</vrager>
         <vrager partij="CDA" oorsprong="parlement">Boers-Wijnberg</vrager>
         <vraagt-aan/>
      </vraagdata>
      <antwoorddata antwoorddatum="1995-08-28">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Herinnert u zich, dat u tijdens het algemeen overleg van 11 mei jl. over het maritieme onderzoek heeft uitgesproken het volste vertrouwen te hebben in de zorgvuldige uitvoering van de opheffing van het CMO? </vraag>
      <vraag nummer="2">Waarom bent u er niet in geslaagd de op 1 juli jl. te realiseren uitkomsten op zorgvuldige wijze te bereiken? </vraag>
      <vraag nummer="3">Acht u het herplaatsen van slechts drie van de 21 personeelsleden van CMO in overeenstemming met de zorgvuldige afwikkeling van het sociale plan? </vraag>
      <vraag nummer="4">Waarom bent u niet gekomen tot een effectieve inzet van het nog beschikbare bedrag van f 33 miljoen aan gesubsidieerd onderzoek? </vraag>
      <vraag nummer="5">Past het niet instandhouden van de denktanks (databanken) bij het beleid van de minister, waarbij zorgvuldig omgaan met te bereiken research-resultaten van groot belang is? </vraag>
      <vraag nummer="6">Wat gaat u ondernemen om de in het algemeen overleg van 11 mei jl. ingezette lijn van een goed verloop van de opheffing van CMO om te zetten in goede feitelijke resultaten? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. Zoals ik reeds heb aangegeven in het algemene overleg op 11 mei 1995 heeft de plv. voorzitter van het bestuur van de Stichting CMO overeenstemming bereikt met het VHP over het sociaal plan. Het personeel heeft dit sociaal plan, zonder uitzondering, geaccepteerd. Het sociaal plan is op 1 juli 1995 gee¨ffectueerd. Voor de meeste personeelsleden waarvoor nog geen passende functie kon worden gevonden loopt het outplacementtraject nog door tot dit wel het geval zal zijn. Voorzieningen zijn getroffen om de lopende verplichtingen van de stichting met betrekking tot het onderzoek normaal af te wikkelen. </antwoord>
      <antwoord nummer="2">Gezien het antwoord op vraag 1 ben ik van oordeel dat de bee¨indiging van de relatie tussen de Overheid en de Stichting CMO door het bestuur van de Stichting CMO op zorgvuldige wijze is afgehandeld. De meeste personeelsleden van de Stichting CMO zijn al dan niet door activiteiten van het bestuur van de Stichting CMO elders geplaatst. Voor het Maritiem Informatie Centrum is een nieuwe gastheerorganisatie gevonden waardoor de meeste arbeidsplaatsen behouden konden worden (zie ook mijn brief aan de Voorzitter van de vaste kamercommissie voor Economische Zaken van 4 juli 1995). </antwoord>
      <antwoord nummer="3">Van de 21 personeelsleden van de Stichting CMO hebben de meesten een andere werkkring gevonden. Ee´n personeelslid heeft zich verzelfstandigd. Voor slechts zes personeelsleden is het tot op heden niet mogelijk gebleken een andere, passende werkkring te vinden. Drie van deze personeelsleden vallen in de categorie 57,5 jaar en ouder. Herplaatsing is om deze reden uiterst moeilijk. Zij zijn echter, mede op basis van het sociaal plan, verzekerd van een inkomen tot aan de pensioengerechtigde leeftijd. Er resteren derhalve nog drie medewerkers waarvoor een voortgezette inspanning in het kader van het outplacementtraject nodig is om een passende werkkring te kunnen vinden. </antwoord>
      <antwoord nummer="4">Het in de vraagstelling genoemde bedrag van f 33 mln. heeft, vermoedelijk, betrekking op het totaal van de nog niet tot afronding gekomen onderzoeksprojecten waarvoor door de Stichting CMO, ofwel subsidie is verleend, danwel onderzoeksopdrachten zijn geplaatst. In totaal is op deze 126 lopende dossiers een bedrag van f 9,4 mln. aan subsidie toegezegd en zijn voor f 3,2 mln. aan onderzoeksopdrachten geplaatst. Het totaal nog uitstaande bedrag aan te verrichten (subsidie)betalingen op deze projecten beloopt f 8,6 mln. De voor deze projecten aangegane verplichtingen door de Stichting CMO zullen onverkort worden nagekomen. De uitvoering van deze onderzoeksprojecten door de subsidieverkrijgende bedrijven wordt door de wijziging van het stimuleringsbeleid niet beı¨nvloed. De resultaten van de in opdracht gegeven onderzoeksprojecten door de Stichting CMO zullen met inschakeling van het Nederlands Instituut voor Maritiem onderzoek (NIM) ten goede komen aan de maritieme sector in ons land. </antwoord>
      <antwoord nummer="5">In de door de Commissie Zandbergen aanbevolen vernieuwde aanpak van het maritiem onderzoeksstimuleringsbeleid spelen de denktanks per maritiem segment een belangrijke rol. Het initiatief om te komen tot de oprichting van denktanks ligt bij het bedrijfsleven. Het NIM treedt hierbij stimulerend op en coo¨rdineert de werkzaamheden van de denktanks. Een ander zal moeten leiden tot een strategie voor het maritiem gerichte onderzoek gebaseerd op een sectorvisie. Zoals ik heb aangegeven, o.m. in eerder genoemd overleg, zal ik de werkzaamheden van de denktanks tijdelijk faciliteren met een consulentenmechanisme waarvoor ik nog voorstellen tegemoet zie van het NIM. De databanken van het Maritiem Informatie Centrum (MIC) zullen in ieder geval de komende vijf jaar in stand gehouden worden onder de hoede van de TUD. In deze tijd zal zorgvuldig worden bezien of de kostendekkendheid van deze databanken zal kunnen worden verbeterd. Voortzetting van de databanken na deze periode zal mede afhangen van het aangetoonde nut van deze informatie voor het maritieme bedrijfsleven. </antwoord>
      <antwoord nummer="6">De bee¨indiging van de relatie tussen de Overheid en de Stichting CMO is feitelijk op 1 juli 1995 gee¨ffectueerd. Het bestuur van de Stichting CMO heeft een besluit tot opheffing van de Stichting CMO genomen en haar vice-voorzitter belast met de liquidatie. De afwikkeling van de lopende verplichtingen zal, om technische redenen, plaatsvinden door de Stichting CMO in liquidatie. Voor de inhoudelijke afwikkeling van het lopende, gesubsidieerde onderzoek zal de Stichting CMO in liquidatie ondersteuning worden geboden door mijn departement. Indien noodzakelijk zal daarbij, in concrete gevallen, externe deskundigheid worden ingehuurd. Met betrekking tot de uitvoering van het nieuwe stimuleringsbeleid zoals dit is aangekondigd in mijn brief van 23 februari 1995 (Kamerstuk 23 900 XIII, nr. 34) kan ik u mededelen dat de subsidieregeling maritiem onderzoek op 30 juni 1995 is gepubliceerd (Staatscourant 124, 30 juni 1955). Deze regeling is totstandgekomen in goed overleg met het Nederlands Instituut voor Maritiem onderzoek. Het bedrijfsleven kan, voor de eerste tender onder deze regeling, tot en met 4 september haar subsidieaanvragen indienen bij het agentschap Senter. </antwoord>
      <noten afkomstig="antwoord"/>
   </antwoorden>
</kvr>
