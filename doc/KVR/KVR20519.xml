<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ferrrier (CDA) en Koenders (PvdA) aan de ministers van Buitenlandse Zaken en voor Ontwikkelingssamenwerking over de commissie CICIACS in Guatemala. (Ingezonden 26 mei 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20519
</item>
         <item attribuut="Inhoud">Vragen over de moeilijkheden in Guatemala bij de oprichting van CICIAC, de commissie die clandestiene parallelle structuren zou gaan onderzoeken met een mandaat van de VN.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Guatemala Mensenrechten</item>
         <item attribuut="Vindplaats">Kamervragen met antwoord 2003-2004, nr. 1755, Tweede Kamer</item>
         <item attribuut="Vraagnr_bij_indiening">2030414820</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Ferrrier</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2004-06-15</item>
         <item attribuut="Datum_indiening">2004-05-26</item>
         <item attribuut="Document-id">KVR20519</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3719" allpagenumbers="3719 3720" vetnummer="2030414820" code="0304tkkvr1755" lopendefooter="Tweede Kamer, vergaderjaar 2003–2004, Aanhangsel" filenaam="KVR20519" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1755" onderwerp="" indiendatum="2004-05-26">
         <vrager partij="CDA" oorsprong="parlement">Ferrrier</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2004-06-15">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1 2">Kent u de recente berichtgeving in de Guatemalteekse dagbladen, waaruit blijkt dat de oprichting van CICIACS <voetnoot nummer="1"/>, de commissie die clandestiene parallelle structuren zou gaan onderzoeken met een mandaat van de VN en Guatemala zelf, in het gedrang zou zijn? <voetnoot nummer="2"/>
      </vraag>
      <vraag nummer="2">Is het waar dat ook ratificatie van het akkoord van Guatemala met de VN, ter instelling van het kantoor van de Hoge Commissaris voor de Rechten van de Mens in Guatemala, ter discussie staat in het Guatemalteekse parlement? </vraag>
      <vraag nummer="3">Is het waar dat de achterliggende reden is dat beide voorstellen niet grondwettelijk worden geacht door delen van het huidige Guatemalteekse parlement? Wie zitten er volgens u achter deze tegenkrachten en wat zijn hun belangen? </vraag>
      <vraag nummer="4">Bent u het ermee eens dat de parallelle clandestiene structuren een sleutelrol spelen bij mensenrechtenschendingen, corruptie en georganiseerde misdaad in Guatemala, dat deze structuren geïnfiltreerd zijn in het staatsapparaat en dat derhalve CICIACS cruciaal is voor het bestrijden van deze problematiek? </vraag>
      <vraag nummer="5">Is het waar dat president Berger zelf stappen overweegt om het Constitutionele Hof te vragen of het CICIACS-voorstel constitutioneel is? </vraag>
      <vraag nummer="6">Zullen volgens uw inschatting eventuele aanpassingen van het huidige voorstel om te voldoen aan de eis tot constitutionaliteit, de geest van CICIACS in tact laten? </vraag>
      <vraag nummer="7">Wat is de positie rond deze ontwikkelingen van de Verenigde Staten, de VN en de EU? Is het waar dat de EU op dit moment – in tegenstelling tot VN en Verenigde Staten – nauwelijks druk uitoefent om alsnog tot oprichting van CICIACS te komen en wat is daarvan de reden? </vraag>
      <vraag nummer="8">Welke rol heeft de Nederlandse regering gespeeld en kan de Nederlandse regering spelen, mede als aanstaand EU-voorzitter, om de oprichting van CICIACS en het kantoor van de Hoge Commissaris voor de Rechten van de Mens te bevorderen? </vraag>
      <vraag nummer="9">Bent u bereid tijdens de EU-Latijns-Amerika Top in Guadalajara op 28 en 29 mei aan de Guatemalteekse president het Nederlandse standpunt inzake CICIACS kenbaar te maken en hem te herinneren aan zijn eerdere uitspraken ten faveure van CICIACS? </vraag>
      <noten afkomstig="vraag">
         <noot nummer="1">Comisión de Investigación de Cuerpos Ilegales Y Aparatos Clandestinos de Seguridad</noot>
         <noot nummer="2" datum="2004-05-11" bron="La Prensa Libre, 4, 6 en">La Prensa Libre, 4, 6 en, 11 mei 2004</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja, dit voorstel is thans in behandeling. </antwoord>
      <antwoord nummer="3">Het door de vorige Guatemalteekse regering ondertekende akkoord met de VN inzake de oprichting van de CICIACS werd door een meerderheid van de beide relevante parlementaire commissies (mensenrechten en wetgeving &amp; constitutionele zaken) op een aantal punten ongrondwettig geacht, alsook afwijkend van de aanvankelijke overeenkomst terzake tussen de ombudsman voor de mensenrechten en de Guatemalteekse regering. Het is vooralsnog mijn indruk dat deze mening berust op een combinatie van reële technisch-inhoudelijke bezwaren op deze punten, de aversie tegen inmenging in binnenlandse aangelegenheden die veel landen in de regio kennen en de vrees van sommigen die betrokken zijn bij de clandestiene parallelle structuren voor vervolging. De eventuele instelling van het kantoor van de Hoge Commissaris voor de Rechten van de Mens wordt momenteel besproken binnen de parlementaire commissies voor Buitenlandse Zaken en voor Mensenrechten. Hun advies wordt binnenkort verwacht, waarna de plenaire vergadering van het parlement zal beslissen. </antwoord>
      <antwoord nummer="4">Ja. </antwoord>
      <antwoord nummer="5">Ja. President Berger heeft reeds voorbereidende stappen terzake gezet. </antwoord>
      <antwoord nummer="6">Ja, de verwachting is dat in het nieuwe voorstel meer nadruk zal liggen op een goede samenwerking met en versterking van het Openbaar Ministerie en het justitiële systeem in Guatemala. Dit is steeds één van de aandachtspunten van de EU geweest in de lobby ten behoeve van CICIACS. </antwoord>
      <antwoord nummer="7">Aangezien één van de bezwaren die tegen CICIACS worden ingebracht, luidt dat deze neerkomt op buitenlandse inmenging in het Guatemalteekse rechtssysteem, bestaat in de gehele internationale gemeenschap consensus dat het op dit moment contraproductief zou zijn om terzake openlijk druk uit te oefenen. Achter de schermen wordt door VS, VN én EU steun aangeboden en voortdurend overlegd met betrokken partijen. </antwoord>
      <antwoord nummer="8">Als waarnemend EU-voorzitter in Guatemala onderhoudt en coördineert de Nederlandse ambassade de contacten terzake tussen de EU-lidstaten onderling, tussen de EU, de Guatemalteekse regering en maatschappelijke organisaties, en tussen de EU en de overige leden van de internationale gemeenschap te Guatemala. Terzake wordt voortdurend overlegd en het onderwerp wordt waar mogelijk aan de orde gesteld bij regeringsleden en parlementsleden. </antwoord>
      <antwoord nummer="9">Inmiddels heb ik mijn collega, de minister van Buitenlandse Zaken van Guatemala, Jorge Briz, gesproken. Gezien de grote persoonlijke inspanningen die president Berger zich terzake getroost, was dit een positief en aanmoedigend gesprek. Hij vertelde mij dat de oprichtingstekst van CICIACS op dit moment door een speciale commissie wordt bestudeerd om te bezien waar mogelijke ongrondwettigheden zitten. Vervolgens wordt het voorstel bekeken door het Constitutionele Hof. Daarna zal het aangepaste voorstel opnieuw behandeld worden in het parlement. Vervolgens kan in oktober overleg met de VN plaatshebben. </antwoord>
      <noten afkomstig="antwoord"/>
   </antwoorden>
</kvr>
