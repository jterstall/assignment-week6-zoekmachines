<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) aan de ministers van Buitenlandse Zaken en voor Ontwikkelingssamenwerking over kindsoldaten. (Ingezonden 15 januari 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8587
</item>
         <item attribuut="Inhoud">De vragen worden gesteld naar aanleiding van het rapport 'In de vuurlinie' van Amnesty International, over het gebruik en misbruik van kinderen (zeer jonge rekruten) in actuele oorlogvoering.</item>
         <item attribuut="Rubriek">Staats- en bestuursrecht (Grondrechten) Veiligheidsbeleid en defensie (Militairen) Welzijn (Jeugdigen)</item>
         <item attribuut="Trefwoorden">Kinderbescherming Mensenrechten Militairen</item>
         <item attribuut="Vindplaats">Kamervragen met antwoord 1998-1999, nr. 683, Tweede Kamer</item>
         <item attribuut="Vraagnr_bij_indiening">2989905910</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1999-01-28</item>
         <item attribuut="Datum_indiening">1999-01-15</item>
         <item attribuut="Document-id">KVR8587</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1393" allpagenumbers="1393 1394" vetnummer="2989905910" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8587" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="683" onderwerp="" indiendatum="1999-01-15">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="1999-01-28">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>minister Herfkens (Ontwikkelingssamenwerking)</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het rapport van Amnesty International «In de vuurlinie» dat stelt dat de moderne oorlogvoering grotendeels een oorlog tegen kinderen is geworden? <voetnoot nummer="1"/>
      </vraag>
      <vraag nummer="2">Wat is uw opvatting over het feit, dat kindsoldaten worden gemolesteerd, tot gebruik van drugs en alcohol worden aangezet en misbruikt worden als seksslaven om zo zeer effectieve moordenaars en folteraars van hen te maken? </vraag>
      <vraag nummer="3">Bent u bereid de positie van kindsoldaten zo spoedig mogelijk binnen de Europese Unie en de VN aan de orde te stellen? </vraag>
      <vraag nummer="4">Bent u bereid in bilaterale contacten – zo spoedig dit van toepassing is – deze kwestie aan de orde te stellen? </vraag>
      <vraag nummer="5">Bent u bereid te bevorderen dat zo spoedig mogelijk in het huidige Verdrag voor de Rechten van het Kind de minimumleeftijd voor rekrutering wordt verhoogd van vijftien naar achttien jaar? </vraag>
      <noten afkomstig="vraag">
         <noot nummer="1" datum="1999-01-12" bron="Volkskrant">Volkskrant, 12 januari 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Deze praktijken achten wij weerzinwekkend en verwerpelijk. </antwoord>
      <antwoord nummer="3">Binnen de VN komt het onderwerp kindsoldaten regelmatig aan de orde in verschillende verbanden, waarbij Nederland zich actief opstelt. Zowel door de VN-Mensenrechtencommissie te Genève als door de Derde Commissie tijdens de Algemene Vergadering van de VN in New York pleegt een resolutie te worden aangenomen inzake de rechten van het kind, waarin een hoofdstuk is gewijd aan kinderen in gewapend conflict. Staten en andere bij gewapende conflicten betrokken partijen worden hierin opgeroepen maatregelen te nemen om een einde te maken aan de inzet van kindsoldaten en zorg te dragen voor hun demobilisatie. Ook wordt de steun uitgesproken voor het werk van de Speciale Vertegenwoordiger van de Secretaris-Generaal van de VN (SVSG) inzake kinderen in gewapend conflict, de heer Otunnu, en worden staten opgeroepen met de SVSG samen te werken. Opgemerkt dient te worden dat Nederland in 1997 en 1998 de grootste donor was van de SVSG. Tevens wordt in VN-kader onderhandeld over een facultatief protocol inzake kinderen in gewapend conflict bij het VN-Verdrag Rechten van het Kind waarin onder andere wordt beoogd de leeftijdsgrenzen voor de inzet van personen in gewapend conflict te verhogen. In het recentelijk tot stand gekomen Statuut van het Internationaal Strafhof, waarbij Nederland een grote rol speelde, wordt de inzet van kindsoldaten in conflicten gekwalificeerd als een oorlogsmisdaad. Binnen de EU komt het onderwerp aan de orde bijvoorbeeld in voorbereidende vergaderingen voor relevante VN-bijeenkomsten, maar ook in externe contacten, zoals tijdens de vorig najaar gehouden ministeriële conferentie EU-SADC (Southern African Development Community), waar in de gezamenlijke slotverklaring zorg wordt uitgesproken over het bestaan van kindsoldaten. </antwoord>
      <antwoord nummer="4">Dat spreekt vanzelf. </antwoord>
      <antwoord nummer="5">Nederland staat een verhoging voor van de minimumleeftijd voor rekrutering. Momenteel ligt deze grens in het VN-Verdrag Rechten van het Kind zoals bekend nog bij vijftien jaar. Bij de onderhandelingen over het facultatief protocol inzake kinderen in gewapend conflict bij dit verdrag is overeenstemming bereikt om de leeftijdsgrens voor gedwongen rekrutering te verhogen tot achttien jaar. Voor wat betreft vrijwillige rekrutering staat Nederland met een groot aantal anderen landen een verhoging tot zeventien jaar voor. </antwoord>
      <noten afkomstig="antwoord"/>
   </antwoorden>
</kvr>
