<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Verkeer en Waterstaat over de gezondheid van omwonenden van een snelweg. (Ingezonden 7 augustus 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29306
</item>
         <item attribuut="Inhoud">Vragen naar aanleiding artikel 'Wonen bij snelweg groot gevaar voor hart' (Algemeen Dagblad, 23 juli 2007), waarin gesteld wordt dat dat mensen die op minder dan 200 meter van de snelweg wonen, veel meer kans op verkalking van de kransslagaderen van het hart hebben.</item>
         <item attribuut="Rubriek">Gezondheidszorg (Patiënten) Verkeer, vervoer en waterstaat (Wegen)</item>
         <item attribuut="Trefwoorden">Patiënten Preventieve gezondheidszorg Wegen</item>
         <item attribuut="Vindplaats">Kamervragen met antwoord 2006-2007, nr. 2628, Tweede Kamer</item>
         <item attribuut="Vraagnr_bij_indiening">2060722580</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-09-06</item>
         <item attribuut="Datum_indiening">2007-08-07</item>
         <item attribuut="Document-id">KVR29306</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5569" allpagenumbers="5569 5570" vetnummer="2060722580" code="0607tkkvr2628" lopendefooter="Tweede Kamer, vergaderjaar 2006–2007, Aanhangsel" filenaam="KVR29306" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2628" onderwerp="" indiendatum="2007-08-7">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-09-6">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Wonen bij snelweg groot gevaar voor hart»? <voetnoot nummer="1"/>
      </vraag>
      <vraag nummer="2">Is het waar dat mensen die op minder dan 200 meter van de snelweg wonen, veel meer kans op verkalking van de kransslagaderen van het hart hebben? Hebben omwonenden op minder dan 50 meter van de snelweg zelfs 63% meer kans op verkalking? </vraag>
      <vraag nummer="3" voetnoot="1">Kent u de uitspraak van de heer Groot, hoofd laboratorium beeldvormende technieken bij de afdeling vaatgeneeskunde van het AMC in Amsterdam, dat de uitslagen van hartscans aangeven dat de kans op atherosclerose aanzienlijk stijgt bij het wonen naast een snelweg? <voetnoot nummer="1"/>
      </vraag>
      <vraag nummer="4">Vormt het onderzoek van de universiteiten van Duisburg-Essen en Düsseldorf voor u aanleiding om onderzoek te doen naar de langetermijneffecten van het wonen en werken in de buurt van snelwegen op hart- en vaatrisico? Zo ja, in welke vorm? Zo neen, waarom niet? </vraag>
      <vraag nummer="5">Geeft het onderzoek aanleiding tot het treffen van aanvullende maatregelen ten behoeve van de gezondheid van omwonenden van een snelweg. Zo ja, welke? Zo nee, waarom niet? </vraag>
      <vraag nummer="6">Kunt u deze vragen op korte termijn beantwoorden? </vraag>
      <noten afkomstig="vraag">
         <noot nummer="1" datum="2007-07-23" bron="Algemeen Dagblad">Algemeen Dagblad, 23 juli 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het is mij bekend dat wonen dicht langs een drukke snelweg het risico vergroot op luchtwegklachten en verkorting van de levensduur. In Nederland heeft in het verleden onderzoek op dit terrein plaats gevonden en momenteel wordt in samenwerking van diverse Nederlandse instituten de laatste hand gelegd aan de afronding van een grootschalige studie naar vroegtijdige sterfte en het wonen aan drukke verkeerswegen. Dichter langs de weg nemen de concentraties van luchtverontreiniging waaraan mensen potentieel kunnen worden blootgesteld toe en daarmee het risico op gezondheidseffecten. De mate waarin zal evenwel afhangen van de specifieke lokale omstandigheden, zoals de verkeersintensiteit op een weg en de hoogte van de aanwezige concentraties. Onderzoek wijst er op dat vroegtijdig overlijden waarschijnlijk vooral optreedt bij mensen met hart- en vaatziekten. Er wordt internationaal veel onderzoek verricht om te kunnen verklaren waarom mensen met hart- en vaatziekten een risicogroep vormen. De resultaten van het Duitse onderzoek, dat aanleiding was voor het genoemde artikel, geven aan dat de luchtverontreiniging langs een drukke weg daarin via een verhoogde kans op aderverkalking een rol kan spelen. Mede op basis van diverse andere onderzoeken wordt met name fijn stof (vooral roetdeeltjes) gezien als de component in de verkeersgerelateerde luchtverontreiniging die verantwoordelijk is voor deze gezondheidseffecten. Juist daarom ook wordt in het huidige luchtkwaliteitsbeleid veel nadruk gelegd op het terugdringen van de stofemissie door het verkeer. </antwoord>
      <antwoord nummer="3">Ja. </antwoord>
      <antwoord nummer="4">Verbetering van de luchtkwaliteit heeft hoge prioriteit. De verschillende overheden proberen samen met een groot pakket maatregelen de normen voor luchtkwaliteit zo snel mogelijk te bereiken. Het Ministerie van VROM verkent daarnaast, samen met het Rijksinstituut voor Volksgezondheid en Milieu en andere instituten, of extra Nederlands onderzoek naar de langetermijneffecten op de gezondheid van wonen in de buurt van snelwegen zinvol is. Hierbij speelt onder andere de vraag wat de meerwaarde en haalbaarheid van specifiek Nederlands onderzoek kan zijn om inzichten in de mogelijke mechanismen van gezondheidseffecten te verbeteren. De resultaten van dit Duitse onderzoek worden bij deze verkenning uiteraard ook meegenomen. Daarnaast is ook een uitgebreid Europees onderzoek naar deze materie voorzien, mits gehonoreerd door de Europese Commissie. Ook Nederlandse onderzoeksinstituten zullen hierin participeren. </antwoord>
      <antwoord nummer="5">Dat de hoeveelheid fijn stof in de lucht invloed heeft op de volksgezondheid was al langer bekend. Door dit onderzoek wordt dat nogmaals bevestigd. Het Rijk is in samenwerking met de andere overheden al enige tijd bezig met een scala aan met name bronmaatregelen die de luchtkwaliteit verbeteren, die ook hun doorwerking zullen hebben in de buurt van snelwegen. Voorbeelden hiervan zijn de subsidieregelingen voor roetfilters voor nieuwe en bestaande dieselpersonenauto’s, vrachtauto’s en taxi’s en schonere nieuwe vrachtwagens. Zoals eerder aangegeven in de brief van de Minister van Verkeer en Waterstaat die op 30 januari 2007 aan uw Kamer is gestuurd (Handelingen 722, 2060705290), bedragen naar de huidige inzichten de kosten van saneringsmaatregelen op het terrein van luchtkwaliteit voor het hoofdwegennet € 700 mln. De maatregelen die kunnen worden getroffen bestaan uit beheersmaatregelen, zoals dynamisch verkeersmanagement of dynamische snelheden, of fysieke maatregelen, zoals het plaatsen van schermen of overkappingen en luchtbehandelingsystemen. Voor welke maatregelen zal worden gekozen is per situatie verschillend en o.a. afhankelijk van de resultaten van het lopende Innovatieprogramma Luchtkwaliteit (IPL). De resultaten van het onderzoek geven geen directe aanleiding voor aanvullende bronmaatregelen of beheersmaatregelen gericht op het verkeer. Het laat echter wederom de noodzaak zien van de reeds in gang gezette maatregelen. Een andersoortige maatregel die van belang is in dit verband is de voorgenomen uitvoering van het bij amendement Van der Ham-Duyvendak (30 489, no. 33) in het wetsvoorstel tot wijziging van de Wet milieubeheer (luchtkwaliteitseisen) ingevoegde artikel 5.16a. Dit houdt in dat bij algemene maatregel van bestuur regels kunnen worden gesteld ter bescherming van bijzonder gevoelige personen, zoals kinderen, zieken en ouderen. Het artikel 5.16a in het wetsvoorstel bevat een aantal duidelijke handvatten voor de invulling van de AMvB. Zo is relevant of een grenswaarde wordt overschreden of dreigt te worden overschreden. Verder mag het aantal blootgestelde personen met een verhoogde gevoeligheid voor de concentraties van de relevante stoffen niet toenemen. De AMvB heeft betrekking op besluiten over bestaande of nieuw te bouwen bouwwerken in de zin van de Woningwet. Het zal diverse gevoelige functies/bestemmingen kunnen betreffen, zoals scholen en kinderdagverblijven. De AMvB zal niet automatisch leiden tot sanering van bestaande gevoelige functies, aangezien de toepassing ervan is gekoppeld aan de toepassing van een bevoegdheid of wettelijk voorschrift, oftewel aan het nemen van een besluit. De AMvB zal niet alleen worden gericht op snelwegen, maar ook op drukke provinciale wegen, waarbij de beoordelingscriteria voor een «drukke» weg nog nader zullen worden vastgesteld. </antwoord>
      <antwoord nummer="6">De vragen zijn beantwoord op een zo kort mogelijke termijn. </antwoord>
      <noten afkomstig="antwoord"/>
   </antwoorden>
</kvr>
