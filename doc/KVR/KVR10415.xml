<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) aan de minister van Buitenlandse Zaken over uitspraken van UCK-leider Thaci. (Ingezonden 24 september 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10415
</item>
         <item attribuut="Inhoud">Vragen over de uitspraken van UCK-leider Thaci over het streven naar een onafhankelijk Kosovo en over de jacht op Serviërs.</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">Klein-Joegoslavië</item>
         <item attribuut="Vindplaats">Kamervragen met antwoord 1999-2000, nr. 145, Tweede Kamer</item>
         <item attribuut="Vraagnr_bij_indiening">2990000270</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1999-10-20</item>
         <item attribuut="Datum_indiening">1999-09-24</item>
         <item attribuut="Document-id">KVR10415</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="303" allpagenumbers="303 304" vetnummer="2990000270" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10415" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="145" onderwerp="" indiendatum="1999-09-24">
         <vrager partij="SP" oorsprong="parlement">Marijnissen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-10-20">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat vindt u van de uitspraken van UCK-leider Thaci <voetnoot nummer="1"/>over het streven naar een onafhankelijk Kosovo en over de jacht op Serviërs? Hoe verhoudt zich dat met het politieke doel van de internationale gemeenschap bij aanvang van de interventie in Kosovo? </vraag>
      <vraag nummer="2" voetnoot="1">Hoe beoordeelt u het feit dat zijn aanhangers die aanwezig waren bij zijn toespraak gewapend waren en UCK-uniformen droegen? Hoe verhoudt zich dat met de afspraken over demilitarisering en met de verzekering van KFOR dat alle wapens van de Kosovaren onder strikte controle staan? <voetnoot nummer="1"/>
      </vraag>
      <vraag nummer="3" voetnoot="2">Heeft u nu nog vertrouwen in de committering van Thaci aan de demilitarisering van het UCK en is KFOR nog steeds tevreden over naleving door het UCK van gemaakte afspraken? <voetnoot nummer="2"/>
      </vraag>
      <vraag nummer="4" voetnoot="2">Houdt u na de recente berichten nog vast aan uw analyse dat het UCK bestaat uit extreme elementen en gematigde elementen, dat Thaci tot die laatste groep behoort, dat de steun voor de radicale stroming afneemt en men in het algemeen optimistisch kan zijn over de toekomst van Kosovo? <voetnoot nummer="2"/>
      </vraag>
      <vraag nummer="5">Deelt u nú, gezien de laatste berichten, de conclusie van het HRW-rapport dat KFOR niet in staat is de veiligheid van burgers in Kosovo te garanderen? Zo neen, waarom niet? Zo ja, wat gaat u daar aan doen? </vraag>
      <noten afkomstig="vraag">
         <noot nummer="2"/>
         <noot nummer="1" datum="1999-09-23" bron="Algemeen Dagblad">Algemeen Dagblad, 23 september 1999</noot>
         <noot nummer="2" documenttype="Kamervragen" documentnummer="1939" documentjaargang="1998-1999">Aanhangsel Handelingen, nr. 1939, vergaderjaar 1998–1999, (vragen d.d. 10-8-99; antwoorden d.d. 31-8-99).</noot>
      </noten>
   </vragen>
   <antwoorden aantal="5">
      <antwoord nummer="1">Het valt niet na te gaan of de bijeenkomst waarop Thaci zijn uitspraken zou hebben gedaan is verlopen als in de media wordt beschreven. Ik kan derhalve ook niet beoordelen in hoeverre Thaci juist is geciteerd. Het UCK heeft bij monde van o.a. Thaci herhaaldelijk ontkend betrokken te zijn bij geweld tegen in Kosovo woonachtige Serviërs of daartoe aan te zetten. In dat licht bezien lijkt het weinig waarschijnlijk dat hij daar vervolgens in het openbaar toe zou hebben opgeroepen. Anders ligt dat met de hem toegeschreven uitspraken over onafhankelijkheid voor Kosovo. Thaci heeft er, evenals de meeste andere Kosovo-Albanese leiders, nooit een geheim van gemaakt voorstander te zijn van onafhankelijkheid voor Kosovo. Nederland is echter onverminderd van oordeel dat een multi-etnisch Kosovo met een substantiële mate van autonomie deel zal moeten blijven uitmaken van de FRJ. Dat veronderstelt tevens democratische veranderingen in de FRJ. </antwoord>
      <antwoord nummer="2">Niet duidelijk is op welke datum de bijeenkomst precies zou zijn gehouden. Indien deze na 20 september 1999 – de dag waarop het UCK formeel is opgeheven – heeft plaatsgevonden, dan was het dragen van wapens en uniformen in strijd met de tussen KFOR en het UCK gemaakte afspraken. </antwoord>
      <antwoord nummer="3">UNMIK en KFOR blijven de naleving van de afspraken terzake krachtig bevorderen; de algemene indruk van KFOR tot nu toe is dat deze redelijk worden nageleefd. In een aantal gevallen is inmiddels door KFOR opgetreden tegen overtreding van het verbod op het dragen van wapens en uniformen. </antwoord>
      <antwoord nummer="4">In antwoord op eerdere vragen heb ik aangegeven dat zowel de stabilisering van de situatie in Kosovo door de ontplooiing van KFOR en de civiele politiemacht van UNMIK als de betrokkenheid van gematigde UCK’ers en vertegenwoordigers van de andere Kosovo-Albanese partijen bij het bestuur van Kosovo er toe bij zullen moeten dragen dat de steun voor radicale stromingen binnen het UCK afneemt. Voorts heb ik gesteld dat wat dat betreft ook van de beoogde opleving van de economie in Kosovo een positief effect wordt verwacht. Dat is dus bepaald geen ongeclausuleerd optimistische verwachting. </antwoord>
      <antwoord nummer="5">Nederland en de overige leden van de internationale gemeenschap maken zich zeker zorgen over het nog steeds voorkomende etnische geweld in Kosovo, waarvan vooral Serviërs en Roma het slachtoffer zijn. Bij de Kosovo-Albanese leiders wordt dan ook bij voortduring aangedrongen op het uitoefenen van een matigende invloed op hun achterban. Ook voortzetting van de dialoog in het kader van de Kosovo-overgangsraad is van belang om tot betere inter-etnische verhoudingen in Kosovo te komen. UNMIK en KFOR spannen zich maximaal in om alle bevolkingsgroepen te beschermen. Dat desondanks geweld nog steeds voorkomt, heeft dan ook niet te maken met de inzet van UNMIK en KFOR, maar veeleer met de sporen die het eerdere geweld van Joegoslavische politie, leger en para-militairen tegen etnisch Albanese Kosovaren in die provincie heeft getrokken. Dat aspect mag bij een beoordeling van de mate van doeltreffendheid van het UNMIK- en KFOR-optreden niet buiten beschouwing blijven. </antwoord>
      <noten afkomstig="antwoord"/>
   </antwoorden>
</kvr>
