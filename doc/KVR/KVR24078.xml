<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Volkshuisvesting, Ruimtelijke Ordening en Milieubeheer over de invoering van de huurtoeslag per 1 januari 2006. (Ingezonden 20 september 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24078
</item>
         <item attribuut="Inhoud">Vragen over de naleving van de plicht voor verhuurders om met ingang van 2006 (indien de huurder daarom vraagt) mee te werken aan het systeem van huurmatiging, waarbij de huurtoeslag (opvolger van de huursubsidie) rechtstreeks wordt overgemaakt aan de verhuurder. Welke huurders zullen negatieve gevolgen ondervinden nieuwe systeem (overgang van huursubsidie naar huurtoeslag)? Indiener vraagt tevens verduidelijking van voorlichting over het nieuwe systeem.</item>
         <item attribuut="Rubriek">Consument (Algemeen) Volkshuisvesting (Subsidies) Volkshuisvesting (Woninghuren)</item>
         <item attribuut="Trefwoorden">Huishoudens Huursubsidies Woninghuren</item>
         <item attribuut="Vindplaats">Kamervragen met antwoord 2005-2006, nr. 175, Tweede Kamer</item>
         <item attribuut="Vraagnr_bij_indiening">2050600010</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-10-12</item>
         <item attribuut="Datum_indiening">2005-09-20</item>
         <item attribuut="Document-id">KVR24078</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="373" allpagenumbers="373 374" vetnummer="2050600010" code="0506tkkvr175" lopendefooter="Tweede Kamer, vergaderjaar 2005–2006, Aanhangsel" filenaam="KVR24078" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="175" onderwerp="" indiendatum="2005-09-20">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-10-12">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1 2">Klopt het dat verhuurders met ingang van 2006– indien de huurder daarom verzoekt – verplicht zijn om mee te werken aan het systeem van huurmatiging, waarbij de huurtoeslag door de Belastingdienst rechtstreeks wordt overgemaakt aan de verhuurder? <voetnoot nummer="1"/>Zo ja, wat is de sanctie indien een verhuurder hier niet aan meewerkt? Zo neen, heeft u kennisgenomen van het artikel «Betalingsproblemen in zorg in één jaar tijd verdubbeld» <voetnoot nummer="2"/>Bent u naar aanleiding van de stijgende betalingsproblematiek alsnog bereid om verhuurders te verplichten om aan huurmatiging mee te werken? </vraag>
      <vraag nummer="2" voetnoot="3">Kunt u garanderen dat voor huurders voor wie per 1 januari 2005 de huur en de persoonlijke situatie <voetnoot nummer="3"/>niet wijzigen en het inkomen slechts trendmatig verandert, de huurtoeslag in januari 2006gelijk blijft aan die in december 2005? Zo neen, voor welke huurders treedt er wel een verandering op en waarom? Hoe is dit te rijmen met de doelstelling van de regering dat de overgang van huursubsidie naar huurtoeslag beleidsarm, dus zonder wijziging van de criteria, zal plaatsvinden? </vraag>
      <vraag nummer="3">Kunt u een toelichting geven op de passage: «Voor huurtoeslag gelden overwegend dezelfde voorwaarden als voor huursubsidie. Als u nu huursubsidie ontvangt, komt u waarschijnlijk ook in aanmerking voor huurtoeslag.»? </vraag>
      <noten afkomstig="vraag">
         <noot nummer="4"/>
         <noot nummer="1">Mondelinge informatie Belastingtelefoon, vrijdag 16september 2005</noot>
         <noot nummer="2">De Volkskrant, 16september 2005</noot>
         <noot nummer="3">Huishoudenssamenstelling, inkomsten uit onderhoud, vermogen e.d</noot>
         <noot nummer="4" titel="veel gestelde vragen over de overgang naar huurtoeslag">Deze passage komt voor in het «Dossier huursubsidie 2005», onder de rubriek «veel gestelde vragen over de overgang naar huurtoeslag», www.minvrom.nl</noot>
      </noten>
   </vragen>
   <antwoorden aantal="2">
      <antwoord nummer="1">De Algemene wet inkomensafhankelijke regelingen (Awir) biedt de gerechtigde de mogelijkheid om de toeslag door de Belastingdienst/Toeslagen te laten overmaken aan een ander. Net als onder de huidige Huursubsidiewet kan de huurtoeslag straks dus rechtstreeks worden betaald aan de verhuurder, waarbij de Belastingdienst/Toeslagen deze betalingen in overleg met de verhuurder bundelt tot één betaling per maand. De verhuurder is niet verplicht om aan deze betalingsvorm mee te werken. In de Huursubsidiewet is die verplichting momenteel wél opgenomen, al verbindt die wet geen sanctie aan de niet-naleving ervan. Ik zie in het Volkskrant-artikel geen aanleiding om deze verplichting alsnog op te leggen. De daar geschetste betalingsproblemen in de doelgroep zullen de bereidheid van verhuurders om mee te werken aan deze vorm van betalen alleen maar vergroten. Door mee te werken aan rechtstreekse betaling kunnen verhuurders hun huurontvangsten immers in zoverre veilig stellen. </antwoord>
      <antwoord nummer="2 en 3">De gevraagde garantie kan ik niet geven. Wat betreft de overgang van huursubsidie naar huurtoeslag is weliswaar geen sprake van wijziging van regelingspecifieke criteria, maar een aantal subsidiebepalende factoren, zoals die aangaande inkomen, vermogen en peiljaar, wijzigen wel met de inwerkingtreding van de Awir. Met deze wet wordt immers een aantal begrippen uit de huidige Huursubsidiewet vervangen door geharmoniseerde begrippen die gelden voor alle inkomensafhankelijke regelingen. Hierdoor kan het voorkomen, dat bij gelijkblijvende persoonlijke omstandigheden en een trendmatige inkomensontwikkeling er toch verschillen zijn in de hoogte van de huurtoeslag ten opzichte van de voordien ontvangen huursubsidie. In de meeste gevallen zullen deze verschillen in het voordeel van de huurtoeslagontvanger uitvallen. Verschillen kunnen zich met name voordoen door de harmonisatie van het begrip verzamelinkomen en het vermogensbegrip. Bij het afschaffen van de thans in de Huursubsidiewet geldende correctie op het verzamelinkomen zijn compenserende maatregelen getroffen waardoor het gemiddeld inkomenseffect positief is. In een aantal gevallen zal echter sprake zijn van nadelige effecten. Uw Kamer is daarover ingelicht bij brief van 14 januari 2005 (Kamerstuk II 2004–2005, 29 764, nr. 9). Het gaat hierbij hoofdzakelijk om huishoudens met een bovenminimaal inkomen die thans door inkomen uit werk een vrij hoge correctie op het verzamelinkomen genieten. Voorts kan in een beperkt aantal gevallen door de harmonisatie van de vermogenstoets een nadeel optreden. In de Awir is voor de vermogenstoets aangesloten op de fiscale begrippen: er wordt geen toeslag verstrekt als bij huurder, partner of bij medebewoners inkomen uit sparen en beleggen in aanmerking wordt genomen. Voor fiscale partners geldt bij de berekening van het inkomen uit sparen en beleggen een gezamenlijk heffingvrij vermogen dat gelijk is aan de huidige vermogensgrens voor meerpersoonshuishoudens in de Huursubsidiewet. Fiscale partners kunnen hun bestanddelen van de rendementsgrondslag vrij toerekenen en kunnen het heffingvrije vermogen aan elkaar overdragen. Het heffingvrije vermogen kan daardoor steeds optimaal worden benut, zodat de wijziging van de vermogenstoets geen nadelige gevolgen oplevert. Voor medebewoners, die geen fiscaal partner zijn wordt het inkomen uit sparen en beleggen op individuele basis berekend. Door deze individuele benadering kan een nadeel optreden omdat een eventueel onbenut deel van het heffingvrije vermogen niet aan een andere betrokkene kan worden overgedragen. Voorts kan door de harmonisatie van de vermogenstoets nadeel optreden voor een beperkte groep ouderen, te weten alleenstaanden van 65 jaar of ouder met relatief hoog inkomen en voor meerpersoonsouderenhuishoudens waarin een der partners 65 jaar of ouder is met een relatief hoog inkomen en een partner jonger dan 65 jaar met een inkomen tot ca. € 4000. In grote lijnen leidt de harmonisatie van de vermogenstoets echter tot een verruiming van de vermogensgrenzen. </antwoord>
      <noten afkomstig="antwoord"/>
   </antwoorden>
</kvr>
