<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) over het Koninklijk Concertgebouworkest. (Ingezonden 25 februari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4501
</item>
         <item attribuut="Rubriek">Cultuur en taal (Podiumkunsten)</item>
         <item attribuut="Trefwoorden">Muziek</item>
         <item attribuut="Vindplaats">Kamervragen met antwoord 1996-1997, nr. 815, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">1997-03-10</item>
         <item attribuut="Datum_indiening">1997-02-25</item>
         <item attribuut="Document-id">KVR4501</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1665" allpagenumbers="1665 1666" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="815" onderwerp="" indiendatum="1997-02-25">
         <vrager partij="D66" oorsprong="parlement">Lambrechts</vrager>
         <vraagt-aan/>
      </vraagdata>
      <antwoorddata antwoorddatum="1997-03-10">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het Koninklijk Concertgebouworkest niet van plan zich iets aan te trekken van de wens van de regering en parlement dat er meer Nederlandse muziek geprogrammeerd wordt? 1, 2 </vraag>
      <vraag nummer="2">Waarom wil het Koninklijk Concertgebouworkest niet voldoen aan deze richtlijn, die beoogt een bijzonder deel van ons cultureel erfgoed minimale bescherming te bieden? </vraag>
      <vraag nummer="3">Zijn er bepalingen in de Europese regelgeving die het verhinderen om bedreigd cultureel erfgoed te beschermen? </vraag>
      <vraag nummer="4">Is in diverse studies al op een forse daling in de programmering van Nederlands repertoire gewezen? </vraag>
      <vraag nummer="5">Deelt u de mening dat, indien het Concertgebouworkest een post artistieke bekeuringen in zijn begroting opneemt, het beleid van de regering om met boetes bovengenoemde maatregel af te dwingen, niet effectief zal zijn? </vraag>
      <vraag nummer="6">Zou het niet meer effect sorteren om het Koninklijk Concertgebouworkest de subsidie te onthouden, indien dit orkest blijft weigeren te voldoen aan deze richtlijn? </vraag>
      <noten afkomstig="vraag">
         <noot nummer="1" datum="1997-02-22" bron="NRC Handelsblad">NRC Handelsblad, 22 februari 1997</noot>
         <noot nummer="2" datum="1997-02-22" bron="De Volkskrant">De Volkskrant, 22 februari 1997</noot>
      </noten>
   </vragen>
   <antwoorden aantal="6">
      <antwoord nummer="1">De publicaties in de pers over de programmering van het KCO betreffen het seizoen 1997/1998. De planning daarvoor is verricht in een periode waarin de stimuleringsnorm van 7% nog niet gold. Ik ga ervan uit dat het orkest voor de seizoenen daarna, waarin de planning (voor een deel) nog open ligt, een uiterste inspanning zal doen zich alsnog rekenschap te geven van de voorschriften zoals in de cultuurnota en subsidiebeschikking gesteld. Ik kom daarover overigens nog met het orkest te spreken. </antwoord>
      <antwoord nummer="2">Het orkest is van mening dat de maatregel «het langademige, geduldige en hardnekkige proces van publieksopbouw bij orkesten verstoort». Daarnaast vreest men een te zware druk op de begroting als gevolg van de noodzakelijk laag te houden toegangsprijzen in verband met beperkte publieke belangstelling. Het verdient hier vermelding dat de statistiek zoals ik die van het orkest over de afgelopen periode ken, overigens veel hoger (ruim 5%) uitkomt dan de cijfers zoals die thans blijken uit de pers. Deze opmerkelijke discrepantie zal nader worden onderzocht. Daarnaast merk ik op dat het jaarplan van het orkest zich moeilijk laat rijmen met de prominente plaats die het Nederlandse repertoire in het recente beleidsplan (1997–2000) van het orkest heeft ingenomen. Ik citeer: «In de achter ons liggende jaren heeft Ricardo Chailly met grote inzet en deskundigheid een warm pleidooi gehouden voor de muziek van Johan Wagenaar en Rudolf Escher. Van de jongere generatie was het vooral Theo Verbey, wiens bewerking van Bergs pianosonate door Chailly ook in het buitenland veelvuldig en met groot succes ten gehore werd gebracht. Met veel vooraanstaande Nederlandse componisten heeft hij persoonlijk contact gezocht.» En verderop: «Het artistieke beleid steunt op vier pijlers. 4. Het stelselmatig uitvoeren en in een relevante context plaatsen van..Nederlandse componisten». En voorts: «Nederlandse muziek speelt eveneens een belangrijke rol in deze serie (= premièreserie). Opdrachten zijn of worden verstrekt aan componisten van uiteenlopende generaties en signatuur, onder wie Klaas de Vries, Tristan Keuris, Diederik Wagenaar en Richard Rijnvos, en van de jongste generatie aan Jan van Putte en Robin de Graaff». En ten slotte: «Onder leiding van Ricardo Chailly, die de Nederlandse muziek een belangrijke plaats gunt in zijn repertoire, trekken de voorbeeldige uitvoeringen wijd en zijd de aandacht. Verschraling van het repertoire, zoals die zich voordoet bij andere zich internationaal manifesterende orkesten, is uit den boze. In dit opzicht is het van groot belang om rechtstreeks betrokken te zijn bij de programmasamenstelling van de belangrijkste festivals en de hedendaagse scheppende toonkunst ook te stimuleren door in gezamenlijk overleg verlenen van compositie-opdrachten.» De Raad van Cultuur heeft in zijn advies over dit beleidsplan laten blijken hieraan grote waarde te hechten. Ik citeer: «Het Concertgebouworkest functioneert uitstekend. De Raad constateert in de afgelopen jaren een duidelijke repertoireverbreding, er worden meer compositieopdrachten verleend.» Het mag voor zich spreken dat ik mij bij mij beslissing t.a.v. de subsidiëring van het orkest mede heb laten leiden door deze passages in het beleidsplan en de advisering daarover door de Raad van Cultuur. </antwoord>
      <antwoord nummer="3">Neen. </antwoord>
      <antwoord nummer="4">Uit de diverse studies die beschikbaar zijn is sprake van lichte fluctuaties tussen de seizoenen (voor de orkesten als geheel). Er is geen sprake van een dramatische daling. Het marktaandeel Nederlands repertoire ligt vrij stabiel rond de vijf procent. </antwoord>
      <antwoord nummer="5">Dat hangt af van de hoogte van de boetes. Ik ben van mening dat met het bepalen van de hoogte daarvan op het niveau van 5 promille van het subsidie voor elk procent te weinig (zoals opgenomen in de subsidiebeschikking), wel degelijk een substantiële prikkel is ingebouwd. </antwoord>
      <antwoord nummer="6">Als zou blijken dat de voorziene financiële prikkel geen verbetering tot gevolg heeft en verdere gesprekken met het orkest ook geen oplossing bieden voor het realiseren van het beoogde en door de gezamenlijke orkesten onderschreven doel, zal uiteraard aan andere meer doeltreffender maatregelen gedacht moeten worden. Ik ga er overigens van uit dat ik over een redelijk voorstel ook met het KCO tot verstandige afspraken kan komen. </antwoord>
      <noten afkomstig="antwoord"/>
   </antwoorden>
</kvr>
