<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Krom (VVD) aan de staatssecretaris van Volkshuisvesting, Ruimtelijke Ordening en Milieubeheer over afspraken met het bedrijfsleven ten aanzien van bodemsanering. (Ingezonden 23 december 2004); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22068
</item>
         <item attribuut="Inhoud">Vragen naar aanleiding van een bericht in het Algemeen Dagblad van 21 december 2004 over een regeling bodemsanering die in de maak zou zijn, hoe deze aansluit bij de beleidsbrief bodem, hoe de financiële verantwoording is geregeld en of het klopt dat er een afzonderlijke organisatie voor in het leven geroepen wordt om ondernemers te helpen met de 'papierwinkel'.</item>
         <item attribuut="Rubriek">Milieu (Bodemsanering)</item>
         <item attribuut="Trefwoorden">Bodemsanering</item>
         <item attribuut="Vindplaats">Kamervragen met antwoord 2004-2005, nr. 786, Tweede Kamer</item>
         <item attribuut="Vraagnr_bij_indiening">2040505530</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">De Krom</persoon>
         </item>
         <item attribuut="Datum_reaktie">2005-01-20</item>
         <item attribuut="Datum_indiening">2004-12-23</item>
         <item attribuut="Document-id">KVR22068</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1663" allpagenumbers="1663 1664 1665" vetnummer="2040505530" code="0405tkkvr786" lopendefooter="Tweede Kamer, vergaderjaar 2004–2005, Aanhangsel" filenaam="KVR22068" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="786" onderwerp="" indiendatum="2004-12-23">
         <vrager partij="VVD" oorsprong="parlement">De Krom</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-01-20">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het artikel «Giftige grond op de schop»? <voetnoot nummer="1"/>
      </vraag>
      <vraag nummer="2" voetnoot="2">Is het waar dat u samen met het bedrijfsleven de laatste hand legt aan een regeling, die onze bodem voorgoed gereinigd moet krijgen? <voetnoot nummer="2"/>In hoeverre wijken deze afspraken af van eerdere afspraken die met het bedrijfsleven zijn gemaakt? Bent u bereid om de eventuele nadere afspraken aan de Kamer te sturen? </vraag>
      <vraag nummer="3">Welke criteria zijn gebruikt om te komen tot de kwalificatie «ernstige en urgente» verontreiniging? In hoeverre zijn de risico’s voor milieu en gezondheid daarbij in kaart gebracht? Waarop is het aantal van 12 tot 15.000 bedrijven gebaseerd? </vraag>
      <vraag nummer="4">Betekent dit dat bij al die bedrijven daadwerkelijk tot sanering zal worden overgegaan? Welk beoordelingskader wordt daarbij gehanteerd? </vraag>
      <vraag nummer="5">In hoeverre sluiten de gemaakte afspraken aan bij de beleidsbrief bodem? Welke beleidsvrijheid hebben decentrale overheden bij de uitvoering van de gemaakte afspraken? Als er op lokaal of regionaal niveau verschillen in de uitvoering ontstaan, waar liggen dan die verschillen? Acht u die aanvaardbaar en in hoeverre bevorderen die de efficiënte uitvoering van het beleid? </vraag>
      <vraag nummer="6">Hoe is de financiële verantwoording geregeld? Welke maatregelen heeft u getroffen voor adequaat toezicht en controle op de bodemsanering teneinde de geleverde kwaliteit van de bodemsanering te waarborgen? Op welke wijze gaat u garanderen dat de beste kwaliteit wordt geleverd tegen de minste kosten? Welke criteria en/of benchmarks hanteert u daarbij? Hoe garandeert u dat de kosten beheersbaar blijven? </vraag>
      <vraag nummer="7">Is het waar dat een speciale organisatie in het leven wordt geroepen om ondernemers te helpen met de papierwinkel? Kunt u toelichten waarom voor deze figuur is gekozen, hoe die organisatie er uitziet, welke activiteiten die organisatie gaat ontplooien en in hoeverre deze organisatie onder de ministeriële verantwoordelijkheid valt? Welke kosten zijn daarmee gemoeid en waarop is dat gebaseerd? Welke criteria hanteert u om te beoordelen of deze organisatie succesvol en kostenefficiënt werkt? Welke openbare aanbestedingsprocedures zijn van toepassing in het geval de bodemsanering collectief wordt uitbesteed? </vraag>
      <noten afkomstig="vraag">
         <noot nummer="1" datum="2004-12-21" bron="Algemeen Dagblad">Algemeen Dagblad, 21 december 2004</noot>
         <noot nummer="2">zie noot 1</noot>
      </noten>
   </vragen>
   <antwoorden aantal="7">
      <antwoord nummer="1">Ja. Algemene toelichting: Het is juist dat de overheid «de laatste hand legt aan een regeling» zoals in het artikel wordt vermeld. Het betreft hier echter geen nieuwe regeling ten opzichte van hetgeen reeds met de Tweede Kamer is gecommuniceerd. De regeling waarop gedoeld wordt betreft het Ontwerp-Besluit Financiële bepalingen bodemsanering. Dit is een AmvB onder de onlangs door de Tweede Kamer aangenomen nieuwe Wet Bodembescherming (Wbb). Het Ontwerp-Besluit financiële bepalingen bodemsanering bevat een paragraaf waarin subsidie voor bodemsanering op bedrijfsterreinen wettelijk wordt verankerd. Deze subsidie is een voortvloeisel van de afspraken die in 2001 zijn vastgelegd in het door de overheid (VROM, EZ, provincies en gemeenten die bevoegd gezag Wbb zijn) met het bedrijfsleven (VNO-NCW en MKB-Nederland) gesloten Convenant «Bodemsanering op in gebruik zijnde en blijvende bedrijfsterreinen». Naast een saneringsplicht voor eigenaars of erfpachters van verontreinigde bedrijfsterreinen waarvan de sanering spoedeisend is, zou de overheid een recht op subsidie creëren voor saneringen van ernstige verontreinigingen op in gebruik zijnde bedrijfsterreinen en een mogelijkheid voor draagkrachtondersteuning aan bedrijven die een spoedeisende sanering niet kunnen betalen. Zie hiervoor het kabinetsstandpunt van 16 januari 2002 inzake Beleidsvernieuwing bodemsanering (TK 2001–2002, 28 199 nr. 1). In afwachting van het Besluit is het vanaf 2003 voor bedrijven al mogelijk om tijdens het interimbeleid Bedrijvenregeling subsidie aan te vragen op grond van provinciale en gemeentelijke verordeningen. Met de invoering van het Besluit komt een einde aan dit interimbeleid en is er ook een wettelijke basis voor de in het convenant afgesproken draagkrachtondersteuning. Het Ontwerp-besluit is in procedure en is in week 52 (2004) in de Ministerraad besproken en is nu voor advies voorgelegd aan de Raad van State. Ook de in het AD-artikel genoemde «speciale organisatie» die ondernemers zal helpen met de «papierwinkel rond de aanvraag voor een financiële bijdrage, verzekeringen (zoals bij kostenoverschrijding) en het zoeken van kwantumvoordelen voor het collectief uitbesteden van te saneren plaatsen», is een uitwerking van het in 2001 gesloten convenant. In het convenant kwamen de partijen het volgende overeen: «Er wordt onderzocht of en hoe een uitvoeringsorganisatie kan worden opgericht voor het beheer en het uitbetalen van de overheidsgelden en het uitvoeren van een draagkrachtregeling voor bodemsanering. Bezien wordt of onderdeel daarvan ook kan zijn het bieden van ondersteuning bij de financiering van het door het bedrijf zelf te betalen deel van de saneringskosten. Mogelijk wordt voor (een) specifieke branche(s) een uitvoeringsorganisatie opgericht om een branchegewijze aanpak te organiseren, binnen de context van de afspraken over in gebruik zijnde en blijvende bedrijfsterreinen.». In het AD-artikel wordt gemeld dat ten behoeve van de oprichting van de hierbedoelde uitvoeringsorganisatie begin januari een convenant wordt ondertekend door «Den Haag» en ondernemersorganisaties. Dit is onjuist. Allereerst wordt er geen convenant ondertekend, maar een intentieverklaring en ten tweede is de overheid geen partij bij deze intentieverklaring. Op 10 januari is door VNO-NCW, MKB-Nederland, Bovag, Metaalunie, Netex, FME-CWM en Rabobank Nederland een intentieverklaring ondertekend. Met deze intentieverklaringen spreken de partijen de intentie uit een uitvoeringsorganisatie zoals bedoeld in het convenant op te richten. Hierover zijn de partijen en het Ministerie van VROM al enige tijd in gesprek. Ik ben voornemens een subsidie van € 2 miljoen te verlenen ten behoeve van het project dat het ontwerp van een uitvoeringsorganisatie verder gaat uitwerken en onderzoeken. Partijen hebben hiertoe op 10 januari eveneens een subsidieaanvraag ondertekend. Ik was bij de ondertekening aanwezig om beide documenten in ontvangst te nemen. </antwoord>
      <antwoord nummer="2">Het is juist dat de laatste hand wordt gelegd aan een regeling met het bedrijfsleven. Met deze regeling worden geen nieuwe afspraken met het bedrijfsleven gemaakt. Het betreft de wettelijke verankering (saneringsplicht in het voorstel tot wijziging van de Wet bodembescherming dat momenteel in de Eerste Kamer voorligt, en subsidie en draagkrachtondersteuning in het Ontwerp-besluit dat voor advies aan de Raad van State is gezonden) van afspraken uit het convenant dat in 2001 met het bedrijfsleven is gesloten. Zie algemene toelichting. Overigens teken ik hierbij aan dat in het kabinetsstandpunt over de Beleidsvernieuwing Bodemsanering van 16 januari 2002 en in de Bodembeleidsbrief die ik december 2003 naar de Tweede Kamer zond is aangegeven dat functiegericht saneren in veel gevallen als meest kosteneffectieve saneringsvariant kan worden toegestaan. Van «voorgoed reinigen» van de bodem zal ook op basis van genoemde verankering van de convenantsafspraken geen sprake zijn. In de desbetreffende gevallen zijn gebruiksbeperkingen het gevolg van de nog aanwezige restverontreiniging. </antwoord>
      <antwoord nummer="3">De kwalificatie «ernstige en urgente» verontreiniging is gebaseerd op de toepassing van de generieke criteria van de tot op heden bestaande ernst- en urgentiesystematiek, waarbij geen lokatiespecifieke inschatting van de risico’s voor milieu en gezondheid is gemaakt. Het aantal van 12.000 tot 15.000 bedrijven is gebaseerd op gegevens van de BSB-stichtingen. Deze schatting komt overeen met het aantal bedrijven dat op grond van de resultaten van inventariserend bodemonderzoek nader onderzoek zal moeten doen naar de aard en omvang van de in het inventariserend onderzoek aangetroffen verontreiniging. </antwoord>
      <antwoord nummer="4">Of bedrijven daadwerkelijk tot sanering zullen overgaan wordt bepaald door de afweging die de lokale overheid (het bevoegd gezag WBB) en het bedrijf afzonderlijk en gezamenlijk maken. Vanuit de overheid bezien is de afweging afhankelijk van de lokatiespecifieke risico-inschatting bij het huidig en eventueel toekomstig gebruik. Deze afweging kan leiden tot het opleggen van een saneringsplicht. Daarnaast kan een bedrijf ook zelf redenen hebben om tot sanering over te gaan. Zo kan sanering noodzakelijk zijn bij marktdynamiek die zich uit in (ver)bouw(ing) op het bedrijfsterrein of in de verkoop van het terrein. In het eerste geval is (deel)sanering noodzakelijk wanneer de (ver)bouw(ing) leidt tot grondverzet van ernstig verontreinigde grond. In het tweede geval is het de markt die een sanering afdwingt. Hoe groot de groep is van bedrijven die met een door de overheid opgelegde saneringsplicht geconfronteerd zullen worden, kan niet met zekerheid worden aangegeven, aangezien het overgrote deel van de desbetreffende bedrijven in de BSB-operatie nog niet het nader bodemonderzoek heeft uitgevoerd. </antwoord>
      <antwoord nummer="5">De afspraken met het bedrijfsleven zijn in 2001 gemaakt. De gemaakte afspraken zijn generiek van toepassing en de decentrale overheden hebben geen beleidsvrijheid bij de uitvoering van de gemaakte afspraken. Bij het maken van die afspraken werd uitgegaan van het toen bestaande saneringsbeleid waarbij als terugsaneerwaarde de bodemgebruikswaarden golden. De beleidsbrief bodem van december 2003 kondigt een grotere beleidsvrijheid aan voor de decentrale overheden ten aanzien van het bepalen van de gewenste bodemkwaliteit. Daarbij gelden de bodemgebruikswaarden als referentiewaarden, maar kunnen de gemeenten beargumenteerd kiezen voor een betere of een mindere kwaliteit. De achtergrond hierbij is dat de decentrale overheden bepalen welke functie een bepaald gebied of een bepaalde lokatie heeft of krijgt en dat zij dus in staat zijn te komen tot een optimale afstemming van aanwezige bodemkwaliteit en het bestaande en eventueel gewenste gebruik van gebieden en lokaties. Dit is zeer bevordelijk voor een efficiënte uitvoering van beleid. Het bedrijfsleven heeft naar mij toe wel eens de vrees geuit dat deze beleidsvrijheid van decentrale overheden kan leiden tot een verschillende behandeling in overigens vergelijkbare situaties. Ik acht die vrees ongegrond aangezien decentrale overheden zeer wel in staat zijn ook de belangen van het lokale bedrijfsleven in hun afwegingen te betrekken en daarnaast bedrijven zich altijd kunnen beroepen op de wettelijke bepaling dat zij alleen een verplichting tot het nemen van maatregelen opgelegd kunnen krijgen in situaties waarin het saneringscriterium wordt overschreden en dat ten aanzien van de saneringsdoelstelling geldt dat de bodemkwaliteit passend moet zijn voor het bestaande gebruik, in casu een in gebruik zijnd bedrijfsterrein. </antwoord>
      <antwoord nummer="6">In het Ontwerp-Besluit financiële bepalingen is de verantwoording van en het toezicht op de subsidieverlening door de bevoegde overheden geregeld. De keuze voor de te nemen maatregelen, de afweging van de prijs versus de kwaliteit en de controle op het werk zijn een zaak van de opdrachtgever. Die opdrachtgever kan een individueel bedrijf zijn of de door het bedrijfsleven op te richten uitvoeringsorganisatie. Aangezien de overheid een gedeeltelijke subsidie geeft, hebben de opdrachtgevers er belang bij de kosten in de hand te houden. De decentrale overheden, die bevoegd gezag WBB zijn, zullen het saneringsplan goedkeuren, toezicht uitoefenen tijdens de uitvoering van de werkzaamheden en moeten instemmen met de resultaten van de sanering. Met de inwerkingtreding van de wijzigingen in de Wet Bodembescherming dient het bevoegd gezag de instemming met de resultaten van de sanering vast te legegn in een beschikking. Hiervan zal een prikkel uitgaan richting decentrale overheden om hun toezichtsfunctie adequaat uit te voeren. </antwoord>
      <antwoord nummer="7">Het is juist dat het georganiseerde bedrijfsleven een speciale organisatie in het leven wil gaan roepen. VROM ondersteunt dit initiatief omdat het de effectiviteit van het bodemsaneringsbeleid ten goede zal komen. In 2002 is reeds onderzocht of het probleem van de bodemverontreiniging op terreinen van bedrijven door een integrale aanpak door het bedrijfsleven zelf opgelost kan worden. In augustus 2002 is het rapport «Bodemsaneringsonderlingen – een onderzoek naar een integrale aanpak van bodemsanering in het MKB» verschenen. Naast het ministerie van Vrom en Economische Zaken en de provincie Noord-Holland hebben ook de brancheorganisaties Bovag en Metaalunie, MKB Nederland, saneerders en adviseurs (o.a. Arcadis, Hak Milieutechniek, Chemielinco, TNO) en de Nederlandse Milieupool een inbreng geleverd voor dit onderzoek. Deze organisaties zijn enthousiast over de in het onderzoek voorgestelde integrale aanpak. In verband hiermee zijn er in 2003 diverse gesprekken gevoerd tussen Rabobank Nederland en het georganiseerde bedrijfsleven over een op te zetten Uitvoeringsorganisatie (stichting) voor bodemsanering in het MKB. De Uitvoeringsorganisatie voor bodemsanering in het MKB wil ondernemers een full-service oplossing bieden: het overnemen van de verantwoordelijkheid voor de voorbereiding en uitvoering van een sanering, het geven van een vrijwaring na sanering, kwalitatief goede en goedkope inkoop van de sanering, financiering en verzekering tegen kostenoverschrijding. Daarnaast is het een logisch vervolg op de bestaande BSB-operatie waar veel ondernemers zich bij hebben aangesloten. Alle bedrijven kunnen straks gebruik maken van de uitvoeringsorganisatie, niet alleen de leden van de aanvragende koepels en branches. Het ministerie is betrokken bij het project dat onderzoekt of een uitvoeringsorganisatie haalbaar is en dat het produktconcept verder uitwerkt. In de beoogde uitvoeringsorganisatie zal het ministerie echter geen rol vervullen en ook in geen enkel bestuursorgaan zitting nemen. Het betreft hier een initiatief van de markt waar VROM ondersteuning aan zal verlenen, maar waarvoor geen verantwoordelijkheid wordt genomen. Het valt dan ook niet onder de ministeriële verantwoordelijkheid. Ik ben voornemens een subsidie van € 2 miljoen ten behoeve van het onderzoeksproject te verlenen. Als voorwaarde voor de subsidie voor de uitwerking van het ontwerp van de uitvoeringsorganisatie geldt dat zo spoedig mogelijk een analyse dient plaats te vinden van de mogelijkheid dat de organisatie binnen een periode van maximaal drie jaren zijn taken zonder overheidssubsidie uitvoert. In dat geval heeft de markt de meerwaarde van de organisatie onderkend, hetgeen tevens een goede indicatie is voor een kosteneffectieve oplossing. In het project zal worden onderzocht welke openbare aanbestedingsprocedures van toepassing zijn in het geval werk collectief wordt uitbesteed. </antwoord>
      <noten afkomstig="antwoord"/>
   </antwoorden>
</kvr>
