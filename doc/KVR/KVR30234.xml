<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Karabulut en Gesthuizen (beiden SP) aan de minister van Financiën, de staatssecretaris van Sociale Zaken en Werkgelegenheid en de minister van Economische Zaken over het kwijtschelden van lokale lasten voor ondernemers. (Ingezonden 12 oktober 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30234
</item>
         <item attribuut="Inhoud">Vragen naar aanleiding brief gemeente Amsterdam inzake kwijtschelding lokale lasten: mensen die eigen baas zijn en weinig verdienen komen niet in aanmerking voor deze kwijtschelding, mensen met een baan of uitkering wel. Dit zou vooral kleine ondernemers met een inkomen onder bijstandsniveau treffen en een ongelijkheid tussen particulieren en ondernemers in het leven roepen.</item>
         <item attribuut="Rubriek">Bedrijfsleven en industrie (Ondernemingen) Overheidsfinanciën (Gemeentelijke financiën)</item>
         <item attribuut="Trefwoorden">Gemeentelijke belastingen Ondernemers Zelfstandigen</item>
         <item attribuut="Vindplaats">Kamervragen met antwoord 2007-2008, nr. 745, Tweede Kamer</item>
         <item attribuut="Vraagnr_bij_indiening">2070802160</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">Karabulut Gesthuizen</persoon>
         </item>
         <item attribuut="Datum_reaktie">2007-11-26</item>
         <item attribuut="Datum_indiening">2007-10-12</item>
         <item attribuut="Document-id">KVR30234</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1599" allpagenumbers="1599 1600" vetnummer="2070802160" code="0708tkkvr745" lopendefooter="Tweede Kamer, vergaderjaar 2007–2008, Aanhangsel" filenaam="KVR30234" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="745" onderwerp="" indiendatum="2007-10-12">
         <vrager partij="SP" oorsprong="parlement">Karabulut Gesthuizen</vrager>
         <vraagt-aan>de minister van Financiën, de staatssecretaris van Sociale Zaken en Werkgelegenheid en de minister van Economische Zaken</vraagt-aan>
      </vraagdata>
      <antwoorddata antwoorddatum="26 november 2007), zie ook Aanhangsel Handelingen nr. 487, vergaderjaar 2007–2008">
         <antwoorder functie="staatssecretaris" ministerie="Binnenlandse Zaken en Koninkrijksrelaties">Bijleveld-Schouten</antwoorder>
         <mede-antwoorder>de minister van Financiën, de staatssecretaris van Sociale Zaken en Werkgelegenheid en de minister van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw mening over de brief van de gemeente Amsterdam waarin zij verzoeken om kwijtschelding van lokale lasten ook voor mensen die een bedrijf of een zelfstandig beroep uitoefenen mogelijk te maken? <voetnoot nummer="1"/>
      </vraag>
      <vraag nummer="2">Is het waar dat mensen die eigen baas zijn en weinig verdienen niet in aanmerking komen voor kwijtschelding van lokale woonlasten terwijl mensen met een baan of uitkering hiervoor wel in aanmerking komen? Kunt u dit verschil toelichten? </vraag>
      <vraag nummer="3">Deelt u de mening van de gemeente Amsterdam dat er een ongelijkheid tussen de ondernemers en particulieren gecreëerd is die met name voor de kleine ondernemers met een inkomen onder bijstandsniveau niet acceptabel is? Kunt u uw antwoord toelichten? </vraag>
      <vraag nummer="4">Bent u bereid maatregelen te nemen om ook kwijtschelding van lokale woonlasten mogelijk te maken voor mensen die een bedrijf of een zelfstandig beroep uitoefenen? Zo neen, waarom niet? Zo ja, wat voor maatregelen gaat u nemen? </vraag>
      <noten afkomstig="vraag">
         <noot nummer="1" weblink="http://zoeken.amsterdam.raadsinformatie.nl/ cgi-bin/showdoc.cgi/session=2272519456/ action=view/id=65911/type=pdf/09012f978034430b.pdf">http://zoeken.amsterdam.raadsinformatie.nl/ cgi-bin/showdoc.cgi/session=2272519456/ action=view/id=65911/type=pdf/09012f978034430b.pdf</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1">Wij kennen de brief van wethouder Asscher van Amsterdam. Naar aanleiding van die brief en naar aanleiding van de eerder door Mevrouw Vos van de PvdA over dit onderwerp gestelde vragen <voetnoot nummer="1"/>onderzoekt de interdepartementale werkgroep (de Werkgroep Inkomens- en kwijtscheldingsbeleid) onder andere de mogelijkheden van kwijtschelding van lokale belastingen voor ondernemers met een geringe betalingscapaciteit en zonder vermogen. Zoals wij ook reeds eerder hebben opgemerkt bij de beantwoording van de vragen van mevrouw Vos zullen wij onderzoeken of het mogelijk is om (startende) ondernemers die een zodanig inkomen hebben dat zij de door hen aan de gemeente of het waterschap verschuldigde privé-belastingen niet anders dan met buitengewoon bezwaar kunnen betalen, in aanmerking te laten komen voor kwijtschelding anders dan in het kader van een crediteurenakkoord. Daarbij zal de uitvoeringslast voor de medeoverheden worden meegewogen en het feit dat een uitbreiding van de kwijtscheldingsmogelijkheden de objectieve en brede heffingsgrondslag van de lokale heffingen aantast. Een mogelijke verruiming van de kwijtscheldingsmogelijkheid vergroot daarnaast ook het beroep op solidariteit, immers de gederfde inkomsten zullen moeten worden opgebracht door degen die wel belastingschuldig blijven. </antwoord>
      <antwoord nummer="2">Dat is waar. Bij de beantwoording van de kamervragen van het lid Vos is de achtergrond van de kwijtscheldingsregeling voor particulieren en ondernemers reeds toegelicht. Tevens is daarbij aangegeven dat de kwijtscheldingsregeling voor rijksbelastingen geen problemen oplevert. Dit kan anders zijn voor de belastingen die door gemeenten worden geheven, voor zover het zuivere privé-belastingen betreft, die geen enkele relatie hebben met de door de belastingschuldige gedreven onderneming. De mogelijkheid van kwijtschelding van gemeentelijke belastingen is geregeld in de Invorderingswet 1990 en de Uitvoeringsregeling Invorderingswet 1990. Bij particuliere belastingschuldigen staat in het kader van de kwijtschelding de beoordeling van het vermogen en de betalingscapaciteit centraal. De in de uitvoeringsregeling opgenomen regels met betrekking tot vermogen en de, aan de beslagwetgeving gerelateerde betalingscapaciteit, zoals die gelden voor de kwijtschelding van particulieren zijn geen werkbare begrippen als het gaat om kwijtschelding van ondernemers. Omdat bij ondernemers de betalingscapaciteit vaak pas na afloop van het belastingjaar is vast te stellen. Op grond van de Uitvoeringsregeling Invorderingswet 1990 kan een ondernemer nu alleen kwijtschelding krijgen in het kader van een akkoord met alle schuldeisers. </antwoord>
      <antwoord nummer="3 en 4">Wij erkennen de geconstateerde ongelijkheid in de kwijtscheldingsregeling tussen ondernemers zonder vermogen en met een inkomen op of onder bijstandsniveau en in dezelfde omstandigheden verkerende particulieren. Zoals in het antwoord op vraag 1 is opgemerkt onderzoekt thans de Interdepartementale Werkgroep Inkomens- en kwijtscheldingsbeleid de mogelijkheden van kwijtschelding van door de gemeente of het waterschap opgelegde privé-belastingen aan ondernemers met een geringe betalingscapaciteit en zonder vermogen. In dat onderzoek zullen tevens een aantal (andere) knelpunten die zich voordoen in de kwijtscheldingspraktijk van gemeenten en waterschappen worden meegenomen. Ook de bekostiging van een eventuele uitgebreidere kwijtscheldingsregeling komt daarbij aan de orde. Het ministerie van BZK heeft het voortouw in deze kwesties omdat het kwijtschelding betreft van lokale belastingen die hun basis hebben in de Gemeentewet, de Provinciewet en de Waterschapswet. Het is de bedoeling dat de interdepartementale werkgroep Inkomens- en kwijtscheldingsbeleid zo snel mogelijk advies uitbrengt aan de betrokken bewindspersonen. Naar aanleiding van dit advies zal een kabinetsstandpunt worden ingenomen dat aan uw Kamer zal worden toegezonden. </antwoord>
      <noten afkomstig="antwoord">
         <noot nummer="1">Ingezonden 23 mei 2007, Kamervragen, Tweede Kamer 2006–2007, 1988</noot>
      </noten>
   </antwoorden>
</kvr>
