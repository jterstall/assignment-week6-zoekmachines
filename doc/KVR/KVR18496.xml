<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) aan de ministers voor Bestuurlijke Vernieuwing en Koninkrijksrelaties, van Justitie en van Binnenlandse Zaken en Koninkrijksrelaties over de weigering van militaire bijstand aan de Nederlandse Antillen. (Ingezonden 5 augustus 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18496
</item>
         <item attribuut="Inhoud">Vragen naar aanleiding van een uitzending van IKON-radio van 3 augustus 2003 over uitspraken van oud-gevolmachtigd minister van de Nederlandse Antillen Carel de Haseth inzake de weigering van het kabinet om bijstand te verlenen bij de bestrijding van drugshandel en andere zware misdaden.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugsbestrijding) Criminaliteit en openbare orde (Politie) Staats- en bestuursrecht (Koninkrijk) Veiligheidsbeleid en defensie (Overig)</item>
         <item attribuut="Trefwoorden">Criminaliteitsbestrijding Drugsbestrijding Militaire samenwerking Nederlandse Antillen Politie</item>
         <item attribuut="Vindplaats">Kamervragen met antwoord 2002-2003, nr. 1899, Tweede Kamer</item>
         <item attribuut="Vraagnr_bij_indiening">2020315690</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK) Justitie (JUS) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">2003-09-11</item>
         <item attribuut="Datum_indiening">2003-08-05</item>
         <item attribuut="Document-id">KVR18496</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3991" allpagenumbers="3991 3992" vetnummer="2020315690" code="0203tkkvr1899" lopendefooter="Tweede Kamer, vergaderjaar 2002–2003, Aanhangsel" filenaam="KVR18496" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1899" onderwerp="" indiendatum="2003-08-5">
         <vrager partij="VVD" oorsprong="parlement">Rijpstra</vrager>
         <vraagt-aan>de ministers voor Bestuurlijke Vernieuwing en Koninkrijksrelaties, van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-09-11">
         <antwoorder functie="minister" ministerie="Bestuurlijke Vernieuwing en Koninkrijksrelaties">De Graaf</antwoorder>
         <mede-antwoorder>de ministers van Justitie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de uitspraken van de oud-gevolmachtigd minister van de Nederlandse Antillen Carel de Haseth inzake de weigering van het kabinet om militaire bijstand te verlenen aan de Nederlandse Antillen bij de bestrijding van drugshandel en andere zware misdaden? <voetnoot nummer="1"/>
      </vraag>
      <vraag nummer="2">Is het waar dat de Nederlandse Antillen een dergelijk verzoek om militaire bijstand hebben ingediend bij de Nederlandse regering? Zo ja, wanneer is dit verzoek ingediend en op welke wijze is dit verzoek gedaan? </vraag>
      <vraag nummer="3">Heeft de Nederlandse regering het verzoek van de Nederlandse Antillen afgewezen? Zo ja, op welke gronden is dit verzoek afgewezen? </vraag>
      <vraag nummer="4">Acht u de oplossing van de problemen op de Nederlandse Antillen tevens voor Nederland van groot belang? </vraag>
      <vraag nummer="5">Deelt u de mening dat de situatie in de diverse probleemwijken om een oplossing vraagt en dat daarbij wellicht Nederlandse steun nodig is? </vraag>
      <vraag nummer="6">Bent u bereid om in samenwerking met de Nederlandse Antillen een korte en tijdelijke inzet van politiemensen mogelijk te maken in de desbetreffende wijken zodat drugshandel en andere criminele activiteiten grondig kunnen worden aangepakt? </vraag>
      <noten afkomstig="vraag">
         <noot nummer="1" datum="2003-08-3" bron="IKON-radio">IKON-radio, 3 augustus 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik heb kennis genomen van deze uitspraken. </antwoord>
      <antwoord nummer="2">Begin dit jaar zag de minister van Justitie van de Nederlandse Antillen zich geconfronteerd met twee problemen, te weten die van drugsaanlandingen en vuurwapenbezit. Voor de oplossing daarvan beschikte hij niet over de benodigde personeelscapaciteit. Daarom leek hem de op het eiland reeds aanwezige mariniers een goed alternatief. In maart 2003 heeft de regering van de Nederlandse Antillen derhalve bij de minister van Defensie twee verzoeken ingediend om de mogelijkheid te bezien van militaire bijstand ter handhaving van de inwendige veiligheid op Curac¸ao, in casu a. het inzetten van mariniers op het land ter observatie van drugsaanlandingen, en b. het inzetten van mariniers om bepaalde wijken tijdelijk af te sluiten terwijl de politie huiszoekingen doet (vuurwapenproblematiek Curac¸ao). </antwoord>
      <antwoord nummer="3">Het verzoek tot het inzetten van mariniers op het land ten behoeve van de observatie van drugsaanlandingen is naar dezerzijds oordeel van structurele aard in plaats van het tijdelijk lenigen van een (acute) noodsituatie zoals bedoeld in het Koninklijk Besluit van 3 juli 1987, waarin de kaders voor het verlenen van militaire bijstand zijn vastgesteld. Daarnaast is de bedoelde activiteit gericht op het vervullen van een primaire politietaak. De staatssecretaris van BZK en de ministers van Justitie en Defensie hebben daarom op 25 april 2003 de toenmalige minister van Justitie van de Nederlandse Antillen bericht dat dit verzoek niet voor inwilliging in aanmerking kon komen. De onderbouwing van het verzoek tot inzet van mariniers bij wijkafsluitingen ter ondersteuning van gerichte zoekacties door de politie liet een aantal belangrijke vragen onbeantwoord. Zo kleefden er onder meer bezwaren aan de voorziene grootschaligheid van de acties, de inzet van militairen tegen de lokale burgerbevolking en het ontbreken van een operationeel plan. Daarom heeft de staatssecretaris van BZK in overleg met de ministers van Defensie en Justitie en de Antilliaanse minister van Justitie besloten tot een expertmissie, die als doel had een advies uit te brengen met betrekking tot de vraag of de beoogde inzet van Nederlandse militaire bijstand wel het meest geëigend was. </antwoord>
      <antwoord nummer="4">De aanpak van de ernstige vuurwapencriminaliteit is, mede gezien het aanzienlijke aantal dodelijke slachtoffers en de vermoedelijke verbondenheid met drugscriminaliteit, ook voor Nederland van belang. </antwoord>
      <antwoord nummer="5">De Nederlandse Antillen zien zich geconfronteerd met het probleem van vuurwapencriminaliteit. Naar aanleiding van het advies van de experts van het regiopolitiekorps Rotterdam-Rijnmond heb ik de Antilliaanse minister van Justitie naar zijn reactie gevraagd. Indien de Antilliaanse regering voor de uitvoering van de door de experts voorgestelde maatregelen een beroep wil doen op Nederland, bestaat de bereidheid een bijdrage te leveren in het kader van het op te stellen programma rechtshandhaving. </antwoord>
      <antwoord nummer="6">Zie antwoord op vraag 5. </antwoord>
      <noten afkomstig="antwoord"/>
   </antwoorden>
</kvr>
