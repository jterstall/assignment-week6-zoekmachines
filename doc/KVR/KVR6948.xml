<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over een tekort aan bedden op de intensive care in Amsterdamse ziekenhuizen. (Ingezonden 19 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6948
</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 1997-1998, nr. 1100, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1998-04-16</item>
         <item attribuut="Datum_indiening">1998-03-19</item>
         <item attribuut="Document-id">KVR6948</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2253" allpagenumbers="2253 2254" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6948" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1100" onderwerp="" indiendatum="1998-03-19">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1998-04-16">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat er regelmatig een beddentekort is op de intensive care in Amsterdamse ziekenhuizen? <voetnoot nummer="1"/>Bent u van mening dat dit tekort structureel is? Zo neen, waarom niet? </vraag>
      <vraag nummer="2">Hebt u vernomen dat het tekort lange en risicovolle ambulanceritten nodig maakt naar onder meer Leiden en Maastricht? Zo ja, vindt u deze situatie aanvaardbaar? </vraag>
      <vraag nummer="3">Hoe beoordeelt u de inschatting van directeur Vrenken van de CPA dat de risico’s groot zijn omdat het aantal patiënten, dat direct een bed nodig heeft, groeit? </vraag>
      <vraag nummer="4">In hoeverre is er in andere regio’s sprake van een tekort aan intensivecarebedden? Welke regio betreft dit? Hoe structureel is dit tekort? </vraag>
      <vraag nummer="5">Deelt u de mening dat er geen structureel beddentekort zou mogen bestaan op afdelingen intensive care? Op welke wijze gaat u bijdragen aan een oplossing? CPA = Centrale Post Ambulancevervoer </vraag>
      <noten afkomstig="vraag">
         <noot nummer="1" datum="1998-02-27" bron="Trouw">Trouw, 27 februari 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja, met enige regelmaat bereiken mij signalen dat in de regio Amsterdam een tekort aan IC-capaciteit wordt geconstateerd. Die signalen zijn vrij structureel. Inmiddels wordt eraan gewerkt om de IC-capaciteit in Amsterdam te verruimen. Met name in de beide academische ziekenhuizen wordt op dit moment een uitbreiding voorbereid. Het AZVU heeft in het kader van het zgn. Hoofdlijnenakkoord 1998 financiële middelen gereserveerd voor een uitbreiding van de IC-capaciteit. Het AMC heeft op grond van de Wet ziekenhuisvoorzieningen een aanvraag voor een aanzienlijke uitbreiding van de IC-capaciteit inclusief bouw (30 bedden, waarvan 8 bedden medium care en 22 «level 1»), middels substitutie, ingediend. Een beslissing daarover kan binnenkort worden genomen. </antwoord>
      <antwoord nummer="2">Acute gevallen worden in de regio Amsterdam op de eerste hulp geholpen. Wanneer opname op de IC noodzakelijk is maar de IC vol is, wordt bekeken of de patiënt vervoerd kan worden naar een ander ziekenhuis. Wanneer dit medisch gezien niet verantwoord is, wordt de patiënt ter plaatse op de IC opgenomen. Dit kan de consequentie hebben dat een geplande operatie voor een niet-acute patiënt moet worden uitgesteld. Daarbij moet gezegd worden dat de pre-klinische hulp de laatste jaren danig verbeterd is, waardoor een patiënt beter te stabiliseren is. Daardoor is op zich een langere reistijd medisch aanvaardbaar. </antwoord>
      <antwoord nummer="3">Op zich zit Amsterdam als regio boven het richtgetal voor het benodigde aantal IC-bedden. De bestaande situatie is niettemin kwetsbaar. Daarom acht ik de initiatieven van de beide Academische ziekenhuizen om het aantal IC’s uit te breiden een goede zaak. </antwoord>
      <antwoord nummer="4 en 5">Het Julius Centrum voor Patiëntgebonden Onderzoek van de Universiteit van Utrecht heeft in april 1997 de resultaten van een vooronderzoek gepresenteerd naar plaatstekort Intensive Care afdelingen in Nederland in 1996. Uit dat onderzoek bleek dat een groot aantal van de onderzochte IC’s regelmatig te maken heeft met plaatsgebrek, met name een tekort aan bedden. Het onderzoek geeft vier gebieden aan die samenhangen met het ontstaan van plaatstekort. Dit zijn doelmatigheid van de IC’s, effectiviteit van de IC’s, oplopende vraag naar IC’s en regionaal een echt plaatstekort. Dat laatste doet zich vooral in de grootstedelijke gebieden voor. Inmiddels doet het Julius Centrum op mijn verzoek verder onderzoek specifiek gericht op de organisatie en werkwijzen op de intensive care-afdelingen om de doelmatigheid en effectiviteit van de IC’s beter in beeld te krijgen. Ik heb het Julius Centrum opdracht gegeven onderzoek te doen naar de effecten van het naleven van CBO-normen voor organisatie en werkwijze. Wellicht kan het navolgen van deze consensus-normen die door het veld zelf zijn opgesteld, het krapte-probleem verlichten. Het Nzi heeft daarnaast de opdracht om in het komende Branche-rapport voor de Curatieve Somatische Zorg een verdiepingsstudie te doen wat betreft de IC. Beide onderzoeken zullen de basis vormen voor eventuele verdere stappen. Aanvragen van ziekenhuizen in het kader van de wet ziekenhuisvoorzieningen in verband met de IC zullen voortvarend worden afgehandeld. </antwoord>
      <noten afkomstig="antwoord"/>
   </antwoorden>
</kvr>
