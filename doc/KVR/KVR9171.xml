<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Scheltema-de Nie (D66) aan de staatssecretaris van Binnenlandse Zaken en Koninkrijksrelaties en de minister voor Grote Steden- en Integratiebeleid over het project Futuro Laboral. (Ingezonden 5 maart 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9171
</item>
         <item attribuut="Inhoud">Betreft de stopzetting van de subsidiëring door RBA Rijnmond van een project inzake hulp bij remigratie van werkzoekende Antillianen naar Curaçao en Bonaire.</item>
         <item attribuut="Rubriek">Arbeid (Subsidies) Arbeid (Werkloosheidsbestrijding) Welzijn (Emigratie)</item>
         <item attribuut="Trefwoorden">Emigratie Nederlandse Antillen Subsidies Werkloosheidsbestrijding</item>
         <item attribuut="Vindplaats">Kamervragen met antwoord 1998-1999, nr. 1196, Tweede Kamer</item>
         <item attribuut="Vraagnr_bij_indiening">2989909050</item>
         <item attribuut="Afkomstig_van">Binnenlandse Zaken en Koninkrijksrelaties Grote Steden- en Integratiebeleid</item>
         <item attribuut="Indiener">
            <persoon partij="D66">Scheltema-de Nie</persoon>
         </item>
         <item attribuut="Datum_reaktie">1999-04-16</item>
         <item attribuut="Datum_indiening">1999-03-05</item>
         <item attribuut="Document-id">KVR9171</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2451" allpagenumbers="2451" vetnummer="2989909050" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9171" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1196" onderwerp="" indiendatum="1999-03-5">
         <vrager partij="D66" oorsprong="parlement">Scheltema-de Nie</vrager>
         <vraagt-aan>de staatssecretaris van Binnenlandse Zaken en Koninkrijksrelaties en de minister voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="1999-04-16">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Bent u op de hoogte van het stop zetten van de subsidiëring door RBA Rijnmond van het project Futuro Laboral, dat hulp biedt bij de remigratie van werkzoekende Antillianen naar Curac¸ao en Bonaire? </vraag>
      <vraag nummer="2">Zou een project als Futuro Laboral, dat meer dan 1000 Antillianen begeleid heeft bij hun terugkeer naar de Antillen, niet een belangrijke bijdrage leveren aan het beleid zoals is uitgezet in de nota migratie Antilliaanse jongeren van dit Kabinet? </vraag>
      <vraag nummer="3">Bent u bereid contact op te nemen met de vertegenwoordigers van het project om te bezien welke mogelijkheden er zijn om het project in stand te houden? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">De nota Migratie Antilliaanse jongeren heeft als thema de problematiek van de migratie van Antilliaanse jongeren naar Nederland en daaraan gerelateerde problemen die zich in een aantal Nederlandse steden voordoen. Met het in de nota voorgestane beleid wordt beoogd die problematiek te verminderen door onder andere een aantal maatregelen met betrekking tot voogdij, inschrijving in het GBA, het organiseren van delen van het inburgeringstraject op de Nederlandse Antillen en opvang in Nederland. In het project Futuro Laboral gaat het om het bevorderen van remigratie van Antillianen (niet alleen jongeren) van Nederland naar de Antillen, alwaar zij in het arbeidsproces worden opgenomen op basis van hun kennis en ervaring. Dit is niet de doelgroep van de nota Migratie Antilliaanse jongeren. In deze zin levert het project geen bijdrage aan het beleid zoals uiteengezet in de nota. Zoals bekend zijn Antillianen geen doelgroep van de bij het parlement aanhangig gemaakte Remigratiewet. Minister Van Boxtel heeft op 23 februari 1999 tijdens een mondeling overleg in de Eerste Kamer over het voorstel voor de Remigratiewet gezegd het denkbaar te vinden dat met instemming van de Antilliaanse en de Arubaanse regering een aparte regeling met betrekking tot tijdelijke specifieke remigratieprojecten wordt getroffen voor Antillianen en Arubanen. Ik ben voornemens bij een eerstvolgend contact met de verantwoordelijke bewindspersonen in de Nederlandse Antillen en Aruba deze gedachte te bespreken. </antwoord>
      <antwoord nummer="3">Er is de afgelopen weken regelmatig schriftelijk en mondeling contact geweest met vertegenwoordigers van het project. Daarbij zijn verschillende, ook bij de vertegenwoordigers van het project bekende, mogelijkheden verkend om het project in stand te houden, zoals het benaderen door vertegenwoordigers van het project van Arbeidsvoorziening in andere regio’s. Er is op gewezen dat op Hoofdstuk IV van de Rijksbegroting geen middelen beschikbaar zijn om het project te ondersteunen. Bij navraag is gebleken, dat het RBA Rijnmond de uit de subsidietoezeggingen voortvloeiende voorschotten (f 2,5 miljoen) vanuit het Europees Sociaal Fonds voor het project Futuro Laboral over de jaren 1996 en 1997 heeft teruggevorderd. Dit vanwege het feit, dat de deelnemers veelal niet voldoen aan de gestelde ESF-criteria en dat de projectadministratie niet voldoet aan de administratieve voorschriften van het Europees Sociaal Fonds. Over 1998 is geen ESF-subsidie toegekend. De subsidiëring vanuit eigen (niet-ESF) middelen van het RBA-Rijnmond werd per 1999 beëindigd. </antwoord>
      <noten afkomstig="antwoord"/>
   </antwoorden>
</kvr>
