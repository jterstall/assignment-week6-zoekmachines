<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit (SP) en Anker (ChristenUnie) aan de staatssecretaris van Justitie over een voorgenomen uitzetting naar Afghanistan. (Ingezonden 20 maart 2008); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31797
</item>
         <item attribuut="Inhoud">Vragen over de heer F. die binnenkort uitgezet wordt naar Afghanistan. De heer F. is belijdend christen en zijn leven loopt daardoor gevaar in Afghanistan.</item>
         <item attribuut="Rubriek">Cultuur en taal (Overig) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Afghanistan Godsdiensten Vluchtelingen</item>
         <item attribuut="Vindplaats">Kamervragen met antwoord 2007-2008, nr. 2184, Tweede Kamer</item>
         <item attribuut="Vraagnr_bij_indiening">2070815210</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
            <persoon partij="ChristenUnie">Anker</persoon>
         </item>
         <item attribuut="Datum_reaktie">2008-04-28</item>
         <item attribuut="Datum_indiening">2008-03-20</item>
         <item attribuut="Document-id">KVR31797</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4473" allpagenumbers="4473 4474" vetnummer="2070815210" code="0708tkkvr2184" lopendefooter="Tweede Kamer, vergaderjaar 2007–2008, Aanhangsel" filenaam="KVR31797" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2184" onderwerp="" indiendatum="2008-03-20">
         <vrager partij="SP" oorsprong="parlement">De Wit</vrager>
         <vrager partij="ChristenUnie" oorsprong="parlement">Anker</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="28 april 2008), zie ook Aanhangsel Handelingen nr. 1948, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat de heer F. <voetnoot nummer="1"/>binnenkort uitgezet zal worden naar Afghanistan? </vraag>
      <vraag nummer="2" voetnoot="2">Bent u bekend met het feit dat de heer F. belijdend christen is en dat zijn leven daardoor gevaar loopt in Afghanistan? Zo ja, acht u zijn veiligheid in Afghanistan gewaarborgd, mede gelet op antwoorden op eerdere vragen waarin u aangaf dat van christenen in Afghanistan niet wordt verlangd dat zij bij hun terugkeer hun geloofsovertuiging verborgen houden? <voetnoot nummer="2"/>
      </vraag>
      <vraag nummer="3" voetnoot="3">Waarom wordt de heer F. nu uitgezet terwijl het kabinetsstandpunt inzake 1F’ers voor 1 februari 2008 naar de Kamer zou worden gezonden? <voetnoot nummer="3"/>Bent u bereid de heer F. de uitkomst van die discussie, die mogelijk gevolgen zal hebben voor de beoordeling van zijn verblijfsstatus in Nederland te laten afwachten? Zo neen, waarom niet? </vraag>
      <vraag nummer="4">Hebben er inmiddels uitzettingen naar Afghanistan plaatsgevonden van vreemdelingen aan wie artikel 1F is tegengeworpen? Zo ja, hoeveel vreemdelingen zijn inmiddels uitgezet en via welke route hebben deze uitzettingen plaatsgevonden? Zijn er afspraken gemaakt met ontvangende landen over deze reisroute? Hoe is de reisroute en met welke documenten worden mensen uitgezet? Is er sprake van begeleiding en tot waar en door wie? Zijn er Memoranda of Understanding (MoU) opgesteld? Zo ja, met wie en wat houden ze in? </vraag>
      <vraag nummer="5">Is er standaard contact met de Afghaanse ambassade of nationale autoriteiten, aldaar? Is er een lokale niet-gouvernementele organisatie (NGO) te vinden (al dan niet via een Nederlandse NGO) die bereid is om te monitoren als iemand wordt uitgezet? Heeft de Immigratie- en Naturalisatiedienst (IND) met betrekking tot dit specifieke en uitzonderlijke traject (via Dubai naar Afghanistan) een toegespitste risico analyse of belangenafweging gemaakt? </vraag>
      <vraag nummer="6">Is het waar dat de heer F. op vrijdag 14 maart 2008 vanuit detentiecentrum Zestienhoven is vervoerd naar Schiphol om te worden uitgezet, terwijl een dag eerder reeds bekend was dat die uitzetting geen doorgang zou kunnen vinden? Zo ja, waarom is dit gebeurd en welke maatregelen gaat u nemen om dit in de toekomst te voorkomen? </vraag>
      <noten afkomstig="vraag">
         <noot nummer="1">Dossiernummer wordt onderhands toegestuurd</noot>
         <noot nummer="2" documenttype="Kamervragen" documentjaargang="2007-2008" documentnummer="924">Aanhangsel Handelingen, vergaderjaar 2007–2008, nr. 924.</noot>
         <noot nummer="3">1F verwijst naar een artikel in het Vluchtelingenverdrag op grond waarvan geen artikelbescherming mag worden geboden aan vluchtelingen die worden verdacht van o.m. oorlogsmisdaden</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het is bekend dat de heer F. in Nederland is bekeerd tot het Christendom. Vooropgesteld moet worden dat de situatie in Afghanistan niet zodanig is dat ten aanzien van Afghaanse bekeerlingen bij terugkeer naar hun land in het algemeen en zonder meer sprake is van schending van artikel 3 van het Europees Verdrag tot bescherming van de Rechten van de Mens (EVRM). De heer F. zal derhalve aannemelijk moeten maken dat met betrekking tot hem persoonlijk feiten en omstandigheden bestaan die de conclusie rechtvaardigen dat artikel 3 EVRM een beletsel tot uitzetting vormt. Betrokkene heeft zijn beroep op genoemd artikel niet op grond van individuele indicaties aannemelijk gemaakt. De voorzieningenrechter van de rechtbank ’s-Gravenhage, zittinghoudende te Assen, heeft bij uitspraak van 10 maart 2008 (AWB 07/34731) het verzoek van betrokkene tot het treffen van een voorlopige voorziening afgewezen en heeft het hierbovenstaande met betrekking tot artikel 3 EVRM ook in haar uitspraak betrokken. </antwoord>
      <antwoord nummer="3">De aard en de ernst van artikel 1F Vluchtelingenverdrag maken dat het met het oog op het belang van de openbare orde niet verantwoord is om in afwachting van de brief met het kabinetsstandpunt inzake artikel 1F Vluchtelingenverdrag dit artikel niet toe te passen dan wel in deze zaken niet over te gaan tot uitzetting, mits is geoordeeld dat artikel 3 EVRM niet aan uitzetting in de weg staat. Ik heb uw Kamer dit eerder gemeld tijdens het debat over de Regeling ter afwikkeling van de nalatenschap van de oude Vreemdelingenwet op 7 juni 2007 (TK Handelingen 2006–2007 nr.78, pag. 4149–4185, 19 juni 2007). Ik ben dan ook niet bereid de heer F. de uitkomst van de discussie over het kabinetsstandpunt inzake vreemdelingen aan wie artikel 1F is tegengeworpen in Nederland te laten afwachten. Bij eerdergenoemde uitspraak van 10 maart 2008 heeft de voorzieningenrechter van de rechtbank te ’s-Gravenhage, zittinghoudende te Assen, mijn oordeel dat niet aannemelijk is gemaakt dat artikel 3 EVRM aan uitzetting van de heer F. naar zijn land van herkomst in de weg staat, bevestigd en het verzoek tot het treffen van een voorlopige voorziening afgewezen. </antwoord>
      <antwoord nummer="4">Sinds 1 juli 2007 is één Afghaanse vreemdeling, aan wie artikel 1F is tegengeworpen, uitgezet naar Afghanistan, via Dubai (Verenigde Arabische Emiraten). Met de ontvangende landen zijn afspraken gemaakt over de reisroute. De thans in gebruik zijnde reisroutes verlopen respectievelijk via Manchester (Verenigd Koninkrijk) via Islamabad (Pakistan) naar Afghanistan, of via Dubai (Verenigde Arabische Emiraten). Vreemdelingen worden uitgezet met een geldig paspoort indien zij daarover beschikken. Om de gedwongen terugkeer te kunnen realiseren van vreemdelingen van wie de Afghaanse nationaliteit weliswaar is vastgesteld door de Afghaanse autoriteiten maar die niet beschikken over geldige reisdocumenten, wordt in de regel gebruik gemaakt van een EU-staat. Bij gedwongen terugkeer naar Afghanistan kan, indien daartoe aanleiding is, begeleiding plaatsvinden door personeel van de Koninklijke Marechaussee. Bij de route via Dubai (Verenigde Arabische Emiraten) is de begeleiding tot Dubai. Bij de route via Islamabad (Pakistan) is de begeleiding tot Kabul. Er zijn MoU«s opgesteld. Allereerst bestaat er het tripartite MoU tussen Afghanistan, Nederland en het Hoge Commissariaat voor de Vluchtelingen van de VN (UNHCR) over de terugkeer van in Nederland verblijvende Afghaanse asielzoekers naar Afghanistan. Dit MoU vormt de basis voor onder meer terugkeer naar Afghanistan. Dit MoU is gesloten op 18 maart 2003. Bij de brief van de toenmalige Minister voor Vreemdelingenzaken en Integratie van 2 april 2003 aan uw kamer (Vergaderjaar 2002–2003, 19 637, nr. 732), is dit MoU als bijlage aan uw kamer gezonden. Voorts is er een MoU gesloten met de immigratie-autoriteiten van de Verenigde Arabische Emiraten, inzake de verwijdering via de luchthaven van Dubai. Dit MoU is gesloten op 6 november 2002 door de Immigratie- en Naturalisatiedienst (IND). In september 2007 zijn deze werkafspraken bevestigd tussen de Dienst Terugkeer en Vertrek (DT&amp;V), nu verantwoordelijk voor terugkeer, en de immigratie-autoriteiten. </antwoord>
      <antwoord nummer="5">De contacten met de nationale autoriteiten in Afghanistan verlopen via het ministerie van Buitenlandse Zaken. Iedere voorgenomen verwijdering wordt door de DT&amp;V aangekondigd. De UNHCR wordt geïnformeerd over voorgenomen verwijderingen naar Afghanistan. Er is ook contact met het Afghaanse consulaat in Nederland in het kader van het vaststellen van de nationaliteit van de vreemdeling. Het monitoren van vreemdelingen na terugkeer in hun land van herkomst vormt, zoals ik uw Kamer meermalen heb bericht, geen onderdeel van de asielprocedure. De Nederlandse asielprocedure, inclusief de mogelijkheid van een rechterlijke toets, biedt naar mijn oordeel voldoende waarborgen om uiteindelijk, bij een onherroepelijk geworden afwijzende beslissing op het verzoek om toelating, een verantwoorde terugkeer te kunnen realiseren. In de procedure komt immers de vraag naar de toelaatbaarheid van de terugkeer van betrokkene aan de orde. Door Nederland wordt dan ook niet aan NGO«s gevraagd monitoring ter hand te nemen. DT&amp;V is verantwoordelijk voor de voorbereiding en uitvoering van de uitzetting. Voor iedere uitzetting geldt dat deze op een zo zorgvuldig mogelijke wijze wordt uitgevoerd. </antwoord>
      <antwoord nummer="6">Ja. In dit geval is verzuimd de annulering van de betreffende vlucht tijdig te communiceren, waardoor niet is kunnen voorkomen dat de heer F. abusievelijk naar Schiphol is vervoerd. Al het mogelijke zal worden gedaan om dergelijk incidenten in de toekomst te voorkomen. </antwoord>
      <noten afkomstig="antwoord"/>
   </antwoorden>
</kvr>
