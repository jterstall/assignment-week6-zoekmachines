<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Omtzigt, Willemse-van der Ploeg en Schermers (allen CDA) aan de minister van Volksgezondheid, Welzijn en Sport over salarissen topdirecteuren patiëntenclub. (Ingezonden 23 april 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28236
</item>
         <item attribuut="Inhoud">Vragen naar aanleiding artikelen in Trouw van o.a. 18 april 2007 over een gesubsidieerde patiëntenvereniging die 88% van haar inkomsten uitgeeft aan de salarissen van twee directeuren. Gevraagd wordt om te garanderen dat subsidies van patiëntenverenigingen ten goede komen aan de patiënten en niet aan de directeuren.</item>
         <item attribuut="Rubriek">Gezondheidszorg (Patiënten) Inkomen en rechtspositie (Inkomens)</item>
         <item attribuut="Trefwoorden">Belangenorganisaties Inkomens Patiënten</item>
         <item attribuut="Vindplaats">Kamervragen met antwoord 2006-2007, nr. 1648, Tweede Kamer</item>
         <item attribuut="Vraagnr_bij_indiening">2060713230</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Omtzigt</persoon>
            <persoon partij="CDA">Willemse-van der Ploeg</persoon>
            <persoon partij="CDA">Schermers</persoon>
         </item>
         <item attribuut="Datum_reaktie">2007-05-24</item>
         <item attribuut="Datum_indiening">2007-04-23</item>
         <item attribuut="Document-id">KVR28236</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3497" allpagenumbers="3497 3498" vetnummer="2060713230" code="0607tkkvr1648" lopendefooter="Tweede Kamer, vergaderjaar 2006–2007, Aanhangsel" filenaam="KVR28236" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1648" onderwerp="" indiendatum="2007-04-23">
         <vrager partij="CDA" oorsprong="parlement">Omtzigt</vrager>
         <vrager partij="CDA" oorsprong="parlement">Willemse-van der Ploeg</vrager>
         <vrager partij="CDA" oorsprong="parlement">Schermers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-05-24">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de artikelen «Salaris van top van directeuren patiëntenclub buitensporig» en «Niets voor het goede doel»? <voetnoot nummer="1"/>
      </vraag>
      <vraag nummer="2">Wat vindt u van de handelswijze van een organisatie die subsidie ontvangt via de begroting van uw ministerie, en 88% van haar inkomsten uitgeeft aan het salaris van twee parttime directeuren? </vraag>
      <vraag nummer="3">Onder welke subsidievoorwaarden is aan de 2800 (krap 3000) leden tellende Osteoporose Vereniging subsidie verleend uit het Fonds PGO? </vraag>
      <vraag nummer="4">Zijn de subsidievoorwaarden nagekomen, en wanneer zijn deze voor het laatst gecontroleerd? </vraag>
      <vraag nummer="5">Welke actie bent u bereid te ondernemen om te garanderen dat subsidies voor patiëntenverenigingen ten goede komen aan projecten voor patiënten en niet aan directeuren? </vraag>
      <noten afkomstig="vraag">
         <noot nummer="1" datum="2007-04-18" bron="Trouw,">Trouw,, 18 april 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ik wil voorop stellen dat een onderscheid moet worden gemaakt tussen de Osteoporose Vereniging en de Osteoporose Stichting. Beide zijn op zich zelf staande rechtspersonen, met verschillende doelstellingen en met gescheiden besturen. Landelijk werkzame organisaties voor patiënten, gehandicapten en ouderen (PGO) worden gesubsidieerd door het Fonds PGO, dat daartoe een jaarlijkse bijdrage ontvangt van mijn ministerie. Het Fonds PGO heeft uitsluitend een relatie met de Osteoporose Vereniging. Het Fonds PGO heeft geen (subsidie-)relatie met de Osteoporose Stichting, noch direct, noch indirect. In het bedoelde artikel in het dagblad Trouw, met als kop «Niets voor het goede doel», wordt gesteld dat 88% van de inkomsten van de Osteoporose Stichting wordt uitgegeven aan het salaris van de directeuren ervan. Zoals aangegeven, heeft het Fonds PGO geen enkele relatie met deze stichting. Bekostiging van de directie van de stichting met overheidsmiddelen is derhalve niet aan de orde. Overigens zijn de beide directeuren van de stichting op declaratiebasis ook actief voor de Osteoporose Vereniging. Uit de door de vereniging overlegde stukken in de vorm van begrotingen en jaarrekeningen van de afgelopen jaren is aan het Fonds PGO niet gebleken dat de directeuren aan de vereniging buitensporig declareren. In 2007 ontvangt de Osteoporose Vereniging van het Fonds PGO een bijdrage in de exploitatielasten van EUR 87.000. De begroting van de vereniging voor dit jaar bedraagt in totaal EUR 182.000. Voor de diensten van beide directeuren tezamen wordt een bedrag begroot van EUR 34.950. </antwoord>
      <antwoord nummer="3">Vanaf 2006 heeft de Osteoporose Vereniging subsidie ontvangen op basis van de Regeling algemene subsidiebepalingen Stichting Fonds PGO en de (ministeriële) Regeling Functiefinanciering PGO-organisaties. Vanaf het jaar 2000 tot en met 2005 heeft de Osteoporose Vereniging jaarlijks een bijdrage ontvangen op basis van de subsidieregeling voor patiëntenorganisaties van het Fonds PGO. De systematiek van laatstgenoemde regeling is ook in 2006 en 2007 nog van toepassing voor de beoordeling of een organisatie voor subsidie in aanmerking komt, alsmede voor de subsidieberekening. Het Fonds PGO ziet er bij het verlenen van subsidies op toe dat de middelen worden besteed aan de uitvoering van de kernfuncties van PGO-organisaties, zijnde: lotgenotencontact, voorlichting en belangenbehartiging. De systematiek gaat uit van een vast bedrag per organisatie en een degressieve bijdrage per lid/donateur, waarbij de hoogte van deze bijdage is gekoppeld aan de hoogte van de contributie/donatie. Er geldt een maximum aan de bijdrage in de exploitatielasten van EUR 90.000. Uitgaande van 2.129 leden en 542 donateurs voor de vereniging, komt de bijdrage voor de Osteoporose Vereniging voor 2007 uit op het eerdergenoemde bedrag van EUR 87.000. </antwoord>
      <antwoord nummer="4">Jaarlijks dienen alle organisaties die in aanmerking willen komen voor een bijdrage in de exploitatielasten van het Fonds PGO een werkplan en een begroting in. Deze worden door het Fonds PGO, met inachtneming van de eerdergenoemde subsidievoorwaarden en de regeling nauwgezet beoordeeld, voordat er sprake kan zijn van het verlenen van een subsidie. Indien er subsidie is verleend, dienen organisaties na afloop van het jaar een jaarrekening en een jaarverslag aan te leveren. Bij de beoordeling van deze stukken vindt een vergelijking plaats van het werkplan met het jaarverslag en de begroting met de jaarrekening. Voorts wordt bezien of de subsidievoorwaarden zijn nageleefd. Het voorgaande houdt in dat jaarlijks wordt gecontroleerd of de Osteoporose Vereniging de subsidievoorwaarden nakomt. Het Fonds PGO heeft in dit verband in de afgelopen jaren geen onoorbare zaken geconstateerd. De recente berichtgeving in Trouw is voor het Fonds aanleiding geweest voor bestuurlijk overleg met de Osteoporose Vereniging. In dit overleg heeft het Fonds PGO het bestuur gevraagd op korte termijn een meer gespecificeerd inzicht te geven in bestuurlijke, financiële en organisatorische aspecten van het functioneren van de vereniging. Vervolgens zal een externe accountant in opdracht van het Fonds deze gegevens verifiëren, waarbij tevens de jaarcijfers 2006 aan een nadere beschouwing zullen worden onderworpen. </antwoord>
      <antwoord nummer="5">Voorop staat voor mij dat transparantie door pgo-organisaties – zoals voor elke andere organisatie in het publieke domein – van het grootste belang is. Mede gezien de gegevens zoals genoemd in het antwoord op vraag 2, heb ik vooralsnog geen reden om aan te nemen dat in het geval van de Osteoporose Vereniging subsidiemiddelen op oneigenlijke wijze zijn aangewend. In recent onderzoek, onder meer door het Verweij-Jonker Instituut, wordt aangetoond dat pgo-organisaties in den brede transparant en doelmatig functioneren. Niettemin heb ik uiteraard aan het Fonds PGO gevraagd mij te informeren over de uitkomsten van het naar de Osteoporose Vereniging ingestelde onderzoek. </antwoord>
      <noten afkomstig="antwoord"/>
   </antwoorden>
</kvr>
