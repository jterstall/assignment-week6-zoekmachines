<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Luchtenveld en Aptroot (beiden VVD) aan de ministers van Verkeer en Waterstaat en van Economische Zaken over de autobergersproblematiek. (Ingezonden 24 april 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25652
</item>
         <item attribuut="Inhoud">Vragen over de marktwerking in de autobergingsbranche. ANWB koopt op grote schaal bergingsbedrijven op en veel bergingsbedrijven zijn gestopt als gevolg van de eerdere aanbesteding. Ook vragen over de aanbesteding voor de periode 2007-2010.</item>
         <item attribuut="Rubriek">Handel en economie (Mededinging) Verkeer, vervoer en waterstaat (Motorrijtuigen)</item>
         <item attribuut="Trefwoorden">Berging Mededinging</item>
         <item attribuut="Vindplaats">Kamervragen met antwoord 2005-2006, nr. 1511, Tweede Kamer</item>
         <item attribuut="Vraagnr_bij_indiening">2050612260</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Luchtenveld</persoon>
            <persoon partij="VVD">Aptroot</persoon>
         </item>
         <item attribuut="Datum_reaktie">2006-05-23</item>
         <item attribuut="Datum_indiening">2006-04-24</item>
         <item attribuut="Document-id">KVR25652</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3221" allpagenumbers="3221 3222 3223" vetnummer="2050612260" code="0506tkkvr1511" lopendefooter="Tweede Kamer, vergaderjaar 2005–2006, Aanhangsel" filenaam="KVR25652" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1511" onderwerp="" indiendatum="2006-04-24">
         <vrager partij="VVD" oorsprong="parlement">Luchtenveld</vrager>
         <vrager partij="VVD" oorsprong="parlement">Aptroot</vrager>
         <vraagt-aan>de ministers van Verkeer en Waterstaat en van Economische Zaken</vraagt-aan>
      </vraagdata>
      <antwoorddata antwoorddatum="2006-05-23">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van de recente berichten in de media over de onrust in de autobergingsbranche? <voetnoot nummer="1"/>
      </vraag>
      <vraag nummer="2">Is het waar dat de ANWB deelnemingen heeft in een groot aantal bedrijven en in het kader hiervan op grote schaal bergingsbedrijven opkoopt? Zo ja, deelt u de mening dat door dit optreden van de ANWB de beoogde marktwerking in de bergingssector wordt verminderd? </vraag>
      <vraag nummer="3">Klopt het dat momenteel veel bergingsbedrijven de werkzaamheden beëindigen als gevolg van de eerdere aanbesteding? Ontstaat daardoor niet een gebrek aan concurrentie bij de komende aanbesteding? </vraag>
      <vraag nummer="4" voetnoot="2">Wat is uw mening over de beschuldigingen dat de ANWB zijn marktpositie misbruikt en autobergers onder druk zet om hun bedrijf te verkopen aan de ANWB? <voetnoot nummer="2"/>
      </vraag>
      <vraag nummer="5" voetnoot="3">Kan uit het feit dat bij de aanbesteding voor de periode 2007–2010 zwaardere eisen worden gesteld aan de meting van aanrijtijden, onder meer door de bergingsvoertuigen verplicht uit te rusten met een GPS-unit, de conclusie worden getrokken dat de cijfers waarmee de Kamer de afgelopen vijf jaar is geïnformeerd onvoldoende betrouwbaar waren? <voetnoot nummer="3"/>
      </vraag>
      <vraag nummer="6" voetnoot="4">Acht u het acceptabel dat hiermee de aanrijtijd aan de randen van het verzorgingsgebied in de buurt van 60 minuten kunnen komen gezien de berekening van het NEA uit 2003 dat de berger er 2 minuten per kilometer over doet om op de plaats van bestemming te komen? <voetnoot nummer="4"/>Zo neen, wat gaat u hieraan doen? </vraag>
      <vraag nummer="7">Bent u van oordeel dat marktwerking geen doel op zich moet zijn en dat het publieke belang zoals snelle hulpverlening voorop dient te staan? Welke kostenbesparingen zijn door de marktwerking gerealiseerd? </vraag>
      <vraag nummer="8">Wat is uw mening over de signalen dat de files als gevolg van de nieuwe marktordening zijn toegenomen? </vraag>
      <vraag nummer="9">Is het mogelijk en wenselijk voor de autoberging te kiezen voor benchmarking in plaats van aanbesteding, zoals ook in het geval van ambulances is gebeurd? </vraag>
      <noten afkomstig="vraag">
         <noot nummer="1">Zembla, 13 april, 20:20</noot>
         <noot nummer="2">Zie noot 1</noot>
         <noot nummer="3" documenttype="Kamerstuk" kamerstuk-id="29 880" documentnummer="72">Kamerstuk 29 880, nr. 72</noot>
         <noot nummer="4">Bij de aanbesteding voor de periode 2007–2010 wordt uitgegaan van een verzorgingsgebied van 30 kilometer van de vestiging van een berger</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Logicx BV, een volle dochter van de ANWB BV, heeft vanaf medio 2005 een negental bergingsbedrijven overgenomen. Volgens de ANWB heeft zij bij herhaling aangegeven dat zij 10 tot 12 bedrijven zal overnemen. Volgens de ANWB is het niet aannemelijk dat het oorspronkelijk aangegeven getal zal worden overschreden. Ik deel uw mening niet dat door dit optreden van de ANWB de beoogde marktwerking in de bergingssector is verminderd. Een en ander blijkt onder andere uit een besluit van de Raad van Bestuur van de NMa (28 oktober 2005) waarin het volgende wordt gemeld: «Gelet op het feit dat de ANWB zich ten doel heeft gesteld om in totaal 10 tot 12 bedrijven over te nemen, terwijl er in Nederland ca 180 bergingsbedrijven actief zijn, kan niet worden gesproken van een economische machtspositie van de ANWB als aanbieder van bergingsdiensten. De ANWB kan op deze grond niet bewerkstelligen dat andere alarmcentrales gedwongen worden hun bergingsdiensten af te nemen bij Logicx. In de praktijk blijkt ook dat de ANWB hiertoe niet in staat is geweest. Gebleken is dat, nadat Logicx bergingsbedrijven heeft overgenomen, een aantal contracten door alarmcentrales is beëindigd. Voor enkele alarmcentrales vormden juist deze overnames aanleiding om hun overeenkomsten met deze Logicx-bergers te beëindigen. [...]. Er is naar het oordeel van de Raad geen sprake van schending van artikel 24 eerste lid Mw door de ANWB. Het feit dat ANWB enkele bergingsbedrijven heeft overgenomen heeft bovendien ertoe geleid dat alarmcentrales ertoe hebben besloten om actiever met de ANWB te gaan concurreren. [...]» De Raad concludeert dat, mede gelet op het feit dat alarmcentrales juist actiever zijn gaan concurreren met de ANWB, geen sprake is van schending van artikel 6 eerste lid Mw en/of 24 eerste lid Mw. Dit is een vooruitgang ten opzichte van de situatie voor 1999, toen de branche was verstard, waarbij een landelijke branchevereniging namens de leden landelijke tarieven bepaalde en waarin iedere bedrijfsmatige en organisatorische dynamiek was uitgesloten. Sinds 1999 is in deze sector marktwerking ingevoerd. Dit betekent dat het bergingswerk door middel van aanbesteding wordt gegund aan bergingsbedrijven. Voor wat betreft het bergingswerk in het kader van incident management op het hoofdwegennet hanteert de Stichting Incident Management Nederland een transparante openbare aanbestedingsprocedure waaraan ook de door de ANWB overgenomen bedrijven kunnen deelnemen. In de komende aanbesteding (periode 2007–2010) is een plafond ingesteld voor wat betreft de maximale positie die bedrijven bij de Stichting kunnen verwerven. Dit is voor de komende aanbesteding op maximaal 20% van het door de SIMN te vergeven werk (op het gebied van eerste berging op IM-wegen gesteld. </antwoord>
      <antwoord nummer="3">Ik beschik niet over feitelijke informatie waarom bedrijven besluiten hun activiteiten te continueren of te beëindigen. Ervan uitgaande dat hier waarschijnlijk de aanbestedingen van de Stichting Incident Management Nederland (SIMN) worden bedoeld, wijs ik u op het volgende: het werk van de SIMN beperkt zich alleen tot de zgn. 1e bergingen op het hoofdwegennet en een beperkt aantal andere door wegbeheerders als IM-wegen aangewezen wegen. SIMN voert hiertoe een openbare aanbesteding uit. De SIMN selecteert bedrijven op basis van een transparante en openbare aanbestedingsprocedure. De bergers die van de SIMN een rayon gegund hebben gekregen voerden in 2005 ca. 26.000 incidentbergingen uit op een landelijk totaal van ca. 141.500 (ca.18%) 1e bergingen in Nederland (bron: alarmcentrales en SIMN). De overige 1e bergingen op het onderliggend wegennet, alsmede de doortransporten, combinatietransporten en de transporten na pech worden door elk van de afzonderlijke alarmcentrales gegund aan bergingsbedrijven. Bergingsbedrijven bergen niet alleen auto’s die bij ongelukken betrokken zijn, maar ook voertuigen die door pech immobiel zijn geworden. Dit gaat om naar schatting minstens 250.000 bergingen per jaar, met de ANWB, RouteMobiel, leasemaatschappijen en andere fleetbeheerders als opdrachtgevers. Verder worden bergingsbedrijven ingezet voor zogenaamde politionele verslepingen van gestolen of onbeheerd achtergelaten voertuigen, voor het in beslag nemen van voertuigen door de belastingdienst, voor het wegslepen van fout geparkeerde voertuigen, voor opdrachten van garagebedrijven en voor het transport voor leasemaatschappijen. Ik ben dan ook van mening dat er geen gebrek aan concurrentie ontstaat voor het uitvoeren van een aanbesteding van het bergingswerk in het kader van Incident Management door de SIMN. </antwoord>
      <antwoord nummer="4">Behoudens de door één berger in de uitzending van Zembla geuite beschuldiging is mij hiervan niets bekend. De ANWB heeft mij het volgende laten weten: De ANWB is in 2003/2004 gestart met het benaderen van bergingsbedrijven. Hiervoor werd gebruikgemaakt van een externe deskundige die volkomen anoniem (aangaande zijn opdrachtgever) een aantal bedrijven heeft gepolst. Eerst nadat – vaak na een langdurige periode van vele maanden tot meer dan een jaar – de bereidheid tot het voeren van definitief onderhandelen tot een verkoop bleek, werd de naam van de opdrachtgever bekend gemaakt. De eerste feitelijke overname ontstond medio 2004. Omdat in die periode nog met een aantal bedrijven oriënterend werd gesproken werd de overname niet in de publiciteit gebracht om het lopende (anonieme) proces niet te verstoren. In het najaar werd de overname toch bekend en heeft de ANWB middels een persbericht haar voornemen tot het overnemen van een aantal bergingsbedrijven door haar Logistieke dochterbedrijf Logicx bekend gemaakt. Na deze bekendmaking kon deze «anonieme» methode niet verder worden gebruikt. De ANWB heeft mede namens haar dochteronderneming Logicx gemeld dat er van enige druk geen sprake is geweest. Zij stelt dat de bedrijven die zijn benaderd en die om uiteenlopende redenen te kennen hebben gegeven niet in een overname geïnteresseerd te zijn, geen van alle lopende overeenkomsten met de ANWB beëindigd of opgezegd hebben zien worden van de zijde van de ANWB, resp. Logicx. </antwoord>
      <antwoord nummer="5">Nee. In de afgelopen jaren is periodiek door Berenschot onderzoek uitgevoerd naar het functioneren van Incident Management. Hierbij werd steeds binnen een tevoren bepaalde periode een kwalitatieve steekproef uitgevoerd binnen een drietal politieregio’s en het KLPD. Hierdoor werd een beeld van de uitvoering van de regelingen en de ontwikkelingen verkregen. Deze rapportages zijn aan de Kamer aangeboden. Technologische vooruitgang biedt nu de mogelijkheid tot een verbetering van de thans gehanteerde registratiemethode. Hierdoor komen objectief vastgestelde aanrijdtijden van elke berging beschikbaar. De verwachting is dat dit zal leiden tot verdere verscherping van de controle en daarmee van de druk op bergingsbedrijven om volgens de norm te presteren. Dit is in lijn met eerder door de Kamer aangenomen motie Hermans (nr. 29 200 XII, nr. 120). </antwoord>
      <antwoord nummer="6">Een aanrijdtijd van 60 minuten is niet acceptabel. Hierover zijn afspraken gemaakt met de SIMN. Het bergingscontract voor de komende periode 2007–2010 van de Stichting IMN is ondubbelzinnig: 90% van de bergingen moet binnen twintig minuten worden aangereden, 95% binnen dertig minuten. Volgens informatie van de SIMN dient de dertigkilometergrens alleen als toelatingscriterium voor de beoordeling van offertes. De berger waarvan de vestiging(en) meer dan dertig kilometer verwijderd is (zijn) van het meest afgelegen wegvak in een rayon, komt niet voor gunning van dat rayon in aanmerking. Dit betekent niet dat de berger 30 kilometer moet rijden om de incidenten op dat wegvak te bereiken. Hij is namelijk niet verplicht om vanuit die vestiging te vertrekken, maar kan voertuigen stationeren op strategische locaties binnen zijn rayons. Indien een bergingsbedrijf structureel de aanrijdtijden overschrijdt, zal het betreffende bedrijf hierop door SIMN worden aangesproken en zal zonodig de bergingsovereenkomst worden beëindigd. </antwoord>
      <antwoord nummer="7">Ik hecht aan het publieke belang van snelle hulpverlening. Marktwerking is hierbij een belangrijk middel. In het kader van de uitvoering van de beleidsregels Incident Management zijn er goede afspraken gemaakt met de verzekeraars en alarmcentrales. Het veranderen van de marktsituatie in de bergingssector in 1999 heeft een positieve invloed gehad op de kwaliteit van de dienstverlening. In 1999, met de invoering van de marktwerking zijn er voor het eerst onafhankelijke sectorbrede kwaliteitseisen ingevoerd. In de oude situatie was het voeren van kwaliteitsbeleid lastig, omdat opdrachtgevers geen invloed hadden op de selectie van bergingsbedrijven. Het was niet eenvoudig bedrijven die slecht presteerden hun contract te ontnemen. In de huidige situatie moeten bedrijven nadrukkelijk bewijzen dat zij presteren om in aanmerking te kunnen (blijven) komen voor werk. Dit heeft ook de opstelling van de opdrachtgevers veranderd. Deze hebben zich sinds 1999 veel actiever opgesteld bij het opstellen van nieuwe en betere eisen, bij het controleren van de prestaties en het waar nodig nemen van maatregelen tegen slecht presterende bedrijven. Over het geheel zijn er kostenbesparingen geweest door de invoering van marktwerking. In de eerste plaatst kan gedacht worden aan de besparingen op het vlak van de maatschappelijke kosten door een reductie van de files als gevolg van incidenten met ca. 25% als resultaat van de invoering van incident management. Daarnaast zijn de tarieven voor het uitvoeren van ongevalsbergingen volgens de alarmcentrales en de SIMN sinds de invoering van marktwerking overal niet meer gestegen. </antwoord>
      <antwoord nummer="8">Deze signalen zijn mij niet bekend. Ik ben van mening dat de files niet zijn toegenomen door de invoering van marktwerking in de bergingssector. </antwoord>
      <antwoord nummer="9">In het verleden is voor wat betreft de organisatie van de dienstverlening in de bergingssector gekozen voor marktwerking tussen private partijen, met inachtname van de wensen van de publieke sector. Ik heb vooralsnog geen signalen ontvangen dat dit systeem tot een afname van de kwaliteit heeft geleid. In tegendeel, zoals uit mijn antwoord op vraag 7 blijkt, is de kwaliteit van de dienstverlening verbeterd. Ik ben wel van mening dat de periode naar de aanbesteding van 2010 een goed moment zou kunnen zijn voor het evalueren van de huidige wijze van het selecteren van bedrijven voor het bergingswerk in het kader van incident management. De performance in de periode daarvoor op het gebied van aanrijdtijden zou dan als beoordelingscriterium kunnen worden geïntroduceerd. De keuze voor veranderen van de wijze van aanbesteden is een verantwoordelijkheid van de Stichting Incident Management Nederland. </antwoord>
      <noten afkomstig="antwoord"/>
   </antwoorden>
</kvr>
