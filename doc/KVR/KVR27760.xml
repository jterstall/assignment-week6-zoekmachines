<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Krom (VVD) aan de minister van Verkeer en Waterstaat over een mogelijk spitstarief voor treinreizen in de Randstad. (Ingezonden 23 maart 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27760
</item>
         <item attribuut="Inhoud">Vragen naar aanleiding van artikel 'NS wil slimme combinatie van auto en trein' (NRC Handelsblad, 21 maart 2007). Indiener wil een reactie van minister Eurlings (VW) op uitlatingen van NS-directeur Meerstad dat de NS niet in staat is om 'de volksverhuizing van de auto naar de trein te accommoderen na invoering van de kilometerprijs'. Welke maatregelen wil de minister nemen om te voorkomen dat de capaciteit van het personenvervoer ontoereikend wordt? Er zou moeten worden geïnvesteerd in de weginfrastructuur om het spoor te ontlasten? Hoe denkt de minister over verzelfstandigde overheidsbedrijven zoals de NS die hun tarieven verhogen als ze de vraag niet meer aankunnen?</item>
         <item attribuut="Rubriek">Consument (Consumentenprijzen) Verkeer, vervoer en waterstaat (Openbaar vervoer) Verkeer, vervoer en waterstaat (Spoorwegen) Verkeer, vervoer en waterstaat (Wegen)</item>
         <item attribuut="Trefwoorden">Consumenten Openbaar vervoer Spoorwegen Wegen</item>
         <item attribuut="Vindplaats">Kamervragen met antwoord 2006-2007, nr. 1207, Tweede Kamer</item>
         <item attribuut="Vraagnr_bij_indiening">2060710310</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">De Krom</persoon>
         </item>
         <item attribuut="Datum_reaktie">2007-04-05</item>
         <item attribuut="Datum_indiening">2007-03-23</item>
         <item attribuut="Document-id">KVR27760</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2557" allpagenumbers="2557 2558" vetnummer="2060710310" code="0607tkkvr1207" lopendefooter="Tweede Kamer, vergaderjaar 2006–2007, Aanhangsel" filenaam="KVR27760" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1207" onderwerp="" indiendatum="2007-03-23">
         <vrager partij="VVD" oorsprong="parlement">De Krom</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-04-5">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «NS wil slimme combinatie van auto en trein»? <voetnoot nummer="1"/>
      </vraag>
      <vraag nummer="2">Deelt u de mening van de NS-directeur de heer Meerstad dat de NS niet in staat is om «de volksverhuizing van de auto naar de trein» te accommoderen na invoering van de kilometerprijs? Zo ja, waarom? Zo neen, waarom niet? </vraag>
      <vraag nummer="3">Welke maatregelen kunt en wilt u nemen om te voorkomen dat de capaciteit van het personenvervoer per trein ontoereikend is? Kunt u hierbij toezeggen dat dit niet ten koste gaat van investeringen in de weginfrastructuur? </vraag>
      <vraag nummer="4">Bent u bereid meer te investeren in weginfrastructuur teneinde het spoor te ontlasten boven op de al aangekondigde investeringen uit de Nota Mobiliteit? Zo ja, welke knelpunten wilt u aanpakken en hoeveel budget gaat u hiervoor vrijmaken? Zo neen, waarom niet? </vraag>
      <vraag nummer="5">Welk oordeel heeft u over verzelfstandigde overheidsbedrijven zoals de NS die hun tarieven verhogen als zij de vraag niet meer aankunnen? </vraag>
      <vraag nummer="6">Bent u bereid de rol van het spoor integraal te betrekken bij de ontwikkeling en invoering van kilometerbeprijzing? </vraag>
      <noten afkomstig="vraag">
         <noot nummer="1" datum="2007-03-21" bron="NRC Handelsblad">NRC Handelsblad, 21 maart 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1 2">Nee. De heer Meerstadt verbindt hier twee op zichzelf staande ontwikkelingen op twee manieren verkeerd. In de eerste plaats is het namelijk nog maar de vraag welke verschuiving optreedt als gevolg van Anders Betalen voor Mobiliteit. De huidige wetenschappelijke inzichten van Anders Betalen voor Mobiliteit <voetnoot nummer="1"/>geven aan dat het tijd- en plaatsgebonden deel van de kilometerprijs zeer lokaal werkzaam is, met name op plaatsen met veel congestie. De automobilisten die het betreft zoeken over het algemeen in hun individuele afweging naar andere alternatieven dan het reizen met het openbaar vervoer. Die worden eerder gezocht in kortere woon-werktrajecten, en efficiënter en op andere momenten reizen. Ook de fiets komt in beeld. De huidige inzichten uit de Nota Mobiliteit en het advies van het platform Anders Betalen voor Mobiliteit onder leiding van de heer Nouwen geven aan dat het effect van de kilometerprijs op het treingebruik vanaf de invoering van de kilometerprijs tot aan 2020 landelijk een toename van zo’n 5% betekent. In de tweede plaats is sprake van twee ontwikkelingen die elk hun eigen doelstelling kennen. Het kabinet wil met Anders Betalen voor Mobiliteit de bereikbaarheid over de weg in het algemeen en voor de Randstad in het bijzonder verbeteren, mits aan de randvoorwaarden wordt voldaan van het naar rato afschaffen van bestaande belastingen (BPM, MRB, Eurovignet) en een maximale hoogte van de systeem- en inningskosten van niet meer dan 5% van de opbrengst. In de vervoerconcessie voor het hoofdrailnet is opgenomen dat NS onderzoek doet naar een (beter) tariefdifferentiatiesysteem dat differentiatie naar tijd, plaats en traject mogelijk maakt <voetnoot nummer="2"/>. In augustus 2006 heeft NS in een regulier overleg met de toenmalige staatssecretaris haar eerste ideeën over tariefdifferentiatie ontvouwd. Bij die gelegenheid is door de staatssecretaris op basis van een eigen analyse een aantal vragen gesteld met betrekking tot onderbouwing en risico’s van de rudimentaire plannen aan NS. Tot op heden heb ik op deze vragen geen antwoord van NS ontvangen, maar ik verwacht deze in het tweede kwartaal van dit jaar. Zodra ik een concrete uitwerking van NS ontvang, zal ik deze toetsen aan: – Het kabinetsbeleid waaronder de groeiambitie voor spoor; – De criteria uit de vervoerconcessie, bijvoorbeeld: a. dat tariefdifferentiatie per saldo niet mag leiden tot een daling van het aantal reizigers, met name in de spits; b. dat een gedifferentieerd tariefstelsel altijd een combinatie moet betreffen van hogere en lagere tarieven; c. dat het doel is om een hogere bezettingsgraad en kostendekkingsgraad van de trein te realiseren. Verder zal ik het voorstel van NS bezien in het licht van de vraag of de door de vorige staatssecretaris aan NS gestelde vragen afdoende zijn beantwoord en zal ik de door NS gedane aannames toetsen. Zodra ik het onderzoek van NS heb ontvangen, zal ik mij daarover een oordeel vormen. Het belang van de reiziger staat daarbij voor mij centraal. Uiteraard zal ik hierover in overleg treden met de consumentenorganisaties en uw Kamer. Ik wil onderstrepen dat het onderzoek naar tariefdifferentiatie los staat van de ambitie met betrekking tot Anders Betalen voor Mobiliteit. Doel van het door de NS onderzoeken van eventuele tariefdifferentiatie om een hogere bezettingsgraad en kostendekkingsgraad van de trein te realiseren, door te bezien of de prijs van het vervoer beter in lijn te brengen is met de betalingsbereidheid etc. van reizigers en met de werkelijke kosten van specifieke trajecten. Belangrijke randvoorwaarde die in de vervoerconcessie is gesteld is dat een nieuw differentiatiesysteem per saldo niet mag leiden tot een daling van het aantal reizigers, met name in de spits. Het spoor is geschikt voor het vervoer van grote reizigersstromen. Volgens de uitgangspunten van de Nota Mobiliteit zorgt het rijk ervoor dat het vervoer op de spoorverbindingen in de Randstad met de grootste reizigersstromen gedurende de spits een groei van 40-50% kan verwerken, met lokale uitschieters naar boven. Momenteel vinden nog nadere onderzoeken plaats, zowel in het kader van de Landelijke Markt en Capaciteitsanalyse (LMCA, voor zowel de korte als de langere termijn) als Anders Betalen voor Mobiliteit (ABvM). Dit kabinet heeft, zoals bekend een hoge groeiambitie voor het openbaar vervoer per spoor en zet in op hogere frequenties in en om de grote steden. De Landelijke Markt- en Capaciteitsanalyse spoor onderzoekt de kansen en mogelijkheden voor een dergelijke kwaliteitssprong – in casu de hogere frequenties – en zal daarbij nader ingaan op de mogelijke scenario’s en kosten om dit te bereiken. In deelonderzoeken zal worden gekeken welke drivers de ontwikkelingen in mobiliteit in het algemeen en voor spoor in het bijzonder kunnen verklaren en welke effecten zij op het vervoer zullen hebben. Voor personenvervoer per spoor wordt daarbij onder andere gedacht aan inzicht in gevolgen van (diverse vormen van) prijsbeleid op de weg voor het gebruik van de trein naar tijd en plaats, en invloed van tariefdifferentiatie, marketing en promotie voor het gebruik van de trein. </antwoord>
      <antwoord nummer="3">Zie het antwoord op vraag 2. Investeringen in spoor- en weginfrastructuur zijn mede afhankelijk van de uitkomsten van de LMCA’s voor de verschillende modaliteiten en ABvM. </antwoord>
      <antwoord nummer="4">Zie het antwoord op vraag 2. </antwoord>
      <antwoord nummer="5" voetnoot="3">NS kan de tarieven voor de beschermde kaartsoorten <voetnoot nummer="3"/>niet zomaar verhogen. NS is namelijk gehouden aan de bepalingen uit artikel 15 van de vervoerconcessie voor het hoofdrailnet. In concreto betekent dat een jaarlijkse maximale stijging met de CPI (consumentenprijsindex) en de stijging van de gebruiksvergoeding. Ik wil ten aanzien van de NS en tariefdifferentiatie het volgende duidelijk maken. Bij de totstandkoming van de vervoerconcessie is afgesproken dat NS onderzoek doet naar een nieuw en beter tariefdifferentiatiesysteem naar tijd, plaats en traject. Zoals aangegeven in het antwoord op vraag 2 heb ik nog geen voorstel van NS mogen ontvangen. Indien ik een voorstel van NS ontvang, zal ik dat onder andere beoordelen in het licht van de ambitie van dit kabinet om 5% groei per jaar op het spoor te realiseren. Bovendien vind ik dat een nieuw differentiatiesysteem per saldo niet mag leiden tot een daling van het aantal reizigers, met name in de spits, en dat het altijd een combinatie moet betreffen van hogere en lagere tarieven. NS kan volgens artikel 15 nu al beperkt differentiëren, waarbij de tariefwijziging per beschermde kaartsoort niet meer dan twee procentpunten mag verschillen van de gemiddelde tariefwijziging voor deze kaartsoorten. Voor het toepassen van tariefdifferentiatie naar tijd, plaats en traject, is een aanpassing van de vervoerconcessie nodig. Als ik een voorstel van NS ontvang dat voldoet aan mijn toetscriteria (zie antwoord op vraag 2) dan kan ik besluiten tot aanpassing van de vervoerconcessie. Deze wijziging zal ik dan uiteraard voorleggen aan de consumentenorganisaties. Vanzelfsprekend zal ik uw Kamer dan ook informeren. </antwoord>
      <antwoord nummer="6">Ik zal bij de besluitvorming rond de invoering van Anders Betalen voor Mobiliteit met alle relevante actoren nagaan wat er nodig is om de groei in het openbaar vervoer als gevolg van invoering van het prijsbeleid op de weg mee te kunnen nemen. </antwoord>
      <noten afkomstig="antwoord">
         <noot nummer="1">Bron: Effecten beleidsinstrumenten van de Nota Mobiliteit, Rijkswaterstaat Adviesdienst Verkeer &amp; Vervoer, mei 2006</noot>
         <noot nummer="2">Zie ook antwoord op kamervragen, 3 augustus 2005 (DGP/SPO/U.05.02062), of Aanhangsel Handelingen II nr. 2238, Vergaderjaar 2004–2005</noot>
         <noot nummer="3">Het betreft de enkele reis-en retourkaarten voltarief tweede klas, abonnementen tweede klas en het NS-deel van de OV-jaarkaart tweede klas</noot>
      </noten>
   </antwoorden>
</kvr>
