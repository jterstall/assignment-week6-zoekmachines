<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Zuylen (PvdA) over het toelaten van dienstenaanbieders op de kabel. (Ingezonden 31 mei 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1617
</item>
         <item attribuut="Rubriek">Communicatie, media en informatievoorziening (Telecommunicatie) Handel en economie (Mededinging)</item>
         <item attribuut="Trefwoorden">Kabelnetten Mededinging Telecommunicatie</item>
         <item attribuut="Vindplaats">Kamervragen met antwoord 1994-1995, nr. 969, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="PvdA">Van Zuylen</persoon>
         </item>
         <item attribuut="Datum_reaktie">1995-06-28</item>
         <item attribuut="Datum_indiening">1995-05-31</item>
         <item attribuut="Document-id">KVR1617</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1981" allpagenumbers="1981 1982" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="969" onderwerp="" indiendatum="1995-05-31">
         <vrager partij="PvdA" oorsprong="parlement">Van Zuylen</vrager>
         <vraagt-aan/>
      </vraagdata>
      <antwoorddata antwoorddatum="1995-06-28">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hanteren kabelexploitanten willekeurig verschillende tarieven en voorwaarden voor het toelaten van dienstenaanbieders? <voetnoot nummer="1"/>
      </vraag>
      <vraag nummer="2">Kan dit leiden tot het weigeren van het toelaten van bepaalde dienstenaanbieders op de kabel? Worden dienstenaanbieders waar kabelexploitanten relaties mee hebben bevoordeeld? </vraag>
      <vraag nummer="3">Hoe beoordeelt u deze handelwijze in het kader van het algemene mededingingsbeleid? Is hier sprake van misbruik van monopolieposities? </vraag>
      <vraag nummer="4">Hoe denkt u «transparantie» en «gelijke behandeling» in deze sector te vergroten? </vraag>
      <noten afkomstig="vraag">
         <noot nummer="1">Financieel Dagblad, artikel over conflict Filmnet/CASEMA 27/29 mei 1995</noot>
      </noten>
   </vragen>
   <antwoorden aantal="4">
      <antwoord nummer="1">Ja, kabelexploitanten hanteren verschillende tarieven en voorwaarden bij het toelaten van dienstenaanbieders, zo blijkt uit de praktijk. Wat de tarieven betreft kunnen in de praktijk grofweg drie categoriee¨n worden onderscheiden. De eerste categorie is die van de Nederlandse publieke omroepen, die geen vergoeding aan kabelexploitanten hoeven te betalen. De tweede categorie is die van dienstenaanbieders die een (auteursrechtelijke) vergoeding krijgen van kabelexploitanten. Het merendeel van de buitenlandse publieke omroepen behoort hiertoe. Een aantal «special-interest» c.q. thematische kanalen (zoals The Children’s Channel) ontvangt eveneens een vergoeding van de kabelexploitant. De derde categorie betreft dienstenaanbieders die een zogenaamde «access fee», dat wil zeggen een vergoeding per aansluiting, aan kabelexploitanten betalen. De meeste binnen- en buitenlandse commercie¨le omroepen (o.a. RTL4 en 5, TV 10 Gold, The Music Factory, Filmnet) alsmede andersoortige diensten (zoals kabelkranten) behoren tot deze categorie. De hoogte van de «access fee» varieert overigens per dienstenaanbieder. Ook komt voor dat de hoogte van de «access fee» voor dezelfde dienstenaanbieder per gemeente of regio uiteenloopt. Tot slot geldt dat naast de «access fee» soms ook nog andersoortige bijdragen worden gevraagd, zoals een bepaald percentage van de omzet van de dienstenaanbieder of het door de dienstenaanbieder voldoen van auteursrechtelijke verplichtingen. In beginsel zijn de toegangscondities voorwerp van vrije onderhandelingen tussen dienstenaanbieders en kabelexploitanten. Een complex samenstel van bestuurlijke, cultuurpolitieke, publiekrechtelijke (Mediawet, WTV), auteursrechtelijke, technische en financieel-economische aspecten is echter in sterke mate medebepalend voor de uiteindelijke uitkomst van die onderhandelingen. </antwoord>
      <antwoord nummer="2">Ja, in de praktijk komt het voor dat (individuele) kabelexploitanten bepaalde dienstenaanbieders geen toegang verlenen tot kabelnetten. Dit doet zich onder ander voor in situaties waarbij de onderhandeling over de toegangscondities niet leidt tot overeenstemming. Vooral de laatste tijd blijkt echter ook nogal eens voor te komen dat kabelexploitanten dienstenaanbieders geen toegang verlenen met de mededeling dat het betreffende kabinet «vol» zit. Ook zijn gevallen bekend waarin dienstenaanbieders waar kabelexploitanten relaties mee hebben worden bevoordeeld. </antwoord>
      <antwoord nummer="3">Duidelijk is dat kabelexploitanten onder de werking van de Wet economische mededinging (Wem) vallen en dat zij een economische machtspositie innemen zoals in de Wem is omschreven. Iedere kabelexploitant is immers monopolist binnen het geografische gebied waarvoor het de technische voorzieningen beheert. Dienstenaanbieders zijn voor hun dienstverlening in aanzienlijke mate afhankelijk van verspreiding via de kabel. Dit maakt dat kabelexploitanten in staat zijn de concurrentieverhoudingen op de dienstenmarkt substantieel te beı¨nvloeden. Of en in hoeverre sprake zou kunnen zijn van misbruik van machtspositie kan moeilijk in algemene termen worden aangegeven. Dat moet van geval tot geval worden beoordeeld. In geval kabelexploitanten dienstenaanbieders waarmee zij (structurele) relaties hebben bevoordelen ten opzichte van overige (concurrerende) dienstenaanbieders, lijkt toepassing van de Wem op voorhand echter geenszins uitgesloten. </antwoord>
      <antwoord nummer="4">Zoals onder 3 is aangegeven is de Wem in beginsel van toepassing. In het Actieprogramma Elektronische Snelwegen heeft de regering aangekondigd dat het van belang is dat dienstenaanbieders onder gelijke condities toegang kunnen krijgen tot de infrastructuur. Enigerlei vorm van bijzonder toezicht hierop kan in de toekomst niet op voorhand worden uitgesloten. Momenteel wordt nader bezien of en in hoeverre het algemene mededingingsrecht hierin kan voorzien of dat in aanvulling hierop meer specifieke regelgeving noodzakelijk is. Binnenkort zal de Staatssecretaris van OCW in een notitie die gaat over de liberalisering van de Mediawet onder meer aandacht besteden aan deze problematiek. Daarnaast kan verwezen worden naar de wetsvoorstellen kabelgebonden telecommunicatie (II 1994–1995, 24 163) en de vergunningwet kabelgebonden telecommunicatie- infrastructuur (II 1994–1995, 24 164) waarin de exploitatiemogelijkheden van de kabelexploitant worden verruimd. Kabelexploitanten kunnen krachtens een infrastructuurvergunning of krachtens artikel 22a van de Wet op de Telecommunicatievoorzieningen vaste verbindingen aan derden ter beschikking stellen, waarover de exploitant en derden diensten mogen verzorgen. Hiervoor kunnen regels worden gegeven met betrekking tot transparantie en gelijke behandeling. </antwoord>
      <noten afkomstig="antwoord"/>
   </antwoorden>
</kvr>
