<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Binnenlandse Zaken en Koninkrijksrelaties en van Verkeer en Waterstaat over de Euregiobaan tussen Aachen en Heerlen. (Ingezonden 5 juni 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16100
</item>
         <item attribuut="Inhoud">Door de Euregiobaan is de drugsoverlast toegenomen in Heerlen. Een permanente aanwezigheid van de spoorwegpolitie en twee conducteurs op de lijn zouden de veiligheid kunnen vergroten.</item>
         <item attribuut="Rubriek">Criminaliteit en openbare orde (Drugsbestrijding) Criminaliteit en openbare orde (Politie) Verkeer, vervoer en waterstaat (Spoorwegen)</item>
         <item attribuut="Trefwoorden">Drugsbestrijding Politie Spoorwegen</item>
         <item attribuut="Vindplaats">Kamervragen met antwoord 2001-2002, nr. 1518, Tweede Kamer</item>
         <item attribuut="Vraagnr_bij_indiening">2010211090</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2002-08-19</item>
         <item attribuut="Datum_indiening">2002-06-05</item>
         <item attribuut="Document-id">KVR16100</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3221" allpagenumbers="3221 3222" vetnummer="2010211090" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16100" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1518" onderwerp="" indiendatum="2002-06-5">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Binnenlandse Zaken en Koninkrijksrelaties en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-08-19">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de uitzending van Netwerk over de gevolgen van de Euregiobaan naar Heerlen? <voetnoot nummer="1"/>
      </vraag>
      <vraag nummer="2">Erkent u dat de drugsoverlast in Heerlen is toegenomen met de komst van de Euregiobaan tussen Heerlen en Aachen? Zo ja, welke maatregelen neemt u hiertegen? </vraag>
      <vraag nummer="3">Bent u van mening dat een permanente aanwezigheid van de spoorwegpolitie op station Heerlen gewenst is door de vele overlast aldaar? Zo neen, waarom niet? </vraag>
      <vraag nummer="4">Deelt u de mening van de heer Vankan, voorzitter van de VVMC, dat «het meer geluk dan wijsheid [is] dat er nog geen ernstige incidenten zijn gebeurd, ook met reizigers»? Zo ja, welke maatregelen bent u van plan te nemen om toekomstige incidenten te voorkomen? Zo neen, vindt u de Euregiobaan even veilig als de gemiddelde andere lijn? </vraag>
      <vraag nummer="5">Bent u bereid om met de NS in overleg te treden om de veiligheid in de trein te verbeteren door twee conducteurs op de lijn te zetten? Zo neen, waarom kent de Schiphollijn wel extra beveiliging en krijgt de Euregiobaan dat niet? </vraag>
      <noten afkomstig="vraag">
         <noot nummer="1" datum="2002-06-3" bron="Netwerk, NCRV">Netwerk, NCRV, 3 juni 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In Heerlen en derhalve ook op het station Heerlen is er al geruime tijd overlast van Duitse drugstoeristen. De oorzaak daarvan is niet zozeer gelegen in de komst van de Euregiobaan als wel in de kwaliteit, de prijs en de relatief gemakkelijke verkrijgbaarheid van de verdovende middelen in Heerlen. De volgende maatregelen zijn getroffen om de overlast in te perken. Door de NS worden extra baanvakcontroles op het traject uitgevoerd en op station Heerlen worden extra uitgangscontroles gehouden. Functionarissen van de Dienst Spoorwegpolitie voeren drie keer per week, in de late dienst van 15.00 tot 23.00 uur, samen met de regiopolitie en de Koninklijke Marechaussee een actie uit op deze trein. De bedoeling hiervan is om door middel van de aanhouding van bezitters van verdovende middelen de dealers te lokaliseren en uiteindelijk te bewerkstelligen dat ook drugspanden kunnen worden gesloten. De Dienst Spoorwegpolitie zet hiervoor per actie twee tot vier personen in. Daarnaast wordt, om de overlast op de trein te beperken, tenminste één keer per week door ongeveer zes functionarissen van de Dienst Spoorwegpolitie in samenwerking met de regiopolitie en de Bundesgrenzschutz een actie gehouden, veelal met inzet van een verdovendemiddelenhond. Daarbij zal binnenkort, in samenwerking met het openbaar ministerie, van het middel «treinverboden» gebruik worden gemaakt. De vreemdelingendienst neemt ook deel aan dit project, teneinde eventueel personen als ongewenste vreemdeling te verklaren. In Heerlen zelf wordt door de regiopolitie de maatregel van «gebiedsontzeggingen» toegepast. </antwoord>
      <antwoord nummer="3">Op het station Heerlen wordt er door een samenwerkingsverband van regiopolitie, spoorwegpolitie, gemeente Heerlen, Openbaar Ministerie, hulpverleningsinstanties en NS gewerkt aan meer veiligheid (operatie Hartslag). Maatregelen zijn: cameratoezicht, het plaatsen van een post van de stadswachten, surveillance door stadswachten, inzet particuliere beveiliging, het afspelen van klassieke muziek, verbetering van de verlichting en meer schoonmaak. Gemiddeld is er, op en rond het station Heerlen, sprake van 6 uur aanwezigheid per dag (op wisselende tijdstippen) van twee functionarissen van de Spoorwegpolitie, waarmee tevens invulling wordt gegeven aan met het regiokorps gemaakte afspraken. Het probleem heeft duidelijk de aandacht van de politie, gegeven de onder vraag 2 beschreven maatregelen. Een permanente aanwezigheid van de Dienst Spoorwegpolitie op station Heerlen is gezien de personeelssterkte van de Spoorwegpolitie niet haalbaar. </antwoord>
      <antwoord nummer="4">Tot op heden hebben zich geen ernstige incidenten voorgedaan (terwijl er ook geen aanleiding is te veronderstellen dat die in het verschiet liggen). Niettemin bestaat het besef dat het gevoel van onveiligheid op deze lijn en op het station Heerlen groot is en dat de thans bestaande overlast moet worden teruggedrongen. De in vragen 2 en 3 opgesomde maatregelen moeten hieraan bijdragen. </antwoord>
      <antwoord nummer="5">De ministeries van Verkeer en Waterstaat, van Binnenlandse Zaken en Koninkrijksrelaties en van Justitie zijn in overleg met de vervoerders, politie, justitie, gemeenten en andere partijen over de sociale veiligheid in het openbaar vervoer. Dit zal resulteren in een integraal «Aanvalsplan Sociale veiligheid Openbaar Vervoer». Het plan zal een groot aantal maatregelen bevatten die enerzijds gericht zijn op het voorkomen van ongewenst gedrag zoals de realisatie van beheerste toegang bij stations door middel van hekken of poortjes en een Chipkaart OV. Anderzijds zijn de maatregelen gericht op toezicht door een uitbreiding van toezichthouders en het verder uitbreiden en verbeteren van het cameratoezicht op de stations. Daarnaast is het de bedoeling dat onder verantwoordelijkheid van de gemeenten «lokale veiligheidsarrangementen» worden gemaakt waarin de betrokken partijen, zoals gemeenten, vervoerders, de regiopolitie en de spoorwegpolitie duidelijk afspreken welke concrete activiteiten ze zullen verrichten om de objectieve en subjectieve veiligheid in het stationsgebied te vergroten. Middels deze planvorming kan er een meer evenwichtige balans komen tussen preventie, toezicht en handhaving in het openbaar vervoer. Op basis van het plan zullen de problemen daar worden aangepakt waar ze zich voordoen. Het plan is recentelijk ter consultatie aan de Raad van Hoofdcommissarissen, het korpsbeheerdersberaad en andere betrokken partijen zoals de VNG en de NS voorgelegd. </antwoord>
      <noten afkomstig="antwoord"/>
   </antwoorden>
</kvr>
