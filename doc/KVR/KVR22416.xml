<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) aan de minister van Sociale Zaken en Werkgelegenheid over het achterhouden en vervolgens doorverkopen van CAO-gegevens. (Ingezonden 11 februari 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22416
</item>
         <item attribuut="Inhoud">Vragen naar aanleiding van een klacht bij de Nationale Ombudsman, waarbij gemeld wordt dat ambtenaren van de Directie Uitvoering Arbeidsvoorwaardenwetgeving van het Ministerie van SZW (nog) niet-openbare CAO-teksten achterhouden om ze geannoteerd door te verkopen aan de Sdu.</item>
         <item attribuut="Rubriek">Communicatie, media en informatievoorziening (Pers) Inkomen en rechtspositie (Arbeidsovereenkomsten en CAO's) Inkomen en rechtspositie (Overig) Staats- en bestuursrecht (Rijksoverheid)</item>
         <item attribuut="Trefwoorden">CAO's Nevenfuncties Overheidspersoneel Sdu Sociale Zaken en Werkgelegenheid (ministerie)</item>
         <item attribuut="Vindplaats">Kamervragen met antwoord 2004-2005, nr. 1097, Tweede Kamer</item>
         <item attribuut="Vraagnr_bij_indiening">2040508290</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">2005-03-07</item>
         <item attribuut="Datum_indiening">2005-02-11</item>
         <item attribuut="Document-id">KVR22416</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2327" allpagenumbers="2327 2328" vetnummer="2040508290" code="0405tkkvr1097" lopendefooter="Tweede Kamer, vergaderjaar 2004–2005, Aanhangsel" filenaam="KVR22416" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1097" onderwerp="" indiendatum="2005-02-11">
         <vrager partij="D66" oorsprong="parlement">Bakker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-03-7">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat ambtenaren van de Directie Uitvoeringstaken Arbeidsvoorwaardenwetgeving van het ministerie van Sociale Zaken en Werkgelegenheid (SZW) (nog) niet-openbare CAO-teksten achterhouden om ze geannoteerd door te verkopen aan de Sdu? <voetnoot nummer="1"/>
      </vraag>
      <vraag nummer="2">Bent u van mening dat ambtenaren die op deze manier «bijklussen» oneigenlijk gebruik maken van ambtshalve, uit hoofde van een (betaalde) functie verkregen informatie? </vraag>
      <vraag nummer="3">Hoe lang is de top van uw ministerie al van deze praktijk op de hoogte? Wat is er tegen gedaan? Is het waar dat het ministerie van SZW van mening is dat het om een privé-zaak van de betreffende medewerkers gaat? </vraag>
      <vraag nummer="4">Welke regels gelden er thans voor de openbaarmaking van CAO-teksten? Welke (gedrags)regels zijn er voor de betrokken ambtenaren? </vraag>
      <vraag nummer="5">Waarom is de informatie op de CAO-website van het ministerie van SZW medio 2004 gehalveerd? </vraag>
      <vraag nummer="6">Bent u van mening dat CAO’s volledig openbaar behoren te zijn, zeker vanaf het moment dat zij voor algemeen verbindendverklaring worden aangeboden? </vraag>
      <noten afkomstig="vraag">
         <noot nummer="1">Terzake is een klacht ingediend bij de Nationale Ombudsman</noot>
      </noten>
   </vragen>
   <antwoorden aantal="4">
      <antwoord nummer="1">Neen. De ambtenaren die hier worden bedoeld verrichten weliswaar nevenwerkzaamheden voor de Sdu, maar van het achterhouden van (nog) niet openbare CAO-teksten is geen sprake. Artikel 4 van de Wet op de loonvorming schrijft – kort gezegd en voorzover hier ter zake doende – voor dat cao-partijen van het sluiten of wijzigen van een CAO mededeling moeten doen aan de Minister van Sociale Zaken en Werkgelegenheid onder bijvoeging van de tekst van de CAO. Deze CAO’s berusten bij de Directie Uitvoeringstaken Arbeidsvoorwaardenwetgeving van mijn ministerie en kunnen door een ieder die dat wenst worden geraadpleegd. Via de door die directie verzorgde web-site www.cao.szw.nl kan door belangstellenden nauwkeurig worden gevolgd welke CAO’s daadwerkelijk zijn aangemeld. Voor CAO’s waarvoor ingevolge de Wet op het algemeen verbindend en het onverbindend verklaren van de bepalingen van collectieve arbeidsovereenkomsten (Wet avv) algemeen verbindend verklaring wordt gevraagd geldt daarenboven nog dat de avv-procedure voorziet in een periode van tervisielegging die in de Staatscourant wordt aangekondigd. </antwoord>
      <antwoord nummer="2, 3 en 4">Het is ambtenaren op grond van het ARAR toegestaan om nevenwerkzaamheden te verrichten tenzij het verrichten van die nevenwerkzaamheden een goede functievervulling in de weg staan of het goed functioneren van de openbare dienst zou kunnen verstoren. Dergelijke omstandigheden doen zich in casu niet voor. De betreffende ambtenaren hebben de hier bedoelde nevenwerkzaamheden conform artikel 61, eerste lid, ARAR gemeld aan het bevoegd gezag; het bevoegd gezag heeft met het verrichten van die nevenwerkzaamheden ingestemd. Overigens bestaat deze situatie, voor zover valt na te gaan, in ieder geval sedert 1995. Uit mijn antwoord op vraag 1 blijkt reeds dat van het oneigenlijk gebruik van ambtshalve verkregen informatie geen sprake is. </antwoord>
      <antwoord nummer="5">Deze vraag moet op een misverstand berusten. De in mijn antwoord op vraag 1 genoemde website bevat een grote hoeveelheid informatie voor cao-partijen en andere belangstellenden over relevante wet- en regelgeving, CAO-aanmelding, het doen van avv-verzoeken, overzichten van lopende- en afgesloten procedures, resultaten van CAO-onderzoek en relevante actua. Daarin is sedert medio 2004 niets veranderd. Wel heeft een aanpassing plaats gevonden in de overzichten m.b.t. CAO-aanmeldingen en avv-procedures voor zover het de vermelding daarin betreft van werknemersaantallen omdat verschillen in de op beide overzichten vermelde werknemersaantallen tot (te) veel vragen leidden. Overwegingen met betrekking tot een adequate capaciteitsinzet, gevoegd bij de constatering dat waar misverstanden klaarblijkelijk snel ontstaan ook de waarde van de geboden informatie uiteindelijk betrekkelijk is, heeft geleid tot de beslissing om de werknemersaantallen niet langer op de bedoelde overzichten te vermelden. Ik voeg daar volledigheidshalve aan toe dat de gegevens met betrekking tot de representativiteit van CAO’s waarvoor avv wordt verzocht onderdeel zijn van het dossier dat ter visie wordt gelegd en dus voor een ieder kenbaar blijven. </antwoord>
      <antwoord nummer="6">Zie mijn antwoord op vraag 1. Overigens wordt in het kader van de digitalisering van de werkprocessen van de directie Uitvoeringstaken Arbeidsvoorwaardenwetgeving gewerkt aan de mogelijkheid tot digitale ter visie legging. In dat kader ben ik tevens voornemens om, na raadpleging van de Stichting van de Arbeid, de aangemelde CAO-tekst te linken aan de overzichten van CAO-aanmeldingen op de meer genoemde website. Op enige termijn kan een ieder dus via internet alle aangemelde cao’s raadplegen. </antwoord>
      <noten afkomstig="antwoord"/>
   </antwoorden>
</kvr>
