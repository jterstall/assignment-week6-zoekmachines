<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) over misdrijven in de Amsterdamse binnenstad (Ingezonden 6 april 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1404
</item>
         <item attribuut="Rubriek">Criminaliteit en openbare orde (Algemeen)</item>
         <item attribuut="Trefwoorden">Criminaliteit</item>
         <item attribuut="Vindplaats">Kamervragen met antwoord 1994-1995, nr. 763, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1995-05-02</item>
         <item attribuut="Datum_indiening">1995-04-06</item>
         <item attribuut="Document-id">KVR1404</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1551" allpagenumbers="1551 1552" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="763" onderwerp="" indiendatum="1995-04-6">
         <vrager partij="D66" oorsprong="parlement">Dittrich</vrager>
         <vraagt-aan/>
      </vraagdata>
      <antwoorddata antwoorddatum="1995-05-2">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het met controleerbare gegevens te staven <voetnoot nummer="1"/>dat er in de Amsterdamse binnenstad tussen de 1000 en 1200 illegale vreemdelingen verblijven, die verantwoordelijk zijn voor 80% van de zakkenrollerij en straatroof? </vraag>
      <vraag nummer="2">Zo ja, kunt u per categorie in de Amsterdamse binnenstad veelvoorkomende misdrijven aangeven welk percentage de illegalen innemen op het totale aantal van voor die misdrijven veroordeelden? </vraag>
      <vraag nummer="3">Zijn veel van deze illegale vreemdelingen vermoedelijk afkomstig uit Algerije en Libie¨? Hoeveel van hen zijn op grond van art. 26 Vreemdelingenwet in vreemdelingenbewaring gesteld, maar konden niet worden uitgezet? </vraag>
      <vraag nummer="4">Op welke wijze wordt er door de Nederlandse regering druk uitgeoefend op de autoriteiten van Algerije en Libie¨ om het terugzenden van de uit deze landen afkomstige illegale vreemdelingen mogelijk te maken? </vraag>
      <vraag nummer="5">Op welke wijze heeft de Nederlandse regering deze kwestie in Europees verband aan de orde gesteld? Wat zijn de bereikte resultaten? </vraag>
      <noten afkomstig="vraag">
         <noot nummer="1" datum="1995-03-28" bron="NRC-Handelsblad">NRC-Handelsblad, 28 maart 1995</noot>
      </noten>
   </vragen>
   <antwoorden aantal="4">
      <antwoord nummer="1 en 2">Uit een meting over een periode van een jaar door de politie in Amsterdam is gebleken dat ongeveer 1000 illegale vreemdelingen zijn aangehouden als verdachten van zakkenrollerij en straatroof en ongeveer 200 als verdachten van winkeldiefstal. Cijfers uit de bedrijfsadministratie van het wijkteam Warmoesstraat in Amsterdam over de periode november 1993 tot maart 1994 wijzen uit dat het aandeel van illegale vreemdelingen in het totaal aantal als verdachten aangehouden personen voor veelvoorkomende misdrijven als volgt is: 18% van de overtredingen van de Opiumwet (harddrugs) 42% van de winkeldiefstallen 80% van de zakkenrollerij/- tassenrollerij 77% van de diefstallen uit auto’s 53% van de straatroven. </antwoord>
      <antwoord nummer="3">In de periode tussen 3 en 17 april 1995 zijn in het kader van het zogenaamde Paasoffensief van de Amsterdamse politie 250 personen aangehouden, waarvan 104 personen vreemdelingrechtelijk zijn afgehandeld. De verdeling naar vermoedelijke nationaliteit van deze 104 vreemdelingen is als volgt: Marokkaans 25, Algerijns 20, Frans 14, Spaans 5, Zuidafrikaans 5 en overigen 35. In tegenstelling tot de berichtgeving in NRC-Handelsblad van 28 maart 1995 bevinden zich hieronder nauwelijks vreemdelingen uit Libie¨. Van de genoemde vreemdelingen zijn er 30 heengezonden of alsnog strafrechtelijk afgehandeld en zijn er 74 in vreemdelingenbewaring gesteld. Inmiddels zijn 9 van de in bewaring gestelde vreemdelingen verwijderd. De verwijdering van de overige vreemdelingen is in voorbereiding. In dit kader worden op korte termijn als eerste 15 vermoedelijke Marokkaanse vreemdelingen en vervolgens 17 vermoedelijke Algerijnse vreemdelingen gepresenteerd bij hun autoriteiten hier te lande. </antwoord>
      <antwoord nummer="4">Er vindt regelmatig overleg plaats met de Algerijnse autoriteiten hier te lande over de verwijdering van documentloze, vermoedelijke Algerijnen. Sinds eind 1994 worden vermoedelijke Algerijnen op verzoek van de Algerijnse autoriteiten voor identificatie niet meer gepresenteerd op de ambassade zelf, maar op een centrale lokatie buiten het ambassadegebouw. Ook worden de vreemdelingen voorafgaand aan de presentatie kort gehoord door een medewerker van de Immigratie en Naturalisatiedienst die is gespecialiseerd in de Arabische taal, om zodoende de niet-Algerijnen te splitsen van de Algerijnen. Afhankelijk van de resultaten van deze twee recente werkafspraken zal worden bezien of nader overleg met de Algerijnse autoriteiten noodzakelijk is. Het uitoefenen van diplomatieke druk op de Algerijnse autoriteiten is op dit moment derhalve niet aan de orde. De verwijdering van vreemdelingen naar Libie¨ is in verband met de nog steeds van kracht zijnde VN-boycot op alle luchtverkeer van en naar Libie¨ praktisch gezien niet mogelijk. Ik wijs er echter op dat het hierbij slechts om kleine aantallen gaat. Er bestaat derhalve thans geen aanleiding om de Libische autoriteiten over deze materie aan te spreken. </antwoord>
      <antwoord nummer="5">Het probleem van ongedocumenteerde vreemdelingen van wie de nationaliteit en de identiteit niet vaststaan en die daardoor technisch moeilijk verwijderbaar zijn, vormt zeer regelmatig onderwerp van overleg in diverse internationale fora. Vorige maand heeft Nederland, in navolging van Duitsland, binnen de Europese Unie nadrukkelijk de aandacht gevraagd voor de verwijderingsproblemen met betrekking tot documentloze, vermoedelijke Algerijnen. Diverse andere lidstaten van de Europese Unie bleken vergelijkbare problemen te ondervinden ten aanzien van Algerije, waarbij evenwel ook werd gewezen op de huidige onstabiele en onveilige situatie aldaar, die de verwijdering bemoeilijkt. Een korte termijn oplossing voor deze problematiek is niet voorhanden, maar de kwestie van de technisch moeilijk verwijderbare vreemdelingen uit Algerije, en ook uit andere landen, vormt momenteel zonder meer een belangrijk aandachtspunt binnen de Europese Unie. </antwoord>
      <noten afkomstig="antwoord"/>
   </antwoorden>
</kvr>
