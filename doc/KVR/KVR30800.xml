<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Agema en De Roon (beiden PVV) aan de ministers van Volksgezondheid, Welzijn en Sport, voor Jeugd en Gezin en van Justitie over prostituees, condoomgebruik en pooiers van 14, 15 jaar. (Ingezonden 6 december 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30800
</item>
         <item attribuut="Inhoud">Vragen naar aanleiding van een artikel in de Metro van 4 december 2007, over de praktijken van (minderjarige) loverboys en pooiers en het afnemende gebruik van condooms. De prostitutieleeftijd zou verhoogd moeten worden van 18 naar 21 jaar.</item>
         <item attribuut="Rubriek">Arbeid (Arbeidsomstandigheden) Criminaliteit en openbare orde (Criminaliteitsbestrijding en -preventie) Gezondheidszorg (Ziekten en ziektepreventie)</item>
         <item attribuut="Trefwoorden">Criminaliteit Infectieziekten Prostitutie</item>
         <item attribuut="Vindplaats">Kamervragen met antwoord 2007-2008, nr. 1259, Tweede Kamer</item>
         <item attribuut="Vraagnr_bij_indiening">2070806130</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PVV">Agema De Roon</persoon>
         </item>
         <item attribuut="Datum_reaktie">2008-02-07</item>
         <item attribuut="Datum_indiening">2007-12-06</item>
         <item attribuut="Document-id">KVR30800</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2691" allpagenumbers="2691 2692" vetnummer="2070806130" code="0708tkkvr1259" lopendefooter="Tweede Kamer, vergaderjaar 2007–2008, Aanhangsel" filenaam="KVR30800" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1259" onderwerp="" indiendatum="2007-12-6">
         <vrager partij="PVV" oorsprong="parlement">Agema De Roon</vrager>
         <vraagt-aan>de ministers van Volksgezondheid, Welzijn en Sport, voor Jeugd en Gezin en van Justitie</vraagt-aan>
      </vraagdata>
      <antwoorddata antwoorddatum="2008-02-7">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder>de ministers voor Jeugd en Gezin en van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het bericht «Hoerenloper: niet meer met condoom»? <voetnoot nummer="1"/>
      </vraag>
      <vraag nummer="2">Klopt het dat er steeds meer jonge vrouwen uit het buitenland komen om zich in Nederland te prostitueren? Zo ja, zijn dit ook minderjarige vrouwen? Zo ja, wat gaat u hiertegen ondernemen? </vraag>
      <vraag nummer="3">Is het mogelijk dat pooiers of loverboys meisjes in Nederland ronselen en in België prostitueren en andersom? Zo ja, wat onderneemt u hiertegen? </vraag>
      <vraag nummer="4">Klopt het dat er steeds meer minderjarige pooiers of loverboys zijn? Zo ja, wat onderneemt u hiertegen? Zo neen, hoe weet u dat dit niet het geval is? </vraag>
      <vraag nummer="5">Klopt het dat prostituees steeds minder vaak condooms gebruiken waardoor seksueel overdraagbare aandoeningen (soa’s) worden verspreid en het aantal abortussen toeneemt? </vraag>
      <vraag nummer="6">Heeft u er spijt van dat u geen positieve reactie heeft gegeven op de motie naar aanleiding van het voorstel om de prostitutieleeftijd te verhogen van 18 naar 21 jaar, te meer omdat dan in combinatie met de identificatieplicht meisjes van 17 bijna 18 jaar kunnen worden beschermd tegen tuig dat uit is op de uitbuiting van deze meisjes? Zo neen, waarom niet? </vraag>
      <vraag nummer="7">Bent u bereid op korte termijn, dus voor de evaluatie van de prostitutiewet, de prostitutieleeftijd te verhogen van 18 naar 21 jaar? Zo neen, waarom niet en vindt u dat niet onverantwoord? </vraag>
      <noten afkomstig="vraag">
         <noot nummer="1">Metro, Hoerenloper: niet meer met condoom, 4 december 2007 en www.hookers.nl</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1 2 3">Of er steeds meer vrouwen uit het buitenland komen om zich te prostitueren is mij niet bekend. Het in de prostitutie brengen van een minderjarige is echter een vorm van mensenhandel en is dus strafbaar. In 2004 kwamen er uit de afgeronde opsporingsonderzoeken van de 135 slachtoffers van grensoverschrijdende mensenhandel 18 minderjarige slachtoffers in beeld <voetnoot nummer="1"/>. Uit de beschikbare cijfers van CoMensHa (voorheen Stichting tegen Vrouwenhandel) en de Nationaal Rapporteur Mensenhandel <voetnoot nummer="2"/>blijkt echter geen groei van de groep minderjarige slachtoffers van mensenhandel. Opsporing en vervolging van mensenhandel hebben een onverminderd hoge prioriteit bij OM en Politie. Daarnaast heeft ook de bestuurlijke aanpak van mensenhandel de aandacht. Door middel van internationale samenwerking en preventieve acties wordt gewerkt aan het voorkomen dat slachtoffers naar Nederland komen <voetnoot nummer="3"/>. </antwoord>
      <antwoord nummer="3" voetnoot="4 5">Aangezien de grenzen tussen Nederland en België open zijn en er door onderdanen van de Europese Unie binnen de gehele Unie gewerkt mag worden <voetnoot nummer="4"/>is het inderdaad mogelijk dat prostituees in het ene land geronseld worden en in het andere land werken. Zoals u ook op eerdere kamervragen is geantwoord <voetnoot nummer="5"/>besteedt het Expertisecentrum Mensenhandel en Mensensmokkel (EMM) van de Nationale Recherche bij voortduring aandacht aan het fenomeen mensenhandel, waarvan de zogenoemde «loverboy»-problematiek een verschijningsvorm is. Er zijn zeer goede contacten met de Centrale Dienst Mensenhandel van de Federale Politie in België. Waar mogelijk wordt er kennis, ervaring en informatie uitgewisseld. Wanneer hiertoe aanleiding is, wordt eveneens contact gelegd tussen de Federale Politie in België en de desbetreffende Nederlandse regiopolitiekorpsen. Daarnaast wordt uiteraard ook Europol gebruikt om informatie uit te wisselen. Indien er aanwijzingen zijn dat in Nederland verblijvende personen betrokken zijn bij deze vormen van mensenhandel, wordt hierop actie ondernomen. </antwoord>
      <antwoord nummer="4" voetnoot="6">Bij het Expertisepunt Jeugdprostitutie zijn geen signalen bekend dat er steeds meer minderjarige pooiers of loverboys zijn. Uit de laatste rapportage van de Nationaal Rapporteur Mensenhandel <voetnoot nummer="6"/>blijkt dat er in 2004 en 2005 respectievelijk 2% en 3% minderjarige verdachten waren. Het absolute aantal is gelijk gebleven, namelijk vier minderjarige verdachten in elk van die jaren. </antwoord>
      <antwoord nummer="5">In Nederland is geen onderzoek gedaan dat antwoord geeft op deze vraag. Hoewel er geen studies gedaan zijn die een trend aangeven, zijn er wel onderzoeken die het condoomgebruik op één moment in de tijd meten. Hieruit komt naar voren dat het condoomgebruik onder prostituees hoog is; 81% rapporteert altijd condooms te gebruiken met klanten. Een belangrijke kanttekening hierbij is dat onder bepaalde groepen prostituees het percentage dat condooms gebruikt lager ligt. Het gaat dan specifiek om prostituees die drugs injecteren of transgender zijn. Het percentage met hiv-geïnfecteerde of voor soa’s behandelde prostituees ligt in deze groepen hoger dan in de hele groep prostituees. Er zijn geen cijfers bekend over het aantal abortussen onder prostituees. </antwoord>
      <antwoord nummer="6 en 7" voetnoot="7">Het kabinet zet in op een krachtiger en meer robuuste aanpak van alle vormen van gedwongen prostitutie. Die aanpak richt zich ook op pooiers. Het tegengaan van de kwalijke praktijken van pooiers vormt zowel een aspect bij de vormgeving van prostitutiebeleid als bij de invulling van de kaderwet vergunningen prostitutie. Wanneer pooiers zich schuldig maken aan uitbuiting is er sprake van mensenhandel en is een strafrechtelijke aanpak reeds mogelijk (artikel 273f Sr). Deze strafrechtelijke bescherming geldt voor prostituees van alle leeftijden. Voor bescherming van een persoon onder de 18 jaar is bovendien onvrijwilligheid geen vereiste. Onlangs heeft het College van B&amp;W van de gemeente Amsterdam zich eveneens voorstander getoond van het verhogen van de leeftijdsgrens voor prostitutie van 18 naar 21 jaar <voetnoot nummer="7"/>. De minister van Justitie is bereidt de vraag of in aanvulling op de bestaande strafrechtelijke mogelijkheden een verhoging van de prostitutieleeftijd wenselijk is, te betrekken bij de voorbereiding van de in het coalitieakkoord voorziene wetgeving. </antwoord>
      <noten afkomstig="antwoord">
         <noot nummer="1">Vijfde Rapportage van de Nationaal Rapporteur, Den Haag: NRM, 2007, p. 143</noot>
         <noot nummer="2">Idem, p. 69</noot>
         <noot nummer="3">Kamerstukken II 2006–2007, 28 684, nr. 119 (Naar een veiliger samenleving)</noot>
         <noot nummer="4">Prostituees uit Bulgarije en Roemenië mogen wel als zelfstandig ondernemer maar niet in loondienst in Nederland werken</noot>
         <noot nummer="5">TK, vergaderjaar 2006–2007, Aanhangsel, nr. 2546</noot>
         <noot nummer="6">Vijfde Rapportage van de Nationaal Rapporteur, Den Haag: NRM, 2007, p. 194</noot>
         <noot nummer="7" titel="Oud beroep, nieuw beleid – Prostitutie 2007–2010">Nota «Oud beroep, nieuw beleid – Prostitutie 2007–2010»</noot>
      </noten>
   </antwoorden>
</kvr>
