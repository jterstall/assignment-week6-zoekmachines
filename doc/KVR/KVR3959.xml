<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Hoeven en Wolters (beiden CDA) over het Parcon-experiment. (Ingezonden 14 oktober 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3959
</item>
         <item attribuut="Inhoud">Betreft het niet voortzetten van het Parcon-experiment in bepaalde gemeenten, waarbij particulieren onder verantwoordelijkheid en toezicht van politie en lokaal bestuur konden worden ingezet bij parkeertoezicht, voor zover de feiten vallen onder de Wet Mulder.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Opsporingen Parkeren</item>
         <item attribuut="Vindplaats">Kamervragen met antwoord 1996-1997, nr. 290, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="CDA">Van der Hoeven</persoon>
            <persoon partij="CDA">Wolters</persoon>
         </item>
         <item attribuut="Datum_reaktie">1996-11-11</item>
         <item attribuut="Datum_indiening">1996-10-14</item>
         <item attribuut="Document-id">KVR3959</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="597" allpagenumbers="597 598" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="290" onderwerp="" indiendatum="1996-10-14">
         <vrager partij="CDA" oorsprong="parlement">Van der Hoeven</vrager>
         <vrager partij="CDA" oorsprong="parlement">Wolters</vrager>
         <vraagt-aan/>
      </vraagdata>
      <antwoorddata antwoorddatum="1996-11-11">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u bij brief van 24 september jl. het bezwaarschrift van de gemeenten Boxtel, Edam-Volendam, Oudewater, Terneuzen, Venray en Waterland afgewezen, inzake uw besluit geen structureel vervolg te geven aan het zogeheten Parcon-experiment waarbij particulieren onder verantwoordelijkheid en toezicht van politie en lokaal bestuur konden worden ingezet bij parkeertoezicht, voor zover de feiten vallen onder de Wet Mulder? </vraag>
      <vraag nummer="2">Is de afwijzing niet op juridische, bestuurlijke of praktische gronden beargumenteerd, aangezien daar geen enkele aanleiding voor is, gezien het breed erkende succes van het experiment, maar puur op politiek-principie¨le gronden? Zijn die principie¨le gronden opnieuw niet onderbouwd, evenals bij het oorspronkelijke besluit van 21 december 1995, waartegen het bezwaar was ingesteld? </vraag>
      <vraag nummer="3">Hoort een dergelijke onderbouwing niet thuis in de al sinds 1995 toegezegde Toezichtsbrief, waarin de rol van de private sector op het publieke domein nader zou worden afgebakend? Waarom is deze Toezichtsbrief nog steeds niet verschenen? </vraag>
      <vraag nummer="4">Is het niet alleszins billijk dat de gemeenten het succesvolle experiment voor onbepaalde tijd kunnen voortzetten totdat de regering haar principie¨le standpunt in de Toezichtsbrief concreet heeft onderbouwd en het parlement zich erover heeft kunnen uitspreken? </vraag>
      <vraag nummer="5">Hoe rijmt u de stopzetting van het Parcon-project met de passage in de memorie van toelichting van de Justitie-begroting 1997 op pagina 24, waarin juist een bijdrage van particuliere organisaties bij de oplossing van (gerezen) problemen op justitieterrein wenselijk wordt geacht? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1">Het bezwaarschrift van de gemeenten is afgewezen op de volgende gronden. De gemeenten hadden kunnen weten dat bij de aanvang van het experiment de principie¨le vragen over wenselijkheid en toelaatbaarheid van particuliere parkeerhandhaving nog ter discussie stonden. De landelijke begeleidingscommissie is ook nadrukkelijk gevraagd over die vragen na te denken. Een en ander is ook neergelegd in de brief aan de Tweede Kamer van 18 oktober 1994 <voetnoot nummer="1"/>. Gelet op onze principie¨le bezwaren tegen de uitbesteding van parkeerhandhaving aan particulieren en in aanmerking nemend dat er voor de betrokken gemeenten voldoende alternatieven voorhanden zijn, kwamen wij, ook na heroverweging, tot de conclusie dat het bestreden besluit van 7 maart 1996 in stand kon blijven. Zowel in ons besluit van 7 maart 1996 als in onze beslissing op bezwaarschrift van 24 september jl. zijn onze principie¨le bezwaren voldoende onderbouwd. </antwoord>
      <antwoord nummer="3">Op 23 november 1995 hebben de betrokken experiment-gemeenten ons schriftelijk verzocht spoedig tot definitieve besluitvorming inzake het zogenoemde Parcon-experiment te komen. In ons besluit van 7 maart </antwoord>
      <antwoord nummer="1996" voetnoot="2">
         <voetnoot nummer="2"/>, dat ook in afschrift aan de Tweede Kamer is gezonden, is aan dat verzoek gehoor gegeven. Vanzelfsprekend is de beslissing van 7 maart door ons onderbouwd. Dit onderwerp dient vanwege de inhoud ook een plaats te krijgen in de brief Toezicht. In maart kon kennisgeving van de besluitvorming over het experiment niet langer uitblijven toen bleek dat in de Ministerraad nog geen overeenstemming over de inhoud van de brief Toezicht bereikt kon worden. </antwoord>
      <antwoord nummer="4">Op 7 maart 1996 hebben mijn ambtgenote van Justitie en ik het aan de orde zijnde besluit genomen. Het experiment had een van te voren afgesproken en vastgelegde looptijd, in eerste instantie tot 1 januari 1996. Er is in een overgangstermijn voorzien, opdat de gemeenten alternatieven kunnen ontwikkelen voor de parkeerhandhaving. De betrokken gemeenten kunnen tot en met 31 december 1996 voortgaan met de uitbesteding van parkeerhandhaving aan Parcon. Het feit dat het onderwerp particuliere parkeerhandhaving in de brief Toezicht wordt behandeld, doet niet af aan de werking van het door ons genomen besluit. Overigens zal naar verwachting de brief Toezicht binnen afzienbare tijd verschijnen, waarna het parlement zich hierover kan uitspreken. </antwoord>
      <antwoord nummer="5">Eventuele bijdragen die particuliere organisaties aan de oplossing van justitie¨le capaciteitskorten zouden kunnen leveren dienen onder meer getoetst te worden aan het uitgangspunt dat bepaalde handhavingsactiviteiten exclusief aan de overheid voorbehouden dienen te blijven. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
         <noot nummer="2" documenttype="Kamerstuk" kamerstuk-id="22 383" documentnummer="8">Kamerstuk 22 383, nr. 8</noot>
      </noten>
   </antwoorden>
</kvr>
