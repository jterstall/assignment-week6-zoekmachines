<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over telemarketing. (Ingezonden 26 augustus 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23891
</item>
         <item attribuut="Inhoud">Vragen over de rechten van een telefoon-abonnee krachtens artikel 11.7, vierde lid van de Telecommunicatiewet ten aanzien van ongewenste telefonische communicatie door bedrijven. Indiener bepleit een centraal register, waarin abonnees te kennen geven dat zij niet gediend zijn van ongewenste telefonische communicatie. Kennelijk heeft de branche zelf behoefte aan een wettelijk verplicht gebruik van een dergelijk 'infofilter' (Adformatie, 14 juli 2005). Indiener verwijst naar antwoorden van de minister van EZ op eerdere vragen over bescherming van burgers tegen 'telefoonterreur' (Aanhangsel van de Handelingen 2004-2005, nr. 1917)</item>
         <item attribuut="Rubriek">Communicatie, media en informatievoorziening (Reclame) Communicatie, media en informatievoorziening (Telecommunicatie) Consument (Overig) Staats- en bestuursrecht (Privacy)</item>
         <item attribuut="Trefwoorden">Consumenten Privacy Reclame Telefonie</item>
         <item attribuut="Vindplaats">Kamervragen met antwoord 2004-2005, nr. 2432, Tweede Kamer</item>
         <item attribuut="Vraagnr_bij_indiening">2040520360</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2005-09-19</item>
         <item attribuut="Datum_indiening">2005-08-26</item>
         <item attribuut="Document-id">KVR23891</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4905" allpagenumbers="4905 4906 4907" vetnummer="2040520360" code="0405tkkvr2432" lopendefooter="Tweede Kamer, vergaderjaar 2004–2005, Aanhangsel" filenaam="KVR23891" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2432" onderwerp="" indiendatum="2005-08-26">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-09-19">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Deelt u de mening dat artikel 11.7, vierde lid, van de Telecommunicatiewet een algemene formulering bevat waarin onder meer staat dat een abonnee niet gebeld mag worden voor het overbrengen van ongevraagde communicatie als hij te kennen heeft gegeven dat hij niet wil dat het betreffende communicatiemiddel gebruikt wordt voor het overbrengen van ongevraagde communicatie? </vraag>
      <vraag nummer="2">Deelt u de mening dat het niet reëel is van abonnees te verlangen dat zij aan elk bedrijf dat hen opbelt of hen mogelijkerwijs zou kunnen opbellen, individueel te kennen geven dat zij niet gediend zijn van het gebruik van ongevraagde telefonische communicatie door dat bedrijf? </vraag>
      <vraag nummer="3">Deelt u de mening dat voor de juiste en meest abonneevriendelijke uitvoering van artikel 11.7, vierde lid van de Telecommunicatiewet, een centraal register vereist is, waarin abonnees te kennen kunnen geven dat zij niet gediend zijn van ongevraagde telefonische communicatie? Zo neen, waarom niet? </vraag>
      <vraag nummer="4" voetnoot="1">Bent u op de hoogte van de wens van de branche zelf om het gebruik van het centrale register «infofilter» (wettelijk) verplicht te stellen? <voetnoot nummer="1"/>
      </vraag>
      <vraag nummer="5" voetnoot="2">Geeft deze wens van de branche aanleiding uw antwoorden op eerdere schriftelijke vragen d.d. 27 mei te herzien? <voetnoot nummer="2"/>
      </vraag>
      <vraag nummer="6">Is voor het verplicht stellen van het gebruik van een infofilter een wetswijziging nodig? Zo ja, bent u bereid deze op korte termijn naar de Kamer te zenden zodat de wetswijziging voor het einde van dit jaar geëffectueerd kan worden? </vraag>
      <vraag nummer="7">Bent u bekend met de toepassing genaamd de «ring up tone», een geluidsfragment dat een abonnee aan bellers kan laten horen? </vraag>
      <vraag nummer="8">Bent u bereid te onderzoeken of de ring up tone als «telefonische nee-nee-sticker» gebruikt zou kunnen worden? Zo ja, wanneer verwacht u de Kamer daarover te kunnen informeren? Zo neen, waarom niet? </vraag>
      <vraag nummer="9">Is het u bekend dat het technisch mogelijk is bellers een tekstuele boodschap mee te laten sturen op het moment dat zij iemand opbellen? </vraag>
      <vraag nummer="10">Bent u bereid te onderzoeken of het meesturen van een boodschap kan zorgen voor de identificatie van ongevraagde telefonische communicatie, zodat een abonnee desgewenst kan besluiten een oproep te weigeren? Bent u tevens bereid te onderzoeken of aan telemarketingbedrijven een specifieke nummerrange kan worden toegekend zodat zij identificeerbaar zijn voor abonnees? Zo ja, wanneer verwacht u de Kamer daarover te kunnen informeren? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-07-14" bron="Adformatie">Adformatie, 14 juli 2005</noot>
         <noot nummer="2" documenttype="Kamervragen">Aanhangsel Handelingen, 1917, vergaderjaar 2004–2005.</noot>
      </noten>
   </vragen>
   <antwoorden aantal="10">
      <antwoord nummer="1">Ja. Artikel 11.7, vierde lid, heeft betrekking op telemarketing waarvoor het opt-out regime geldt. Dit betekent dat een abonnee van een elektronische communicatiedienst gebeld mag worden voor ongevraagde communicatie voor commerciële, ideële of charitatieve doeleinden zolang de abonnee niet te kennen heeft gegeven hiertegen bezwaar te hebben. </antwoord>
      <antwoord nummer="2">Ik ben het met u eens dat het wettelijke systeem met zich meebrengt dat de abonnee die niet wil worden lastig gevallen met ongevraagde communicatie voor commerciële, ideële of charitatieve doeleinden zich enige moeite moet getroosten om dat in de toekomst te voorkomen. Hij moet het bedrijf cq de organisatie laten weten hier bezwaar tegen te hebben. Dat kan de abonnee echter ook doen op het moment dat hij benaderd wordt door een telemarketeer. Het betrokken bedrijf dient de consument namelijk in elk gesprek actief de mogelijkheid te bieden om door te geven dat hij niet meer door dat bedrijf of die organisatie gebeld wil worden. Aanvullend op de wettelijke regeling biedt het nationale direct marketing reclameblokkaderegister van de Stichting Infofilter consumenten daarnaast de mogelijkheid zich kosteloos te laten blokkeren tegen telemarketing en andere vormen van direct marketing. Deze voorziening zorgt ervoor dat de abonnee niet zelf elk individueel bedrijf hoeft te benaderen. De stichting zorgt ervoor dat de contactgegevens van de abonnee worden opgenomen in de blokkadelijsten van bedrijven en instellingen die zijn aangesloten bij de stichting. De bij dit register aangesloten bedrijven dekken naar schatting 80-85% van het totale aanbod aan direct marketing af. Ik heb er vertrouwen in dat dankzij dit initiatief abonees grotendeels verschoond blijven van ongevraagde reclame als zij gebruik maken van de diensten van de Stichting Infofilter en dat in dat geval het aantal bedrijven dat nog individueel benaderd moet worden beperkt zal zijn. </antwoord>
      <antwoord nummer="3">Ik ben het met u eens dat een centraal register een nuttige functie kan vervullen om ongevraagde telefonische communicatie te voorkomen. Maar ik ben ook van mening dat regelgeving achterwege moet blijven als de problemen door initiatieven vanuit de maatschappij zelf aangepakt worden. Dergelijke initiatieven hebben mijn voorkeur. In dit geval is de Stichting Infofilter zo’n initiatief dat de tijd moet krijgen om zijn nuttige functie te bewijzen. Met andere woorden het huidige systeem kan naar mijn overtuiging goed werken. Zoals ik bij de beantwoording van vraag 2 al heb aangegeven vervult Infofilter een nuttige en waardevolle functie bij het tegengaan van ongewenste communicatie voor telemarketingdoeleinden. Dit register, beheerd door de Stichting Infofilter, vervult als het ware de functie van een centraal register. De registers die beheerd worden door de Stichting Infofilter berusten op zelfregulering. Dit initiatief van het bedrijfsleven biedt de abonnee op eenvoudige wijze de mogelijkheid om zijn contactgegevens kosteloos te laten blokkeren voor direct marketing. Deze afmelding wordt gehonoreerd door alle bedrijven die direct als afnemer dan wel indirect via tussenpersonen de registers van Infofilter raadplegen. Zoals reeds eerder aangegeven in de beantwoording van de kamervragen, 27 mei 2005 is, mede op basis van een onderzoek van de Consumentenbond, geconstateerd dat bekendheid bij consumenten van zowel de geldende regelgeving als de zelfreguleringsinitiatieven zeer beperkt is. Derhalve geef ik er in eerste instantie de voorkeur aan te streven naar meer bekendheid bij de consument over zijn rechten en mogelijkheden om zich te kunnen beschermen. Bij een optimale benutting van de bestaande mogelijkheden zal de noodzaak van een individuele benadering van bedrijven cq organisaties door de abonnees naar verwachting zeer beperkt blijven. Ik zie op dit moment daarom nog geen noodzaak voor een wettelijk geregeld centraal register mede met het oog op het voorkomen van verhoging van administratieve lasten. Indien echter mocht blijken dat de wet aangevuld met zelfregulering onvoldoende bescherming biedt aan de consument, zal ik nagaan welke maatregelen nodig zijn om de consument beter te beschermen tegen ongevraagde reclame. </antwoord>
      <antwoord nummer="4" voetnoot="1 2">Nee. Mij is bekend dat de branche door zelfregulering ernaar streeft dat de bedrijven die zijn aangesloten bij de brancheorganisaties <voetnoot nummer="1"/>verplicht gebruik maken van het infofilter. Daarnaast heeft de FEDMA <voetnoot nummer="2"/>, de Europese overkoepelende DM-organisatie, op Europees niveau in samenspraak met de Europese Autoriteiten voor de bescherming van de persoonsgegevens, daartoe samenwerkend in de zgn Artikel 29 werkgroep, een code vastgesteld die het omgaan met persoonsgegevens voor de DM-branche reguleert. Het College Bescherming Persoonsgegevens (CBP) betrekt deze code bij de beoordeling van klachten over de rechtmatigheid van de verwerking van gegevens binnen de branche. Alle leden van de DDMA die werken met persoonsgegevens, zijn gehouden aan deze door de DDMA als Nederlands lid van de FEDMA geïntroduceerde code en dienen de nationale DM-reclameblokkaderegisters van de Stichting infofilter te gebruiken. </antwoord>
      <antwoord nummer="5">Nee. De veronderstelde wens bij de branche om het gebruik van een centraal register wettelijk verplicht te stellen is bij mij en de branche onbekend en geeft mij derhalve geen aanleiding mijn antwoorden op eerdere schriftelijke vragen d.d. 27 mei jl. te herzien. </antwoord>
      <antwoord nummer="6">Hiervoor is inderdaad een wetswijziging nodig. Zoals uit de antwoorden op de vragen 2 en 3 blijkt zie ik op dit moment nog geen noodzaak voor het wettelijk regelen van een centraal register. Wel zal meer bekendheid moeten worden gegeven aan bestaande regelgeving en zelfreguleringsinitiatieven. </antwoord>
      <antwoord nummer="7">De toepassing is bekend. Ook wel bekend in de telecomwereld als RingBackTone-services. Toepassing daarvan is echter alleen gerealiseerd bij enkele mobiele operators. De aard van de toepassing is dat de abonnee kan instellen welk geluid (vaak muziekfragmenten) bellers te horen krijgen in plaats van de standaard oproeptoon. De toepassing is selectief instelbaar op basis van nummerherkenning. </antwoord>
      <antwoord nummer="8">Technische oplossingen plaatsen telecom operators voor hoge kosten. Invoering van een dergelijke service vraagt om een grote ingreep in de netwerkinfrastructuur, waarvan de kosten niet zonder meer opwegen tegen de commerciële voordelen. Deze service is commercieel vooral interessant met het oog op de jonge, trendgevoelige mobiele beller. Ik ben van mening dat de huidige wetgeving tezamen met de aanvullende dienstverlening van Infofilter, afdoende bescherming biedt tegen ongewenste telemarketing en dat technische oplossingen zoals een nee-nee-sticker niet nodig zijn. Bovendien stellen de meer technische oplossingen ook eisen aan de randapparatuur. Hierdoor wordt de gebruiker beperkt in zijn keuze, hetgeen ik niet wenselijk acht. Daarnaast worden vaste telefoons niet zo vaak vervangen, waardoor de vraag rijst of de eindgebruiker wel direct gebaat is bij een dergelijke technische oplossing. </antwoord>
      <antwoord nummer="9">Dit is mij bekend. Echter het meesturen van een boodschap of het afspelen van een bericht door een telemarketeer wordt in de Telecommunicatiewet artikel 11.7, eerste lid, geregeld en is een opt-in regime van toepassing. Te weten, het gebruik van automatische oproepsystemen zonder menselijke tussenkomst is uitsluitend toegestaan mits de verzender kan aantonen dat de desbetreffende abonnee daarvoor voorafgaand toestemming heeft verleend. </antwoord>
      <antwoord nummer="10">Nee. In de beantwoording van vraag 9 heb ik reeds aangegeven dat het meesturen van een boodschap, dus het gebruik van automatische oproepsystemen zonder menselijke tussenkomst, niet is toegestaan. Het gebruik van een specifieke nummerrange door telemarketingbedrijven is in principe niet onmogelijk. Dan zouden abonnees op hun telefoontoestel met nummerweergave zien of een tekemarketingbedrijf belt. Het zichtbaar maken van telefoonnummers kan echter worden uitgeschakeld. Dit is een recht van iedere gebruiker. Dit betekent dat in de praktijk het toekennen van een specifieke nummerreeks voor telemarketingsbedrijven geen effectieve oplossing biedt voor identificatie van ongevraagde telefonische communicatie. </antwoord>
      <noten afkomstig="antwoord">
         <noot nummer="1">DDMA: Dutch Dialogue Marketing Association, NTO: Nederlandse Thuiswinkel Organisatie (Thuiswinkel.org), WGCC: Werkgevers Vereniging Call Centers, VCN: Vereniging Call Centers Nederland en MOA: MarktOnderzoeksAssociatie</noot>
         <noot nummer="2">FEDMA: Federation of European Direct Marketing</noot>
      </noten>
   </antwoorden>
</kvr>
