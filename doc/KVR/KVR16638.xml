<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Timmermans (PvdA) aan de minister van Defensie over het dodelijk ongeval met een bergingstank in Bugojno (Bosnië-Herzegovina) (Ingezonden 10 september 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16638
</item>
         <item attribuut="Inhoud">Vragen over de toedracht van een dodelijk ongeluk met een bergingstank van de landmacht in Bugojno, waarbij een soldaat van de vredesmacht is overreden. In antwoorden van minister Korthals (Def) komt onder meer de opleiding van van miliatiren, in het bijzonder de cursus 'Crowd, Riot and Control' (CRC) van de landmacht ter sprake (Zie ook de vragen terzake van het lid Van der Doel; Aanhangsel Handelingen II, 2002-2003, 314).</item>
         <item attribuut="Rubriek">Veiligheidsbeleid en defensie (Landmacht)</item>
         <item attribuut="Trefwoorden">Bosnië-Herzegovina Krijgsmacht Ongevallen</item>
         <item attribuut="Vindplaats">Kamervragen met antwoord 2002-2003, nr. 313, Tweede Kamer</item>
         <item attribuut="Vraagnr_bij_indiening">2010215240</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Timmermans</persoon>
         </item>
         <item attribuut="Datum_reaktie">2002-11-11</item>
         <item attribuut="Datum_indiening">2002-09-10</item>
         <item attribuut="Document-id">KVR16638</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="655" allpagenumbers="655 656" vetnummer="2010215240" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16638" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="313" onderwerp="" indiendatum="2002-09-10">
         <vrager partij="PvdA" oorsprong="parlement">Timmermans</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2002-11-11">
         <antwoorder functie="minister" ministerie="Defensie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is de Commissie van Onderzoek van de Koninklijke Landmacht, die onderzoek heeft verricht naar het dodelijk ongeluk met een bergingstank in Bugojno op 8 mei 2001, tot de conclusie gekomen dat het ongeluk waarschijnlijk niet gebeurd was als de chauffeur van de tank niet «onder pantser» had gezeten, waar hij onvoldoende zicht had op de militairen die zich in de buurt van de tank bevonden? <voetnoot nummer="1"/>
      </vraag>
      <vraag nummer="2">Heeft een chauffeur van een andere tank, bij een soortgelijke oefening een week eerder, geweigerd onder pantser te gaan juist omdat hij bevreesd was anders onvoldoende zicht te hebben, waardoor hij militairen zou kunnen overrijden? Zo ja, waarom is hiermee een week later geen rekening gehouden door degene die het commando had over de oefening? </vraag>
      <vraag nummer="3">Is de commissie tot de conclusie gekomen dat de kans op een ongeval beduidend kleiner zou zijn geweest als het personeel de procedure vóór uitzending regelmatig zou hebben geoefend en als de juiste uitrusting zou zijn gebruikt? </vraag>
      <vraag nummer="4">Had de verantwoordelijke commandant nooit eerder zelf deze procedure geoefend, zodat er helemaal niemand bij de riskante onderneming betrokken was die er eerder ervaring mee had opgedaan? </vraag>
      <vraag nummer="5">Deelt u de mening dat uit het onderzoek blijkt dat in dit geval militairen zijn uitgezonden zonder dat zij vóór uitzending (in voldoende mate) waren opgeleid voor de in Bosnië-Herzegovina uit te voeren taken? Zo ja, is er dan sprake van ernstig plichtsverzuim door diegenen die verantwoordelijk zijn voor de uitzending, hetzij binnen de Landmacht of binnen de Defensiestaf? Is er sprake van nalatigheid? </vraag>
      <vraag nummer="6">Zo ja, bent u van plan disciplinaire maatregelen te nemen tegen de betrokken militairen? Kunt u de Kamer over deze maatregelen informeren? </vraag>
      <vraag nummer="7">Kunt u de verzekering geven dat er geen Nederlandse militairen worden uitgezonden die onvoldoende geoefend zijn voor de taken die zij op zich moeten nemen? Bent u bereid een intern controlemechanisme in te stellen waardoor in de toekomst fouten van deze aard niet meer kunnen voorkomen? </vraag>
      <noten afkomstig="vraag">
         <noot nummer="1" datum="2002-09-5" bron="«Fouten Defensie rond dood vredessoldaat», Nova-uitzending">«Fouten Defensie rond dood vredessoldaat», Nova-uitzending, 5 september 2002</noot>
      </noten>
   </vragen>
   <antwoorden aantal="4">
      <antwoord nummer="1 en 3">In geval van sociale onrust in het uitzendgebied kan de uitgezonden Nederlandse eenheid beschikken over een in Nederland gereed staand Crowd and Riot Control (CRC) peloton. Het betreffende peloton werd van 23 april tot 30 mei 2001 ingezet in het Nederlands missiegebied in het kader van toenemende sociale onrust bij de lokale bevolking. Het onderzoek naar het ongeval is uitgevoerd door de Arbo Dienst van de Koninklijke Landmacht. Het doel was door analyse van alle achterliggende oorzaken en gevolgen te adviseren omtrent voorkoming van dergelijke ongevallen in de toekomst. De Commissie van Onderzoek is van mening dat het ongeval waarschijnlijk niet zou hebben plaatsgevonden indien de chauffeur niet onder pantser zou hebben gezeten. Zij is bovendien van mening dat de kans op een soortgelijk ongeval beduidend minder zou zijn indien alle betrokkenen de vereiste handelingen («drill») op dezelfde wijze leren en uitvoeren, regelmatig met elkaar oefenen met oplopende moeilijkheidsgraad en risico’s, dezelfde beschermende middelen en uitrusting gebruiken, en in het (juiste) gebruik daarvan zijn geoefend. De commissie concludeert dat niet één direct aanwijsbare oorzaak kan worden aangeven die tot het ongeval of het ontstaan van het ongeval heeft geleid. Er worden wel diverse factoren van invloed onderkend die wellicht negatief hebben bijgedragen aan het ontstaan van een situatie waarin het ongeval kon gebeuren. De Bevelhebber der Landstrijdkrachten onderschrijft de conclusies van het onderzoek. </antwoord>
      <antwoord nummer="2 en 4">Het betreffende CRC peloton was door het Opleidingscentrum Koninklijke Marechaussee (OCKMar) in Nederland opgeleid. Het doorschrijden van een materiële hindernis met behulp van een voertuig vormde geen deel van het vastgestelde opleidingsprogramma bij het OCKMar, maar werd op verzoek van de pelotonsleiding tijdens een eigen oefening wel beoefend onder begeleiding van het OCKMar. In het uitzendgebied wordt het oefenen voortgezet, voor zover de operationele situatie dit toelaat. Zo wordt het optreden als CRC-eenheid beoefend, waarbij de combinatie met voertuigen één van de opties is van de commandant. Om dit zo goed mogelijk te laten verlopen, dient te worden geoefend. Leden van de commandogroep van het CRC-peloton, waartoe Kanonnier Alsemgeest als chauffeur behoorde, moeten daarbij tevens kunnen optreden als lid van een van de twee secties. Op 30 april 2001 is tijdens een oefening van een van de twee secties van het CRC peloton in overleg tussen de chauffeur van de genie-tank en de sectie-commandant vanwege beperkt zicht vanuit de tank besloten niet onder pantser te gaan. Op 8 mei 2001 werd dezelfde oefening uitgevoerd door de andere sectie. Daarbij werd door de bevelvoerend sectie-commandant na overleg met de chauffeur van de bergingstank besloten omwille van realistische oefenomstandigheden wel onder pantser te gaan (een chauffeur die niet onder pantser rijdt, is kwetsbaar voor molotov cocktails, stenen, losgeraakte delen van de te slechten barricade e.d.). De gehele sectie, inclusief het personeel van de bergingstank, werd voor aanvang van de oefening mondeling geïnstrueerd door de sectie-commandant. Deze sectiecommandant had weliswaar de CRC opleiding gevolgd, maar deze oefening nog niet in de functie van commandant beoefend. Hij had wel de oefening van 30 april als waarnemer bijgewoond. </antwoord>
      <antwoord nummer="5 en 6">Uit het onderzoek blijkt onder meer dat door het samenvallen van (missie-) opleidingen niet al het personeel dezelfde opleiding bij het OCKMar heeft gevolgd, maar sommigen intern zijn opgeleid. Van nalatigheid is geen sprake, wel van een samenloop van omstandigheden die uiteindelijk leidde tot dit ongeval. Voor het nemen van disciplinaire maatregelen is derhalve geen aanleiding. </antwoord>
      <antwoord nummer="7">Elke Nederlandse militair wordt uitgezonden na een Missie Gerichte Opleiding, toegespitst op het betreffende uitzendgebied en op zijn specifieke taak. Tijdens de uitvoering van de operatie wordt bijscholing in het operatiegebied verzorgd om het geleerde te onderhouden en eventueel door tijdsdruk gemiste opleidingen te compenseren. Door eenheden wordt een intern voortgangscontrolesysteem gehanteerd om ervoor te zorgen dat het personeel de geboden opleidingen ook daadwerkelijk heeft gevolgd. </antwoord>
      <noten afkomstig="antwoord"/>
   </antwoorden>
</kvr>
