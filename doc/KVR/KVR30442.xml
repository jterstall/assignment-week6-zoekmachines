<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Buitenlandse Zaken en de staatssecretaris van Justitie over het volledig rapporteren over de situatie van homoseksuelen in Afghanistan. (Ingezonden 27 november 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30442
</item>
         <item attribuut="Inhoud">Nadere vragen over de positie van homoseksuelen in Afghanistan en over de rapportage hierover in het Algemeen ambtsbericht Afghanistan. Zie ook Aanhangsel van de Handelingen II, 2007-2008, nr. 678.</item>
         <item attribuut="Rubriek">Internationale betrekkingen (Overig) Staats- en bestuursrecht (Vreemdelingenrecht) Welzijn (Minderheden) Welzijn (Vreemdelingen en asielzoekers)</item>
         <item attribuut="Trefwoorden">Afghanistan Homoseksuelen Vluchtelingen</item>
         <item attribuut="Vindplaats">Kamervragen met antwoord 2007-2008, nr. 924, Tweede Kamer</item>
         <item attribuut="Vraagnr_bij_indiening">2070805470</item>
         <item attribuut="Afkomstig_van">Buitenlandse Zaken (BUZA) Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-12-20</item>
         <item attribuut="Datum_indiening">2007-11-27</item>
         <item attribuut="Document-id">KVR30442</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1971" allpagenumbers="1971 1972" vetnummer="2070805470" code="0708tkkvr924" lopendefooter="Tweede Kamer, vergaderjaar 2007–2008, Aanhangsel" filenaam="KVR30442" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="924" onderwerp="" indiendatum="2007-11-27">
         <vrager partij="SP" oorsprong="parlement">De Wit</vrager>
         <vraagt-aan>de minister van Buitenlandse Zaken en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-12-20">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich uw antwoorden op schriftelijke vragen van 29 oktober 2007? <voetnoot nummer="1"/>
      </vraag>
      <vraag nummer="2">Heeft u de Afghan Independent Human Rights Commission (AIHRC) geconsulteerd over de positie van homoseksuelen in Afghanistan? Zo ja, wat zijn de uitkomsten van deze consultatie? Zo neen, waarom niet? Bent u bereid alsnog de AIHRC om informatie te vragen? Bent u, indien de AIHRC niet over relevante informatie ter zake beschikt, bereid de AIHRC te verzoeken onderzoek te doen naar de positie van homoseksuelen in Afghanistan? Zo ja, op welke termijn? Zo neen, waarom niet? </vraag>
      <vraag nummer="3" voetnoot="2">Wat is uw reactie op de passage in het landenrapport van ACCORD <voetnoot nummer="2"/>dat homoseksualiteit in Afghanistan een «Hudood crime and punishable by death» is? Bent u bereid deze informatie op te nemen in het volgende algemeen ambtsbericht over Afghanistan? Zo ja, wanneer verschijnt het volgende algemeen ambtsbericht? Zo neen, waarom niet? </vraag>
      <vraag nummer="4">Zijn u gevallen bekend van homoseksuelen in Afghanistan die zijn vervolgd vanwege hun homoseksualiteit? Zo ja, om hoeveel gevallen gaat het? Zijn u gevallen bekend van homoseksuelen in Afghanistan die zijn veroordeeld, anders dan tot de doodstraf, vanwege hun homoseksualiteit? Zo ja, om hoeveel gevallen gaat het en welke straffen zijn er opgelegd? </vraag>
      <vraag nummer="5">Beperkt de informatie in het algemeen ambtsbericht zich tot de gebieden die toegankelijk zijn? Zo ja, over welke gebieden kan geen informatie worden verkregen? Geeft de informatie een voldoende volledig beeld om een oordeel te kunnen vormen over de situatie van homoseksuelen in geheel Afghanistan? Zo neen, waarop baseert u uw mening? </vraag>
      <vraag nummer="6">In hoeverre verschilt de positie van homoseksuelen in Afghanistan met die van homoseksuelen of andere minderheden in Iran? </vraag>
      <vraag nummer="7">Vindt u het aanvaardbaar dat minderheden in Afghanistan, zoals homoseksuelen, christenen en vrouwen die een westerse levensstijl hebben aangenomen, zich moeten «accomoderen» om niet het slachtoffer te worden van een behandeling in de zin van artikel 3 van het Europees Verdrag voor de Rechten van de Mens? Zo ja, waarop baseert u uw mening? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="678" documentjaargang="2007-2008">Aanhangsel Handelingen, nr. 678, vergaderjaar 2007–2008.</noot>
         <noot nummer="2">ACCORD, UNHCR, COI Network III, 11th European Country of Origin Information Seminar Vienna, 21–22 June 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja, mijn rapportage aan uw Kamer inzake de positie van homoseksuelen in Afghanistan is mede gebaseerd op gesprekken met de Afghan Independent Human Rights Commission (AIHRC). De bevindingen van AIHCR zijn reeds verwerkt in de beantwoording van de genoemde kamervragen en in algemene ambtsberichten. Homoseksualiteit is in Afghanistan een taboe, en daardoor zeer moeilijk bespreekbaar. Dit gegeven belemmert de onderzoeksmogelijkheden ernstig. AIHRC en andere organisaties in Afghanistan stellen dat het te vroeg is om het onderwerp homoseksualiteit op de agenda te zetten. Agendering van de positie van homoseksuelen zou conservatieve krachten in Afghanistan provoceren. Daardoor zouden ook andere belangrijke mensenrechtenthema’s, zoals vrouwenrechten en de doodstraf, nader onder druk kunnen komen te staan. AIHRC verwacht daardoor geen productief resultaat van agendering van het onderwerp en heeft jegens de ambassade aangegeven het onderwerp voorlopig niet te willen onderzoeken. </antwoord>
      <antwoord nummer="3 en 4">Hudud refereert aan vijf soorten misdrijven, waarvoor de straf expliciet wordt genoemd in de Koran. Hieronder vallen bijvoorbeeld buitenechtelijke seks en diefstal. Homoseksualiteit wordt hierbij niet genoemd en valt derhalve stricto sensu niet onder Hudud. Ofschoon onder islamitische rechtsgeleerden geen consensus bestaat over de bestraffing van homoseksualiteit onder de shari’a, kan in Afghanistan niet worden uitgesloten dat de doodstraf wordt opgelegd. Er zijn ons evenwel geen gevallen bekend van homoseksuelen in Afghanistan die om die reden ter dood zijn veroordeeld of zijn geëxecuteerd. Ook gevallen van vervolging of veroordeling van homoseksuelen in Afghanistan of van mensen die homoseksuele handelingen verrichten zijn ons niet bekend. In het volgende algemeen ambtsbericht Afghanistan, dat naar verwachting in januari 2008 zal verschijnen, wordt hierop ingegaan. </antwoord>
      <antwoord nummer="5">De schaarse informatie die beschikbaar is over de positie van homoseksuelen, wordt verwerkt in de algemene ambtsberichten. Deze informatie heeft betrekking op geheel Afghanistan. Echter, door het taboe dat op het onderwerp rust, bestaat er geen duidelijk beeld van de positie van homoseksuelen in Afghanistan. </antwoord>
      <antwoord nummer="6">De onderzoeksmogelijkheden in Afghanistan zijn aan grotere beperkingen onderhevig dan die in Iran. Een zinvolle vergelijking tussen beide landen op dit vlak is daarom niet mogelijk. Eveneens in januari 2008 zal een nieuw, verkort algemeen ambtsbericht Iran verschijnen, met daarin aandacht voor de positie van homoseksuelen. </antwoord>
      <antwoord nummer="7" voetnoot="1">Of sprake is van een artikel 3 EVRM-risico is een beoordeling die afhangt van de individuele situatie van de vreemdeling in combinatie met de situatie in het land van herkomst. Ten aanzien van een Afghaanse christelijke asielzoeker geldt dat van hem niet wordt verlangd dat hij bij terugkeer zijn geloofsovertuiging verborgen houdt. Indien sprake is van op zichzelf beperkte individuele indicaties, wordt aangenomen dat hem bij terugkeer een behandeling als bedoeld in artikel 3 EVRM te wachten staat en wordt, behoudens contra-indicaties, een verblijfsvergunning verleend. Ook in het geval de Afghaanse asielzoeker zich beroept op zijn homoseksuele geaardheid wordt zorgvuldig bezien of er ten aanzien van hem persoonlijke feiten en omstandigheden bestaan op grond waarvan hem een verblijfsvergunning kan worden verleend. Een homoseksuele asielzoeker uit Afghanistan die aannemelijk maakt dat hij problemen van de Afghaanse autoriteiten of derden heeft ondervonden die zijn te herleiden tot vervolging in de zin van het Vluchtelingenverdrag of dat hij een reëel risico loopt op schending van artikel 3 EVRM, komt in aanmerking voor een verblijfsvergunning asiel. Hierbij wordt niet verlangd dat hij zich heeft gewend tot de Afghaanse autoriteiten voor bescherming. Evenmin wordt van hem verlangd dat hij zijn homoseksuele voorkeur bij terugkeer verbergt. Zoals reeds aangegeven zal naar verwachting in januari 2008 een nieuw algemeen ambtsbericht over de situatie in Afghanistan verschijnen. Naar aanleiding van hetgeen in dit ambtsbericht zal worden vermeld over de positie van homoseksuelen, zal ik bezien of ten aanzien van deze groep een speciaal beleid geïndiceerd is. Tot die tijd zal bij de beoordeling van de asielaanvraag van een homoseksueel uit Afghanistan de informatie zoals gegeven bij de beantwoording van bovenstaande vragen worden betrokken. Aan een vrouwelijke Afghaanse asielzoeker die zich beroept op een westerse levensstijl wordt een verblijfsvergunning verleend indien zij in Afghanistan zwaarwegende problemen heeft ondervonden wegens deze levensstijl. De reeds ondervonden problemen vormen een concrete aanwijzing dat zij bij terugkeer een gegronde vrees heeft of een reëel risico loopt, slachtoffer te worden van dezelfde of vergelijkbare problemen. Een dergelijke concrete aanwijzing ontbreekt in het geval een vrouw voor het vertrek uit Afghanistan geen problemen heeft ondervonden vanwege de levensstijl. In beginsel bestaat geen aanleiding aan te nemen dat dit bij terugkeer naar Afghanistan wel het geval zal zijn. In het beleid is met name vastgelegd dat wanneer een vrouw haar levensstijl na vertrek uit Afghanistan in Nederland heeft aangepast, de omstandigheid dat zij mogelijk in Afghanistan problemen zal ondervinden vanwege deze levensstijl, geen grond vormt een verblijfsvergunning te verlenen. In zo’n geval kan van betrokkene worden verwacht dat zij zich in Afghanistan aan de heersende levensstijl aanpast ten einde dergelijke problemen te voorkomen. Bij uitspraak van 2 maart 2006 <voetnoot nummer="1"/>heeft de Afdeling Bestuursrechtspraak van de Raad van State aangegeven dat het aan de betrokken vrouw is om met haar persoonlijk aangaande feiten of omstandigheden aannemelijk te maken dat zij zich niet wederom zal kunnen accommoderen. </antwoord>
      <noten afkomstig="antwoord">
         <noot nummer="1">2 maart 2006, 200507185/1, JV 2006/152</noot>
      </noten>
   </antwoorden>
</kvr>
