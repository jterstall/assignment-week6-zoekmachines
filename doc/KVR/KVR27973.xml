<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de ministers van Onderwijs, Cultuur en Wetenschap en van Economische Zaken over subsidie ten behoeve van videoclips. (Ingezonden 4 april 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27973
</item>
         <item attribuut="Inhoud">Vragen over de subsidiëring door het TAX-videoclipfonds van de videoclip van Salah Edin over het thema radicalisering.</item>
         <item attribuut="Rubriek">Cultuur en taal (Beeldende kunsten) Cultuur en taal (Podiumkunsten) Cultuur en taal (Subsidies)</item>
         <item attribuut="Trefwoorden">Cultuursubsidies Muziek Video</item>
         <item attribuut="Vindplaats">Kamervragen met antwoord 2006-2007, nr. 1405, Tweede Kamer</item>
         <item attribuut="Vraagnr_bij_indiening">2060711480</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2007-04-27</item>
         <item attribuut="Datum_indiening">2007-04-04</item>
         <item attribuut="Document-id">KVR27973</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2989" allpagenumbers="2989 2990" vetnummer="2060711480" code="0607tkkvr1405" lopendefooter="Tweede Kamer, vergaderjaar 2006–2007, Aanhangsel" filenaam="KVR27973" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1405" onderwerp="" indiendatum="2007-04-4">
         <vrager partij="SGP" oorsprong="parlement">Van der Vlies</vrager>
         <vraagt-aan>de ministers van Onderwijs, Cultuur en Wetenschap en van Economische Zaken</vraagt-aan>
      </vraagdata>
      <antwoorddata antwoorddatum="2007-04-27">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de videoclip van Salah Edin over het thema radicalisering? <voetnoot nummer="1"/>
      </vraag>
      <vraag nummer="2">Is het waar dat deze clip door middel van het TAX-videoclipfonds wordt gesubsidieerd door de ministeries van Onderwijs, Cultuur en Wetenschap en van Economische Zaken? In welke verhouding staan het TAX-videoclipfonds en de genoemde departementen tot elkaar? </vraag>
      <vraag nummer="3">Hoe beoordeelt u de bewuste clip? Wat vindt u ervan dat deze clip alle begrip toont voor radicalisering en het daarmee lijkt te rechtvaardigen? </vraag>
      <vraag nummer="4">Deelt u de opvatting van de woordvoerder van het TAX-videoclipfonds dat de clip van Edin moet worden aangemerkt als artistiek hoogwaardig en zodoende de videoclips in Nederland «naar een hoger niveau» tilt? </vraag>
      <vraag nummer="5">Is artistieke hoogwaardigheid het enige criterium aan de hand waarvan subsidies door het TAX-videoclipfonds worden toegekend? Dienen artistieke uitingen die de videoclips naar een hoger niveau moeten tillen ook niet aan andere criteria te voldoen? </vraag>
      <vraag nummer="6">Welke criteria hanteert u in het algemeen bij subsidiëring van kunstuitingen? In hoeverre ziet u het subsidiëren van videoclips als een taak van de overheid? Hoe wordt gegarandeerd dat tal van bestaande ranzige clips niet door de overheid worden gesubsidieerd? </vraag>
      <vraag nummer="7">Bent u bereid de subsidiëring door middel van het TAX-videoclipfonds in te trekken, dan wel de criteria voor de verdeling van subsidies zodanig te herzien dat de suggestie van de legitimiteit van radicalisering niet meer met behulp van overheidsmiddelen wordt ondersteund? </vraag>
      <vraag nummer="8">Op welke manier zet u zich in om het vertonen van clips die haaks staan op het bevorderen van een vreedzame samenleving tegen te gaan? </vraag>
      <noten afkomstig="vraag">
         <noot nummer="1" datum="2007-04-3" bron="De Pers">De Pers, 3 april 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het TAX-videoclipfonds is een tijdelijke subsidieregeling die op verzoek van toenmalig staatssecretaris van OCW is ingericht door het Fonds voor de Beeldende Kunsten en Vormgeving in samenwerking met het Stimuleringsfonds Nederlandse Culturele Omroepproducties. De regeling beschikt voor de jaren 2007 en 2008 over een budget van in totaal € 900.000. Beide fondsen hebben ieder € 300.000 uit hun budget gereserveerd en het ministerie van OCW heeft uit haar begroting een bijdrage van € 300.000 toegekend in het kader van het beleidsprogramma Cultuur en Economie. Dit beleidsprogramma is door het ministerie van Economische Zaken en het Ministerie van Onderwijs, Cultuur &amp; Wetenschap gezamenlijk uitgewerkt. De uitvoering van het TAX-videoclipfonds valt geheel onder verantwoordelijkheid van beide fondsen. Voor een verdere toelichting op de introductie van deze nieuwe regeling verwijs ik u naar de brief van de staatssecretaris aan uw kamer van 6 februari 2006 (kenmerk DK/B&amp;B/2006/6071). </antwoord>
      <antwoord nummer="3">Het kabinet heeft geen oordeel over de inhoud van culturele uitingen die het subsidieert, zeker wanneer deze subsidiëring op afstand is geplaatst. Een ieder zal deze uitingen op zijn of haar eigen manier waarderen. </antwoord>
      <antwoord nummer="4">Besluiten over subsidietoekenningen in het kader van de subsidieregeling worden genomen door de besturen van beide fondsen op basis van het advies van een commissie. De commissie die is ingesteld voor de uitvoering van het TAX-videoclipfonds is zo samengesteld dat zij in staat mag worden geacht videoclips op hun artistieke kwaliteit te beoordelen. </antwoord>
      <antwoord nummer="5">Nee, er zijn daarnaast ook andere criteria. De criteria van de regeling zijn: – Zowel beeld als muziek moeten bijzonder zijn, zodanig dat het gangbare wordt overstegen, – Beeld en muziek moeten elkaar versterken, – De distributie moet zijn geregeld, immers, de videoclips moeten getoond worden, – Er dient sprake te zijn van een substantiële bijdrage van platenmaatschappijen, producenten, muziekuitgeverijen of anderen, – Kunstenaars en/of muzikanten dienen geïntegreerd te zijn in het Nederlandse muziekleven. Toetsing van deze criteria ligt bij beide fondsen. </antwoord>
      <antwoord nummer="6">Naast bovengenoemde criteria gelden in het algemeen voor de subsidiëring van kunstuitingen door de rijksoverheid overwegingen ten aanzien van kwaliteit, diversiteit en spreiding. Ik beschouw het medium videoclip als een multidisciplinaire kunstvorm. De bovengenoemde criteria van de regeling bieden waarborgen ten aanzien van het artistieke niveau van de videoclips. </antwoord>
      <antwoord nummer="7">Ik acht het niet nodig of wenselijk bij de subsidiëring van kunstuitingen beperkingen in het leven te roepen die verder gaan dan de grenzen die bestaande wetgeving stelt aan de vrijheid van meningsuiting. Bovendien ligt de uitvoering van de regeling geheel onder verantwoordelijkheid van beide fondsen. </antwoord>
      <antwoord nummer="8">Een vreedzame samenleving is gebaat bij een klimaat waarin artiesten zich in vrijheid kunnen uiten. Bestaande wetgeving biedt voldoende waarborgen, verdere beperkingen van de vrijheid van meningsuiting zijn niet aan de orde. </antwoord>
      <noten afkomstig="antwoord"/>
   </antwoorden>
</kvr>
