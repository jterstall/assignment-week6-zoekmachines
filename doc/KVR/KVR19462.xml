<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Depla (beiden PvdA) aan de minister van Volksgezondheid, Welzijn en Sport over de mogelijke motieven voor de fusie van het Lorentz Ziekenhuis te Zeist met het Utrechtse Diakonessenhuis. (Ingezonden 16 januari 2004); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19462
</item>
         <item attribuut="Inhoud">Vragen naar aanleiding van het artikel 'Ziekenhuis Zeist verder uitgekleed' in de Volkskrant van 10 januari 2004, over onder meer de plannen om de spoedeisende hulp van het Lorentz Ziekenhuis in Zeist te sluiten.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 2003-2004, nr. 813, Tweede Kamer</item>
         <item attribuut="Vraagnr_bij_indiening">2030406350</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2004-02-04</item>
         <item attribuut="Datum_indiening">2004-01-16</item>
         <item attribuut="Document-id">KVR19462</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1723" allpagenumbers="1723 1724 1725" vetnummer="2030406350" code="0304tkkvr813" lopendefooter="Tweede Kamer, vergaderjaar 2003–2004, Aanhangsel" filenaam="KVR19462" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="813" onderwerp="" indiendatum="2004-01-16">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Depla</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-02-4">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Ziekenhuis Zeist verder uitgekleed»? <voetnoot nummer="1"/>
      </vraag>
      <vraag nummer="2">Is het waar dat de fusie van het Lorentz Ziekenhuis te Zeist met het Utrechtse Diakonessenhuis destijds heeft plaatsgevonden met het oog op een efficiëntere bedrijfsvoering en toekomstige investeringen (in gebouw en zorgvernieuwing)? </vraag>
      <vraag nummer="3">Indien het antwoord op vraag twee bevestigend is, kunt u dan aangeven hoe u de plannen beoordeelt om de spoedeisende hulp te Zeist te sluiten? </vraag>
      <vraag nummer="4">Kunt u inzicht verschaffen in de wijze waarop sinds de fusie is gekomen tot een efficiëntere bedrijfsvoering en investeringen in zorgvernieuwing en investeringen in het gebouw? Kunt u aangeven in hoeverre de financiële uitgangspositie en de landelijke bezuinigingsmaatregelen het ziekenhuis dwingen te komen tot sluiting van afdelingen, zoals door de Raad van Bestuur wordt beweerd? In hoeverre zijn deze motieven te rijmen met de aanvankelijke motieven voor de fusie tussen beide ziekenhuizen? </vraag>
      <vraag nummer="5">Hoe beoordeelt u de mogelijke sluiting van de afdeling spoedeisende hulp in het licht van eerder gedane beloften bij de fusie en de door u voorgestelde vergunningsplicht, opdat toezicht gehouden kan worden op de kwaliteit van de zorg? </vraag>
      <vraag nummer="6">Kunt u aangeven welke consequenties de eventuele sluiting van de afdeling spoedeisende hulp in Zeist heeft voor de bereikbaarheid, met het oog op de geldende bereikbaarheidseisen? Hoe beoordeelt u het plan om te komen tot sluiting van de afdeling spoedeisende hulp in het licht van uw doelstelling op alle locaties 7x24-uurszorg aan te blijven bieden? Bent u bereid de nodige maatregelen te nemen om in zowel dit individuele geval als in toekomstige vergelijkbare situaties, de Raad van Bestuur ter verantwoording te roepen en dergelijke sluitingen te voorkomen? </vraag>
      <vraag nummer="7">Hoe beoordeelt u deze sluitingsplannen met het oog op de plannen om te komen tot gereguleerde marktwerking in de ziekenhuiszorg? Kunt u gemotiveerd aangeven of u het eens bent met de stelling dat keer op keer blijkt dat, gezien de schaarste in het zorgaanbod, de gereguleerde marktprikkels niet leiden tot meer efficiency, maar uitsluitend tot grootschaligheid en een streven naar een grotere adherentie? </vraag>
      <noten afkomstig="vraag">
         <noot nummer="1" datum="2004-01-10" bron="De Volkskrant">De Volkskrant, 10 januari 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Volgens de Raad van Bestuur van het Diakonessenhuis had de fusie tussen het Lorentz ziekenhuis Zeist en het Diakonessenhuis Utrecht een aantal redenen: a) De fusie was onderdeel van een regiovisie in het Utrechtse naar aanleiding van het verzoek tot renovatie van het toenmalige Overvecht ziekenhuis en het toenmalige Oudenrijn ziekenhuis; b) Voor het Diakonessenhuis was de strategische reden een verdere uitbouw van o.a. de medisch specialistische opleidingen in Utrecht. Er bestaat in het Diakonessenhuis de vaste overtuiging dat de kwaliteit van de zorgverlening en van de wervingskracht binnen een schaarse arbeidsmarkt daarmee gediend is; c) Voor het Lorentz ziekenhuis was het in stand houden van de continuïteit de belangrijkste reden. Er dreigde in de zomer van 1999 een sluiting van het OK-complex omdat er geen personeel meer beschikbaar was. Voorts waren er kwalitatieve redenen die een nauwe samenwerking noodzakelijk maakten. </antwoord>
      <antwoord nummer="3">De Raad van Bestuur van het Diakonessenhuis heeft mij aangegeven dat het een wijdverbreid misverstand is dat men de spoedeisende eerste hulp (SEH) in Zeist zou willen sluiten. De Raad van Bestuur wil de SEH niet sluiten, maar de zorgverlening op de SEH efficiënter inrichten. Daartoe is een werkgroep opgericht bestaande uit vertegenwoordigers van diverse disciplines waaronder huisartsenzorg en ambulancezorg. In de zorgverlening in en om de SEH hebben zich flinke veranderingen voorgedaan. Zo is er in 2003 een observatorium van 6 bedden ingericht en bestaat er sinds twee jaar een huisartsenpost bij de locatie Diakonessenhuis Zeist waar inmiddels 80 huisartsen bij zijn aangesloten. Omdat op de SEH het aantal zelfverwijzers ruim 50% is, kan de zorgverlening dus aanzienlijk efficiënter en effectiever worden vormgegeven. Alhoewel het niet de bedoeling is om de SEH te sluiten, wil de Raad van Bestuur wel kritischer naar SEH in de nacht kijken, omdat tussen 23.00 en 7.00 uur gemiddeld niet meer dan 2 patiënten de SEH bezoeken. Dit geldt overigens voor meer ziekenhuizen in de regio Utrecht en de vraag dringt zich op of er op regionaal niveau niet een efficiency-slag moet worden gemaakt. </antwoord>
      <antwoord nummer="4">De Raad van Bestuur heeft mij aangegeven dat er, als onderdeel van de fusie, een ziekenhuisbeleidsplan en een medisch beleidsplan gemaakt zijn met een tijdshorizon van 2000 tot 2006. Dit beleidsplan is uitgebreid besproken met de interne en met de externe stakeholders en is na de noodzakelijke adviesrondes door alle geledingen in het Diakonessenhuis (Raad van Bestuur, Raad van Toezicht, Ondernemingsraad en medische staf) goedgekeurd. Dit plan is de basis voor het medische beleid, voor de zorgprofielen op beide locaties, voor de concentratie van functies, voor de investeringen en voor de bouwplannen op beide locaties. De huidige financiële situatie van het ziekenhuis dwingt het ziekenhuis kritisch naar de processen te kijken. Daarbij wordt niet uitgesloten dat bepaalde «zorgverkooppunten» anders moeten worden ingericht. Er zijn overigens al een aantal maatregelen (bijvoorbeeld gunstiger inkopen) genomen die een goed effect gesorteerd hebben. De landelijke bezuinigingsmaatregelen zijn van invloed geweest op de financiële situatie van het ziekenhuis. Het is echter niet zo dat het ziekenhuis zonder de maatregelen, niet naar de financiële situatie had moeten kijken. De aanvankelijke motieven lagen echter meer op het strategische vlak, zoals ik in antwoord op vraag 2 heb aangegeven. De effecten zijn duidelijk zichtbaar. De Raad van Bestuur noemde mij ondermeer de volgende punten: – er is gestart met de uitbreiding van de arts-assistenten in Zeist van 8 naar 14 zodat er altijd een arts-assistent interne geneeskunde en chirurgie in Zeist aanwezig is; – de afdeling heelkunde heeft als een van de eerste opleidingen in Nederland een bilocatie-opleiding gekregen; – het kwaliteitsprogramma patiëntenrouting waarmee het Diakonessenhuis verschillende prijzen heeft gewonnen wordt nu ook in Zeist uitgerold; – de productie van de locatie Zeist is sterk gestegen (zie onderstaande tabel). Tabel: productie locatie Zeist 1998 1999 2000 2001 2002 Opnamen 6.366 5.508 5.591 5.635 6.343 Dagbehandeling 4.401 4.347 4.861 6.076 7.869 Eerste poli 37.835 42.437 43.404 45.197 51.167 Gemiddelde verpleegduur 8,8 8,25 8,4 7,7 6,8 </antwoord>
      <antwoord nummer="5">Volgens de Raad van Bestuur is in het strategisch medisch beleidsplan bij de visie op de locatie Zeist aangegeven dat het wenselijk is een SEH te hebben die 7 x 24 uur open is. In datzelfde beleidsplan staat dat dit medisch beleidsplan een horizon van ongeveer 6 jaar heeft en dat het niet ondenkbaar is dat om redenen van medisch-inhoudelijke en/of financiële aard en/of arbeidsmarktontwikkelingen standpunten en plannen in de loop der tijd wellicht zullen moeten worden bijgesteld. In antwoord op vraag 3 heb ik aangegeven welke inhoudelijke wijzigingen zich de afgelopen paar jaar volgens de Raad van Bestuur hebben voorgedaan. Daarnaast vroeg u hoe dit zich verhoudt tot de door mij voorgestelde vergunningsplicht. Ik ga ervan uit dat u hier doelt op de voorwaarden die gesteld kunnen worden aan de toelating in het wetsvoorstel Wet Toelating Zorginstellingen (WTZi) dat bij uw Kamer in behandeling is. In mijn brief bereikbare ziekenhuiszorg van 26 september 2003 heb ik aangegeven dat de huidige Wet ziekenhuisvoorzieningen (WZV) slechts beperkte sturingsmogelijkheden geeft om de bereikbaarheid van ziekenhuiszorg te waarborgen. Ik gaf daarbij het voorbeeld dat het nu niet mogelijk is om individuele ziekenhuizen te verplichten een afdeling SEH op een bepaalde locatie open te houden. Het wetsvoorstel WTZi is hiervoor wel te gebruiken. Dit wetsvoorstel is bij uw Kamer in behandeling. </antwoord>
      <antwoord nummer="6">Een eventuele sluiting van de SEH in Zeist heeft geen gevolgen voor de bereikbaarheid van ziekenhuiszorg binnen 45 minuten. Doordat het ziekenhuis in een dichtbevolkt gebied ligt met meerdere ziekenhuizen in een kleine straal kan iedereen in het adherentiegebied van de locatie Zeist van het Diakonessenhuis binnen 45 minuten een andere SEH bereiken. Dat is ook de reden waarom de locatie niet in aanmerking komt voor een beschikbaarheidstoeslag, waarover ik u in mijn brief van 26 september informeerde. Ik ben daarom ook niet voornemens de Raad van Bestuur ter verantwoording te roepen. </antwoord>
      <antwoord nummer="7">Ik wil hier herhalen dat er nog geen besluit genomen is over de SEH in Zeist, maar dat de Raad van Bestuur een werkgroep heeft opgericht om de zorgverlening op de SEH efficiënter in te richten. Ik verwacht dat de introductie van meer marktprikkels het effect heeft dat er creatiever en harder gezocht wordt naar efficiëntere oplossingen. Daarbij is het natuurlijk van groot belang dat de toegankelijkheid van acute zorg goed geborgd blijft. In de beleidsvisie acute zorg die ik u op 10 oktober 2003 stuurde, heb ik aangegeven dat ik van mening ben dat er onvoldoende op vertrouwd kan worden dat de gewenste beschikbaarheid van acute zorg met de gewenste kwaliteit en doelmatigheid tot stand komt door onderling concurrerende aanbieders, die in vrijheid met (individuele) verzekeraars onderhandelen. Ik heb daarom aangegeven dat er overheidsregulering nodig is, overheidsregulering die verder gaat dan het opleggen van een zorgplicht aan verzekeraars en het formuleren van bepaalde kwaliteitsnormen. Gezien het hiervoor beschrevene ben ik het niet eens met uw stelling. </antwoord>
      <noten afkomstig="antwoord"/>
   </antwoorden>
</kvr>
