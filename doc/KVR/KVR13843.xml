<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Onderwijs, Cultuur en Wetenschappen over een bijdrage die via de deurwaarder wordt geïnd. (Ingezonden 22 mei 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13843
</item>
         <item attribuut="Inhoud">Vragen over bericht dat ROC Leiden de vrijwillige bijdragen van een deelnemer die een onderwijsovereenkomst heeft getekend, desnoods via de deurwaarder wil afdwingen (Leidsch Dagblad, 16 mei 2001)</item>
         <item attribuut="Rubriek">Beroepsonderwijs en volwasseneneducatie (Algemeen)</item>
         <item attribuut="Trefwoorden">Beroepsonderwijs Eigen bijdrage Onderwijsverzorging</item>
         <item attribuut="Vindplaats">Kamervragen met antwoord 2000-2001, nr. 1333, Tweede Kamer</item>
         <item attribuut="Vraagnr_bij_indiening">2000111030</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-06-13</item>
         <item attribuut="Datum_indiening">2001-05-22</item>
         <item attribuut="Document-id">KVR13843</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2783" allpagenumbers="2783 2784" vetnummer="2000111030" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13843" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1333" onderwerp="" indiendatum="2001-05-22">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2001-06-13">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het bericht «ROC int «vrijwillige» bijdrage desnoods via deurwaarder»? <voetnoot nummer="1"/>
      </vraag>
      <vraag nummer="2">Wat is uw oordeel over het feit dat het ROC Leiden een eigen bijdrage voor extra goederen en diensten via een deurwaarder wil innen omdat een minderjarige deelnemer en de ouders een onderwijsovereenkomst hebben getekend waarin de deelnemer zich verpleegt heeft om een niet door het Rijk bekostigde bijdrage te betalen? </vraag>
      <vraag nummer="3">Deelt u de mening dat het meningsverschil tussen het ROC en de deelnemer over het al of niet innen van de vrijwillige bijdrage op een minder rigide wijze kan worden opgelost? Zo ja, bent u bereid te bemiddelen tussen beide partijen opdat de kosten voor de deelnemer niet te hoog oplopen? </vraag>
      <vraag nummer="4">Is het geoorloofd als een ROC in de onderwijsovereenkomst niet wijst op het vrijwillige karakter van eventuele eigen bijdragen? Zo niet, hoe verklaart u dan het eerste lid van artikel 19 van de onderwijsovereenkomst van het ROC Leiden over de nakoming financiële verplichtingen? </vraag>
      <vraag nummer="5">Wat is uw mening over het sociaal isolement waarin de deelnemers kunnen raken op het moment dat zij worden buitengesloten van bepaalde activiteiten omdat zij vrijwillige bijdrage niet hebben betaald? </vraag>
      <vraag nummer="6">Wat voor maatregelen kan de inspectie nemen als een instelling er niet op wijst dat een eigen bijdrage vrijwillig is? Wordt in een dergelijk geval ook gezorgd voor een oplossing voor de kosten die gemaakt zijn door een gedupeerde deelnemer die weigerde om de vrijwillige bijdrage te betalen? </vraag>
      <vraag nummer="7">Komt het voor en zo ja, hoe vaak dat instellingen deurwaarders inschakelen als leerlingen of deelnemers de gemaakte afspraken over de inning van de bijdrage niet nakomen? </vraag>
      <vraag nummer="8">Mag de opbrengst van een vrijwillige bijdrage door een instelling gebruikt worden voor respectievelijk de aankoop van lesmaterialen, verzekeringen, kopieerkaarten en computers? Zo ja, hoe verhoudt zich dit tot het gegeven dat de overheid verantwoordelijk is voor het primaire onderwijsproces? </vraag>
      <vraag nummer="9">Heeft een deelnemer van het ROC Leiden die geen vrijwillige bijdrage betaalt, recht op (het gebruik van) respectievelijk lesmaterialen, verzekeringen, kopieerkaarten en computers? </vraag>
      <vraag nummer="10">Deelt u de mening dat het principe van de vrijwillige bijdrage in het onderwijs altijd tot discussie zal leiden zolang de overheid van mening is dat het onderwijs voor iedereen gelijkelijk toegankelijk moet zijn? Zo nee, waarom niet? </vraag>
      <noten afkomstig="vraag">
         <noot nummer="1" datum="2001-05-16" bron="Leidsch Dagblad">Leidsch Dagblad, 16 mei 2001</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Zoals bepaald in de Wet educatie en beroepsonderwijs (Web) wordt er tussen de onderwijsinstelling en de deelnemer een overeenkomst afgesloten. In deze onderwijsovereenkomst leggen beide partijen vast wat zij van elkaar mogen verwachten. Gezien het vrijwillige karakter van de niet-wettelijke bijdrage dient opname in de onderwijsovereenkomst op zorgvuldige wijze tot stand te komen. De instelling behoort de onderwijsovereenkomst voor instemming te hebben voorgelegd aan de medezeggenschapsraad. Deze beziet of de onderwijsovereenkomst bepalingen omvat die strijdig zijn met de rechten van de deelnemer, alvorens de deelnemer de onderwijsovereenkomst vrijwillig ondertekent. Bij een verschil van mening over het innen van de niet-wettelijke bijdrage in de onderwijsovereenkomst, vind ik het inschakelen van een deurwaarder het ultieme middel voor de instelling om (zonder tussenkomst van de rechter) «het gelijk te halen». Eerst moeten andere mogelijkheden om een probleem tussen partijen in der minne op te lossen zijn geprobeerd. </antwoord>
      <antwoord nummer="3">Ik ga er dan ook vanuit dat in de eerste plaats, goed wordt gecommuniceerd tussen instelling en deelnemer. Als dat geen uitkomst biedt dan zouden partijen gebruik kunnen maken van een geschillen- of klachtenprocedure bij de instelling, om tot een voor beide partijen aanvaardbare oplossing te komen. Mocht men er desondanks toch niet uitkomen dan kan uiteindelijk via een gerechtelijke procedure een bindende oplossing worden verkregen. Als één van beide partijen kiest voor dat traject dan zijn er diverse instanties die de deelnemer daarbij begeleiding en ondersteuning kunnen bieden. Aangezien het hier gaat om geschillen die tot de bevoegdheid van de kantonrechter behoren zijn er voor de deelnemer in beginsel geen kosten. Ik heb ook voor dit geval de inspectie verzocht hier aandacht aan te besteden. Overigens kan ik u mededelen dat het ROC Leiden na goed overleg met de betreffende deelnemer en na bemiddeling van de lokale SP, in deze zaak tot een vergelijk is gekomen. </antwoord>
      <antwoord nummer="4">Neen, ik vind het niet juist dat een ROC een deelnemer niet wijst op het vrijwillige karakter van de niet-wettelijke bijdrage. Inschrijving mag niet afhankelijk gemaakt worden van een niet-wettelijke bijdrage. De afspraak tot het betalen van deze bijdrage kan uiteraard wel worden opgenomen in de onderwijsovereenkomst. Indien een deelnemer het daar niet mee eens is moet de instelling een aangepaste onderwijsovereenkomst voorleggen. Het ondertekenen van een onderwijsovereenkomst betekent dat de rechten en ook de verplichtingen die daarin zijn vastgelegd dienen te worden nagekomen door beide partijen. Een onderwijsovereenkomst is daarin niet anders dan andere overeenkomsten. Voorzover artikel 19 van de overeenkomst van ROC Leiden betrekking heeft op een financiële bijdrage behoort het ROC de deelnemer te wijzen op het vrijwillige karakter van de bijdrage. Van geval tot geval zal beoordeeld moeten worden hoe de (getekende) onderwijsovereenkomst tot stand is gekomen. Ik kan mij voorstellen dat de betreffende overeenkomst in dit opzicht voor de deelnemer echter onvoldoende duidelijk was. Ik heb van het ROC begrepen dat, in overleg met juridische adviseurs en de Bve Raad, gewerkt wordt aan een nieuwe vormgeving van de onderwijsovereenkomst en een separate financiële paragraaf over de vrijwillige bijdrage, waarbij aan de communicatie nadrukkelijk aandacht wordt besteed. </antwoord>
      <antwoord nummer="5">Als een deelnemer de vrijwillige bijdrage niet voldoet geeft hij daarmee te kennen af te zien van extra diensten en activiteiten die de school daarvoor biedt zoals excursies e.d. Uiteraard blijft hij deelnemen aan de activiteiten die behoren tot de wettelijke verplichtingen met betrekking tot het verzorgen van onderwijs. </antwoord>
      <antwoord nummer="6">Indien de inspectie constateert dat een instelling in strijd handelt met de wet, dan wordt de instelling daar ook op aangesproken. Tot op heden heeft dit geleid tot afspraken over verbeteracties van de instellingen. De inspectie controleert ook of de gevraagde verbeteracties daadwerkelijk worden uitgevoerd. </antwoord>
      <antwoord nummer="7">Voorzover mij bekend komt het uiterst incidenteel voor dat ROC’s deurwaarders inschakelen. </antwoord>
      <antwoord nummer="8">Er dient een onderscheid te worden gemaakt tussen de kosten die ten grondslag liggen aan de vrijwillige bijdrage en de kosten waarvoor de instelling de wettelijke (rijks)bijdrage ontvangt. De kosten die voortvloeien uit de wettelijke verplichting tot het verzorgen van onderwijs mogen niet aan de deelnemer in rekening worden gebracht. Diensten en activiteiten die buiten de wettelijke verplichting tot verzorging van het onderwijs vallen mogen wel in rekening worden gebracht. Het is dus noodzakelijk om na te gaan of een gevraagde bijdrage bestemd is voor het uitvoeren van de wettelijke verplichting of voor het uitvoeren van extra diensten of activiteiten. Deze extra kostenposten kunnen zonodig door de Inspectie worden getoetst aan dit criterium. Zie tevens het antwoord 6. </antwoord>
      <antwoord nummer="9">De deelnemer heeft te allen tijde recht op het gebruik van de voorzieningen die de instelling verstrekt in het kader van de uitvoering van zijn wettelijke taak. Zie tevens antwoord 5 en 8. </antwoord>
      <antwoord nummer="10">Ik heb geen principieel bezwaar tegen deze vorm van vrijwillige bijdrage. Uw stelling dat dit zou indruisen tegen voor eenieder toegankelijk onderwijs, deel ik niet. De onderwijsovereenkomst op zich is een goed instrument om tussen ROC en deelnemer een aantal afspraken vast te leggen zoals over de vrijwillige bijdrage. Het is wel zaak dat daarbij wordt voldaan aan een aantal randvoorwaarden waardoor de overeenkomst ook voldoet aan de functie die zij heeft. </antwoord>
      <noten afkomstig="antwoord"/>
   </antwoorden>
</kvr>
