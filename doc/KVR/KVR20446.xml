<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Snijder-Hazelhoff (VVD) aan de minister van Verkeer en Waterstaat over aanvraag van een ligplaatsvergunning door Scheepswerf L.J. Boer Sliedrecht BV. (Ingezonden 29 april 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20446
</item>
         <item attribuut="Rubriek">Bedrijfsleven en industrie (Industrie) Staats- en bestuursrecht (Overig)</item>
         <item attribuut="Trefwoorden">Scheepsbouw Vergunningen</item>
         <item attribuut="Vindplaats">Kamervragen met antwoord 2003-2004, nr. 1690, Tweede Kamer</item>
         <item attribuut="Vraagnr_bij_indiening">2030413860</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Snijder-Hazelhoff</persoon>
         </item>
         <item attribuut="Datum_reaktie">2004-06-07</item>
         <item attribuut="Datum_indiening">2004-04-29</item>
         <item attribuut="Document-id">KVR20446</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3583" allpagenumbers="3583 3584" vetnummer="2030413860" code="0304tkkvr1690" lopendefooter="Tweede Kamer, vergaderjaar 2003–2004, Aanhangsel" filenaam="KVR20446" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1690" onderwerp="" indiendatum="2004-04-29">
         <vrager partij="VVD" oorsprong="parlement">Snijder-Hazelhoff</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-06-7">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kunt u aangeven of het waar is dat Scheepswerf L.J. Boer Sliedrecht BV een ligplaatsvergunning heeft aangevraagd voor het gebruiken van de nieuwe scheepslift / dok? <voetnoot nummer="1"/>
      </vraag>
      <vraag nummer="2">Kunt u aangeven waarom Rijkswaterstaat oorspronkelijk afzag van het verstrekken van deze vergunning? Is het waar dat de Raad van State hierover anders oordeelde? </vraag>
      <vraag nummer="3">Kan aangegeven worden waarom Rijkswaterstaat ruim een jaar na het indienen van het ligplaatsverzoek nog geen beslissing heeft genomen? Acht u het wenselijk dat een bedrijf zo lang op een antwoord van de overheid moet wachten? Waarom duurt het nemen van een beslissing langer dan een jaar? </vraag>
      <vraag nummer="4">Op welke termijn denkt u een beslissing te nemen over het al dan niet verstrekken van de vergunning? </vraag>
      <vraag nummer="5">Zijn er inhoudelijke bezwaren tegen het verstrekken van een ligplaatsvergunning en welke bezwaren zijn dat dan? </vraag>
      <vraag nummer="6">Bent u zich ervan bewust dat bij het wel of niet verlenen van de vergunning werkgelegenheidsaspecten een rol kunnen spelen en zo ja, kan dit van invloed zijn op de afweging? </vraag>
      <noten afkomstig="vraag">
         <noot nummer="1" datum="2004-04-15" bron="Vragen naar aanleiding van de brief van het gezamenlijk personeel L.J. Boer Sliedrecht BV">Vragen naar aanleiding van de brief van het gezamenlijk personeel L.J. Boer Sliedrecht BV, 15 april 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In eerste instantie wil ik verwijzen naar de antwoorden op de eerdere vragen van de leden Van Heemst, Netelenbos, Rehwinkel (PvdA) en Huizinga-Heringa en Van Dijke (ChristenUnie) (Aanhangsel Handelingen nrs. 448 en 449, vergaderjaar 2003–2004). In aanvulling daarop wordt het volgende opgemerkt. De reden voor de weigering van de ontheffing is – kort gezegd – gelegen in het feit dat de Beneden-Merwede is aangewezen als hoofdtransportas, wat impliceert dat een restrictief toelatingsbeleid wordt gevoerd voor activiteiten in en langs de vaarweg die niet direct aan de functie van hoofdtransportas zijn gerelateerd. Dit beleid vloeit voort uit het Structuur-schema Verkeer en Vervoer II. De aanwezigheid van een stevendok aan de kade van scheepswerf L.J. Boer heeft een negatieve invloed op de verkeerssituatie ter plaatse en doet, mede gelet op de beperkte vaarwegbreedte, ernstig afbreuk aan een vlotte doorvaart. Bovendien is het repareren van schepen een activiteit die evengoed en zelfs beter buiten de vaarweg kan plaatsvinden. Scheepswerf L.J. Boer heeft tegen de beslissing van de Hoofdingenieur-Directeur een bezwaarschrift ingediend. Vervolgens is door haar tegen de ongegrondverklaring van het bezwaarschrift beroep aangetekend bij de rechtbank Dordrecht. Dat beroep is bij uitspraak van 15 maart 2002 verworpen. Betrokkene heeft tegen de uitspraak van de rechtbank hoger beroep aangetekend bij de Afdeling bestuursrechtspraak van de Raad van State. Dat hoger beroep is bij uitspraak van 19 februari 2003 gegrond verklaard. De uitspraak van de rechtbank Dordrecht alsmede het besluit van 27 juni van de Hoofdingenieur-Directeur zijn vernietigd omdat de beslissing op bezwaar naar het oordeel van de Afdeling bestuursrechtspraak niet berust op een deugdelijk en draagkrachtige motivering. De Hoofdingenieur-Directeur is vervolgens opgedragen een nieuw besluit te nemen met inachtneming van hetgeen in de uitspraak is overwogen. De Afdeling bestuursrechtspraak onderschrijft weliswaar de conclusie van de rechtbank Dordrecht dat het door de Hoofdingenieur-Directeur gevoerde beleid met betrekking tot activiteiten op de rivier in algemene zin niet kennelijk onredelijk is, maar overweegt voorts dat niet volstaan had mogen worden met de beslissing op bezwaar met name te doen rusten op de algemene uitgangspunten als geformuleerd in het rijksbeleid. Aan een aantal namens Boer naar voren gebrachte grieven was naar het oordeel van de Afdeling geen of onvoldoende aandacht besteed. </antwoord>
      <antwoord nummer="3">Alvorens een nieuwe beslissing op bezwaar te nemen heeft de Hoofdingenieur-Directeur het in verband met een goede oordeelsvorming wenselijk geacht dat door één of meer ter zake deskundige externe adviseurs zou worden beoordeeld welke effecten de voorgestane activiteiten van Scheepswerf L.J. Boer hebben op het streven naar een veilige en vlotte afwikkeling van het scheepvaartverkeer ter plaatse. De Hoofdingenieur-Directeur heeft het bureau Port &amp; Maritime Consultants B.V. (PMC) te Capelle a/d IJssel verzocht advies uit te brengen omtrent de vraag of het afmeren van een stevendok en/of schepen tot een breedte van 23 meter afbreuk doet aan de verkeerssituatie te water, daarbij rekening houdend met allerlei omstandigheden. De deskundigen hebben in hun onderzoek aangegeven dat ten gevolge van de aanwezigheid van het dok voor de doorgaande scheepvaart gevaar of hinder kan ontstaan. Bij brief van 6 juni 2003 is het rapport van PMC aan de advocaat van Scheepswerf L.J. Boer gezonden, waarbij de gelegenheid is geboden om binnen vier weken op de inhoud te reageren. Op verzoek van de advocaat van Scheepswerf Boer is deze termijn verlengd tot 29 augustus 2003. Tevens is Scheepswerf L.J. Boer verzocht om aan te geven of zij van de mogelijkheid om gehoord te worden gebruik wil maken. Na ontvangst van de reactie op de inhoud van het rapport door scheepswerf L.J. Boer eind 2003, is op 21 januari 2004 telefonisch contact geweest tussen de Rijkswaterstaat en de advocaat van Scheepswerf L.J. Boer. Naar aanleiding van dit gesprek is om extra informatie gevraagd met betrekking tot de werkgelegenheidssituatie bij scheepswerf L.J. Boer in relatie tot de gevraagde ontheffing. Deze informatie is begin april 2004 door de Hoofdingenieur-Directeur ontvangen. De hier beschreven procedure verklaart het tijdsverloop van een jaar. In het algemeen acht ik het niet wenselijk dat een justitiabele meer dan een jaar moet wachten op een besluit op bezwaar. In de onderhavige kwestie is zulks echter verklaarbaar doordat zowel door de Hoofdingenieur-Directeur als door Scheepswerf L.J. Boer adviezen zijn ingewonnen bij deskundige derden, hetgeen geruime tijd in beslag heeft genomen. Ik wijs er op dat Scheepswerf L.J. Boer eerst na bijna vijf maanden inhoudelijk heeft gereageerd op het advies van PMC. Voorts heeft de Hoofdingenieur-Directeur ruim twee maanden moeten wachten op stukken waarop Scheepswerf L.J. Boer zich heeft beroepen ter onderbouwing van het argument dat de werkgelegenheid van de werf gevaar loopt indien niet alsnog ontheffing wordt verleend voor het stevendok. </antwoord>
      <antwoord nummer="4">De Hoofdingenieur-Directeur heeft op 29 april 2004 een nieuwe beslissing genomen, waarbij het bezwaar tegen de weigering van een ontheffing op grond van het benedenvaart politie reglement wederom gemotiveerd ongegrond is geoordeeld. </antwoord>
      <antwoord nummer="5">Ja. De Hoofdingenieur-Directeur blijft met zijn besluit van 29 april 2004 van oordeel dat het afmeren en afgemeerd houden van een stevendok voor de kade van Scheepswerf Boer de capaciteit van de rivier de Beneden Merwede ter plaatse negatief beïnvloedt, waardoor de verkeerscapaciteit in termen van aantallen en volume zal afnemen. Een probleem dat in de toekomst nog pregnanter zal worden gelet op de steeds toenemende schaalvergroting in de binnenvaart en de ontwikkelingen met betrekking tot de Mainport Rotterdam. Immers de nieuwe haveninfrastructuur kan alleen dan een succes worden indien de transportmogelijkheden naar het achterland optimaal kunnen worden benut. </antwoord>
      <antwoord nummer="6">Ja. De Hoofdingenieur-Directeur heeft het argument met betrekking tot de werkgelegenheidssituatie bij Scheepswerf L.J. Boer uiterst serieus genomen. Op basis van de overgelegde bescheiden heeft hij het echter niet aannemelijk geoordeeld dat met het weigeren van de gevraagde ontheffing voor het dok het voortbestaan van de werf op het spel staat. Overigens is wel de overtuiging ontstaan dat betrokkene er uit bedrijfseconomisch oogpunt belang bij heeft dat schepen met een lengte van 110 meter op de werf kunnen worden ontvangen. Reden waarom de Hoofdingenieur-Directeur zich in beginsel bereid heeft verklaard te bezien of de bestaande gedoogsituatie (waarbij schepen tot een lengte van maximaal 110 meter in de haven bij het bedrijf worden afgemeerd) kan worden geformaliseerd in een vergunning. Algemeen geldt dat gedogen begrensd is, vandaar dat wordt onderzocht of de situatie voor Firma de Boer kan worden vergund. Scheepswerf L.J. Boer is verzocht ter zake met Rijkswaterstaat in overleg te treden. Op deze wijze is naar mijn oordeel voldoende recht gedaan aan de belangen van de werf en de aldaar werkzame personen. </antwoord>
      <noten afkomstig="antwoord"/>
   </antwoorden>
</kvr>
