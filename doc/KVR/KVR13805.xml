<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de staatssecretaris van Volksgezondheid, Welzijn en Sport over hulpverlening aan jongeren. (Ingezonden 15 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13805
</item>
         <item attribuut="Inhoud">Uit onderzoek uitgevoerd door de kindertelefoons, de kinderrechtswinkels en de stichting De Ombudsman blijkt dat zes van de tien jongeren onbekend zijn met de Bureaus Jeugdzorg als toegangspoort tot hulpverlening.</item>
         <item attribuut="Rubriek">Gezondheidszorg (Zorginstellingen) Welzijn (Jeugdigen)</item>
         <item attribuut="Trefwoorden">Jeugdhulpverlening</item>
         <item attribuut="Vindplaats">Kamervragen met antwoord 2000-2001, nr. 1297, Tweede Kamer</item>
         <item attribuut="Vraagnr_bij_indiening">2000110650</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2001-06-07</item>
         <item attribuut="Datum_indiening">2001-05-15</item>
         <item attribuut="Document-id">KVR13805</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2711" allpagenumbers="2711 2712" vetnummer="2000110650" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13805" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1297" onderwerp="" indiendatum="2001-05-15">
         <vrager partij="PvdA" oorsprong="parlement">Arib</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-06-7">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van de resultaten van het onderzoek onder jongeren «Luister naar ons» dat door de kindertelefoons, de kinderrechtswinkels en de stichting De Ombudsman onlangs is uitgevoerd? <voetnoot nummer="1"/>
      </vraag>
      <vraag nummer="2">Deelt de mening dat het verontrustend is dat zes van de tien jongeren onbekend zijn met de Bureaus Jeugdzorg als toegangsportaal tot hulpverlening? Zo ja, verdient het geen dringende aanbeveling om – eventueel via een gerichte campagne – de bekendheid ervan aanzienlijk te vergroten? </vraag>
      <vraag nummer="3">Deelt u eveneens de mening dat ook verbetering van de kwaliteit van de hulpverlening nadrukkelijk aandacht behoeft? In welke mate bent u, in afwachting van de nieuwe Wet op de Jeugdzorg, bereid om hiervoor maatregelen te (laten) treffen? </vraag>
      <vraag nummer="4">Bent u bereid de aanbevelingen uit het onderzoek ter harte te nemen door de Kamer te informeren over de aanpak die u – in reaktie op de antwoorden van de jongeren – voorstaat teneinde te waarborgen dat de hulpverlening adequaat en effectief is en aansluit bij de behoefte van jongeren? </vraag>
      <vraag nummer="5">Zijn bij de voorbereiding van de Wet op de Jeugdzorg jongeren daadwerkelijk betrokken? Zo nee, bent u daar alsnog toe bereid? Zo ja, in welke mate heeft consultatie van jongeren plaatsgevonden en tot welke resultaten heeft dit geleid? </vraag>
      <noten afkomstig="vraag">
         <noot nummer="1" datum="2001-05-10" bron="Trouw">Trouw, 10 mei 2001</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Ja, reeds op 6 april jl. heb ik de stichting De Ombudsman over het onderzoek onder jongeren een brief gestuurd (bijlage). <voetnoot nummer="1"/>
      </antwoord>
      <antwoord nummer="2">Uit eigen onderzoek is mij al eerder gebleken dat veel jongeren niet weten van het bestaan van het Bureau Jeugdzorg (bjz) in hun omgeving. Het rapport «Luister naar ons» bevestigt dit beeld. Omdat zeker niet alle jongeren van bjz gebruik maken is het belangrijk dat vooral ook de algemene voorzieningen zoals bijvoorbeeld de school, het algemeen maatschappelijk werk, huisartsen en JIP’s (Jongeren Informatie Punt) goed op de hoogte zijn van het bjz in de regio. Het is belangrijk dat jongeren en professionals op de hoogte zijn van het bjz, omdat dit kan voorkomen dat jongeren een onnodig lange weg gaan om adequate hulp te vinden of om onafhankelijk advies te krijgen. Tegelijkertijd realiseer ik mij dat de relatieve onbekendheid van jongeren met het bjz te maken kan hebben met de prille start van deze bureaus en de opbouwfase waarin de bjz zich nog bevinden. Uit eigen onderzoek is mij voorts gebleken dat jongeren eerder geneigd zijn naar andere voorzieningen te stappen die minder geassocieerd worden met problemen, zoals de JIP’s (Jongeren Informatie Punt). Mede om deze reden heb ik in het overleg met het Landelijk Platform Jeugdzorg (LPJ) – voorheen: Landelijk Programmamanagement Jeugdzorg – en het overleg met het Platform van Bureaus Jeugdzorg gevraagd te bezien welke activiteiten ingezet kunnen worden om de bekendheid van de bjz onder jongeren, hun ouders en professionals in het veld verder te verbeteren. Bij die opbouw en verdere toerusting van de bjz hoort dus ook het investeren in (netwerk)contacten met het onderwijsveld en de algemene, lokale, voorzieningen voor jeugdigen. Voorlichting in de regio is daarbij een van de instrumenten die door de bjz ingezet wordt om de bekendheid van het bjz in de regio te vergroten. </antwoord>
      <antwoord nummer="3">(a) Ja, de aandacht voor de kwaliteit van de hulpverlening is steeds van belang en is daarom regulier onderdeel van mijn beleid en dat van de provincies en instellingen in het veld. (b) In aanvulling daarop is er het Programma Kwaliteitszorg in de jeugdzorg 2000–2003. Dit programma richt zich op de aanbieders van jeugdzorg. Het programma richt zich vooral op de ontwikkeling van instrumenten en het gebruik van die instrumenten door de instellingen. Voorbeelden daarvan zijn: certificering, resultaatmeting, «benchmarking» en een systematische waarborg voor de afstemming van de bij de hulpverlening aan de cliënt betrokken personen en instellingen. Daarnaast wordt aanvullend voor de bjz een specifiek kwaliteitstraject in gang gezet dat ondermeer zal bijdragen aan de Amvb kwaliteitseisen Bureau Jeugdzorg. </antwoord>
      <antwoord nummer="4">Tezamen met de uitkomsten van het eerder door mij gestarte onderzoek onder jongeren, welke thans uitgevoerd wordt door JP2000+, zal ik de aanbevelingen uit het De Ombudsman-rapport ter harte nemen en betrekken bij de verdere ontwikkeling van beleid. Ik zal de reacties ook voegen bij die van Defence for Children en het Platform van Cliëntenorganisaties in de jeugdzorg op de concept-teksten van de Wet op de Jeugdzorg. Daarnaast hebben mijn collega van Justitie en ik u op 9 april jl. schriftelijk geïnformeerd over het Implementatieprogramma Wet op de Jeugdzorg – kenmerk DJB/JHV-2168493 –. Daarin is het actieprogramma «versterking positie cliënten(organisaties)» een onderdeel. Ook in de Voortgangsrapportage jeugdzorg zal ik ingaan op de kwaliteit van de jeugdzorg voor de cliënt. </antwoord>
      <antwoord nummer="5">Ja. Kortheidshalve verwijs ik naar mijn brief van 6 april jl. aan de stichting De Ombudsman, waarin een beknopt overzicht is opgenomen. Ik zal uw Kamer zo spoedig mogelijk op de hoogte stellen van de eindadviezen die de jongeren aan mij in september aanstaande zullen uitbrengen, in het kader van het eerdergenoemde JP2000+ onderzoek. Het is mijn voornemen om verschillende partijen uit te nodigen om kennis te nemen van de adviezen van de jongeren en deze te bespreken. Bij de bespreking van de Voortgangsrapportage jeugdzorg zal ik verder ingaan op de consequenties van die aanbevelingen voor mijn beleid. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
