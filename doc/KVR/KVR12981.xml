<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volksgezondheid, Welzijn en Sport over consumentenvoorlichting door de Keuringsdienst van Waren over producten die een gevaar opleveren voor de volksgezondheid. (Ingezonden 14 december 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12981
</item>
         <item attribuut="Inhoud">Vragen over het terughalen van producten uit winkels, zonder dat de consument hiervan op de hoogte wordt gesteld. Wanneer wel wordt gemeld dat bepaalde producten gevaren voor de volksgezondheid opleveren, gebeurt dit alleen in dagbladen en niet in de winkels.</item>
         <item attribuut="Rubriek">Consument (Voedings- en productveiligheid)</item>
         <item attribuut="Trefwoorden">Producteisen Productinformatie</item>
         <item attribuut="Vindplaats">Kamervragen met antwoord 2000-2001, nr. 571, Tweede Kamer</item>
         <item attribuut="Vraagnr_bij_indiening">2000103680</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-01-23</item>
         <item attribuut="Datum_indiening">2000-12-14</item>
         <item attribuut="Document-id">KVR12981</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1179" allpagenumbers="1179 1180" vetnummer="2000103680" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12981" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="571" onderwerp="" indiendatum="2000-12-14">
         <vrager partij="SP" oorsprong="parlement">Poppe</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="23 januari 2001). Zie ook Aanhangsel Handelingen nr. 517, vergaderjaar 2000–2001">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kent u de uitzending van Tros Radar van 12 december waar uit onderzoek bleek dat verschillende producten van de markt zijn gehaald wegens gevaar voor de volksgezondheid, dat hierbij de consument wordt ingelicht over de risico’s van deze producten voor de gezondheid? </vraag>
      <vraag nummer="2" voetnoot="1 2">Is het waar dat in 1999 een partij Brinta ontbijtgraan van de markt is gehaald met een te hoog gehalte van de uit graanschimmels afkomstige stof deoxynivalenol? <voetnoot nummer="1"/>Is het waar dat er in 1999 speelgoed van de markt is gehaald, onder andere omdat het een reëel verstikkingsgevaar opleverde voor kinderen onder de drie jaar, en omdat de etikettering niet deugdelijk was? Is het waar dat er in 1999 verschillende huidbleekmiddelen met een te hoog gehalte hydrochin (een stof waarvan verkeerd gebruik kan leiden tot ernstige huidziekten) uit de markt zijn gehaald? Is het waar dat een in 1999 geproduceerde partij zgn. «kippengruis», waarin dioxinen/PCB’s zaten, uit de handel is genomen? Is het waar dat er in 1998 zogenaamde «lichtslangen» uit de handel zijn genomen die niet voldeden aan de wettelijke eisen zoals gesteld in het Warenwetbesluit elektronische producten? <voetnoot nummer="2"/>
      </vraag>
      <vraag nummer="3">Waarom werd in al deze gevallen de consument niet op de hoogte gesteld van de risico’s van het consumeren van deze producten? </vraag>
      <vraag nummer="4">Zijn er wettelijke afspraken over wat een «reëel gezondheidsgevaar» is? Welke stappen moeten er ondernomen worden indien wordt geconstateerd dat een product een reëel gezondheidsgevaar vormt? In welke situatie wordt er voor gekozen om de risico’s van een betreffend product aan de bevolking kenbaar te maken door middel van advertenties in de landelijke dagbladen, en heeft dit een verplichtend karakter? </vraag>
      <vraag nummer="5">Deelt u de mening dat het van de markt halen van producten die een risico vormen voor de volksgezondheid, altijd gepaard zou moeten gaan met het hiervan op de hoogte stellen van de consument en dat de verantwoordelijkheid hiervoor primair bij de overheid ligt? Zo ja, welke maatregelen zal de minister nemen? Zo neen, waarom niet? </vraag>
      <vraag nummer="6">Deelt u de mening dat, omdat niet iedere inwoner van Nederland dagelijks de krant leest, er ook in de winkels die een betreffend product verkochten, melding moet worden gemaakt van de risico’s van het uit de schappen verwijderd product en dat de verantwoordelijkheid hiervoor primair bij de overheid ligt? Zo ja, welke maatregelen zal de minister nemen? Zo neen, waarom niet? </vraag>
      <vraag nummer="7">Kent u de uitspraak van de woordvoerder van de Keuringsdienst van Waren over producten die al door de consument zijn aangekocht waarvan de Keuringsdienst weet dat ze een risico voor de volksgezondheid vormen maar waarover geen voorlichting is gegeven : «Ik denk dat we dit intern nog eens zullen bespreken»? Kunt u aangeven welke maatregelen u naar aanleiding van deze bespreking zult nemen? </vraag>
      <noten afkomstig="vraag">
         <noot nummer="3"/>
         <noot nummer="1">Keuringsdienst van Waren jaarverslag 1999</noot>
         <noot nummer="2">Keuringsdienst van Waren jaarverslag 1998</noot>
         <noot nummer="3" datum="2000-12-12" bron="Tros Radar">Tros Radar, 12 december 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Het niet voldoen van een product aan warenwettelijke voorschriften en het eventueel daaruit voortvloeiende uit de handel nemen van dat product door de verhandelaar, noodzaakt niet altijd tot een publiekswaarschuwing van overheidswege richting de consument. Enerzijds kan het immers gaan om overtredingen die geen risico voor de gezondheid en veiligheid van de consument opleveren. In dit geval kan aan onder meer bepaalde etiketteringsvoorschriften met betrekking tot de samenstelling van het product worden gedacht. Anderzijds kan er sprake zijn van een overtreding van een voorschrift dat betrekking heeft op de bescherming van de veiligheid en gezondheid van de consument zonder dat daardoor een reëel risico ontstaat voor de consument. Een publiekswaarschuwing is in een dergelijk geval vanuit het oogpunt van bestuurlijke proportionaliteit niet het juiste antwoord. Als voorbeeld van de laatstgenoemde categorie overtredingen, kan worden gedacht aan (zeer) geringe overschrijdingen van de wettelijke norm. In dergelijke gevallen wordt het product – op aandringen van de Keuringsdienst van Waren – door de verhandelaar zelf uit de handel gehaald. Daarnaast kan het zijn dat bepaalde producten nog niet zover in de distributieketen zijn, dat zij de consument kunnen hebben bereikt dan wel dat kan worden uitgesloten dat zij in bezit van consumenten zijn. Dit deed zich voor bij bijvoorbeeld het «kippengruis» en de lichtslangen. Of en op welke wijze door mij tot een publiekswaarschuwing wordt overgegaan in het geval van een overtreding, is dus geheel afhankelijk van de situatie in kwestie waarbij met name de mate van risico voor de gezondheid en veiligheid van de consument, een doorslaggevende wegingsfactor is. Per geval wordt op basis van de voorhanden zijnde wetenschappelijke informatie een oordeel over de mate van risico gevormd. Het voorzorgsbeginsel is in dat kader voor mij het uitgangspunt. Tenslotte dient tevens te worden overwogen, dat een niet-discriminerend en overvloedig toepassen van de publiekswaarschuwing door de overheid, uiteindelijk kan leiden tot een passieve houding van de consument in die gevallen waarin wel gesproken kan worden van een ernstig risico. In de aangehaalde gevallen hebben de boven beschreven overwegingen niet geleid tot de conclusie dat een publiekswaarschuwing opportuun is. Overigens merk ik op de Tweede Kamer indertijd uitvoerig is geïnformeerd over de zogenaamde Brinta- en kippengruiszaken. </antwoord>
      <antwoord nummer="4, 5, 6 en 7">Het begrip «reëel gezondheidsgevaar» is niet wettelijk gedefinieerd. Of een dergelijk gevaar zich voordoet, wordt op aan de hand van wetenschappelijke gegevens per geval vastgesteld op basis van het door mij gehanteerde voorzorgsbeginsel. Indien sprake is van een gevaar voor de volksgezondheid, kan krachtens artikel 21 van de Warenwet de verhandelaar van het product in kwestie door mij worden gelast de consument adequaat te waarschuwen tegen de risico’s van het product. Onder adequaat wordt niet alleen een advertentie in de media verstaan maar zijn zeker ook afhankelijk van de situatie, berichten op radio of televisie, waarschuwingen in winkels en brieven aan consumenten (direct mailing) begrepen. Indien de verhandelaar weigert deze lastgeving onverwijld en doeltreffend uit te voeren, wordt deze waarschuwing door mij uitgevoerd waarbij de kosten op de verhandelaar kunnen worden verhaald. Het thans binnen de EG besproken wijzigingsvoorstel van de Algemene Productveiligheidsrichtlijn maakt het in de toekomst ook mogelijk een zogenaamde product recall af te dwingen. Ook van dit instrument zal uitsluitend in de daartoe aanleiding gevende situaties gebruik worden gemaakt, zoals het voorstel ook expliciet voorschrijft. Ik blijf overigens van mening dat het op de markt brengen van een veilig product primair de verantwoordelijkheid is van de producent en dat de overheid toeziet op een juiste invulling van die verantwoordelijkheid. Dat geldt mijns inziens ook voor het uit de handel nemen van onveilige producten en het informeren van de consument daarover. Ook daar heeft de overheid de taak een juiste invulling van die verantwoordelijkheid af te dwingen, zo nodig met strafrechterlijke of bestuurlijke maatregelen. </antwoord>
      <noten afkomstig="antwoord"/>
   </antwoorden>
</kvr>
