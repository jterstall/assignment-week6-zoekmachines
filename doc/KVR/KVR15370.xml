<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Cornielje en Rijpstra (beiden VVD) aan de staatssecretaris van Onderwijs, Cultuur en Wetenschappen en de ministers voor Grote Steden- en Integratiebeleid, van Binnenlandse Zaken en Koninkrijksrelaties en van Justitie over de aanzet tot haat op Islamitische basisscholen. (Ingezonden 21 februari 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15370
</item>
         <item attribuut="Inhoud">Vragen naar aanleiding van het bericht dat er Islamititische basisscholen zouden zijn die moslimleerlingen aanzetten tot haat tegen de westerse samenleving en discriminatie.</item>
         <item attribuut="Rubriek">Basisonderwijs (Algemeen) Staats- en bestuursrecht (Grondrechten)</item>
         <item attribuut="Trefwoorden">Basisonderwijs Bijzonder onderwijs Discriminatie Godsdiensten</item>
         <item attribuut="Vindplaats">Kamervragen met antwoord 2001-2002, nr. 892, Tweede Kamer</item>
         <item attribuut="Vraagnr_bij_indiening">2010206660</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Cornielje</persoon>
            <persoon partij="VVD">Rijpstra</persoon>
         </item>
         <item attribuut="Datum_reaktie">2002-03-25</item>
         <item attribuut="Datum_indiening">2002-02-21</item>
         <item attribuut="Document-id">KVR15370</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1873" allpagenumbers="1873 1874" vetnummer="2010206660" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15370" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="892" onderwerp="" indiendatum="2002-02-21">
         <vrager partij="VVD" oorsprong="parlement">Cornielje</vrager>
         <vrager partij="VVD" oorsprong="parlement">Rijpstra</vrager>
         <vraagt-aan>de staatssecretaris van Onderwijs, Cultuur en Wetenschappen en de ministers voor Grote Steden- en Integratiebeleid, van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2002-03-25">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder>de minister voor Grote Steden- en Integratiebeleid, van Binnenlandse Zaken en Koninkrijksrelaties en van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het bericht dat er Islamitische basisscholen zouden zijn die moslimleerlingen aanzetten tot haat tegen de westerse samenleving en discriminatie? Onderhouden deze scholen rechtstreekse banden met Saoedie Arabië en krijgen deze scholen financiële middelen van dit land? <voetnoot nummer="1"/>Klopt deze berichtgeving? </vraag>
      <vraag nummer="2">Heeft de Onderwijsinspectie reeds eerder signalen hierover ontvangen? Zo ja, wanneer, Zo ja, wat waren die signalen en wat hebt u met deze signalen gedaan? </vraag>
      <vraag nummer="3">Hebt u inzicht in de financieringsstromen ten behoeve van Islamitische scholen? Zo ja, hoe zien deze stromen eruit? Bent u van mening dat ook deze financiering van scholen transparant moet zijn? </vraag>
      <vraag nummer="4">Heeft de Algemene Inlichtingen- en Veiligheidsdienst op eigen initiatief hiernaar onderzoek gedaan of is het onderzoek geïnitieerd door de minister van Binnenlandse Zaken en Koninkrijksrelaties? </vraag>
      <vraag nummer="5">Welke mogelijkheden heeft het Openbaar Ministerie tot zijn beschikking om hier tegen op te treden? </vraag>
      <vraag nummer="6">Deelt u de mening dat de handelwijze van deze Islamitische scholen de integratie van allochtone kinderen in de Nederlandse samenleving niet bevordert? </vraag>
      <vraag nummer="7">Doorkruist de handelwijze van deze Islamitische scholen het integratiebeleid van de Nederlandse regering? Zo ja, kunt u dat toelichten? </vraag>
      <vraag nummer="8">Welke mogelijkheden hebt u om er voor te zorgen dat deze scholen niet langer aanzetten tot haat en discriminatie? Zo ja, bent u bereid om daar gebruik van te maken? </vraag>
      <noten afkomstig="vraag">
         <noot nummer="1" datum="2002-02-18" bron="Nova">Nova, 18 februari 2002</noot>
      </noten>
   </vragen>
   <antwoorden aantal="8">
      <antwoord nummer="1">Wij hebben kennisgenomen van het bericht in een uitzending van Nova dat er islamitische basisscholen zouden zijn die moslimleerlingen aanzetten tot discriminatie en haat tegen de westerse samenleving. De risico,s die er in dit opzicht ten aanzien van deze vorm van bijzonder onderwijs bestaan, zijn ook geschetst in het twee dagen daarna aan uw Kamer gezonden BVD-rapport «De democratische rechtsorde en islamitisch onderwijs. Buitenlandse inmenging en anti-integratieve tendensen». Hieruit blijkt dat er sprake is van pogingen van verscheidene radicale politiek-islamitische organisaties en vreemde mogendheden om invloed te verwerven binnen enkele islamitische onderwijsbesturen en scholen. Deze organisaties en mogendheden keren zich om nationaal-politieke of politiek-religieuze redenen actief tegen integratie van moslims in de Nederlandse samenleving. Hun invloed, die zij ook trachten te verwerven via geldelijke donaties, is echter tot op heden beperkt gebleven dankzij onder meer het Nederlandse financieringssysteem voor het onderwijs, het gebrek aan geestverwante moslimdocenten, andere belangen van sommige schoolbestuurders en hun eigen gebrekkige kennis van het onderwijsveld. Een van de organisaties die die afgelopen jaren invloed heeft trachten uit te oefenen op het islamitisch onderwijs is de Al-Waqf al-Islami, een orthodox-islamitische zendingsorganisatie, die haar basis heeft in Saoedi-Arbië en de beschikking heeft over omvangrijke – uit particuliere middelen opgebouwde – fondsen. </antwoord>
      <antwoord nummer="2" voetnoot="1">De onderwijsinspectie heeft geen signalen ontvangen over islamitische basisscholen die doelbewust en structureel aanzetten tot haat en discriminatie. Wel is de inspectie bekend met enkele incidenten op dit vlak. Recentelijk betrof dit de vertoning van een videoband met een omstreden inhoud aan leerlingen van groep 5 tot en met 8 van de islamitische basisschool Bilal te Amersfoort (januari 2001). Uw Kamer is hierover reeds geïnformeerd. <voetnoot nummer="1"/>Een tweede incident betrofde circulatie van een artikel met een antisemitisch/antiwesters karakter op de islamitische basisschool As-Siddieq te Amsterdam (oktober 2001). In beide gevallen is door tussenkomst van de inspectie adequaat opgetreden. Dit heeft er toe geleid dat de betrokken schoolbesturen en schoolmanagement de noodzakelijke maatregelen hebben genomen. De inspectie heeft nimmer signalen ontvangen over financiële middelen die sommige scholen hebben ontvangen vanuit het buitenland. Dit is ook te verklaren uit het feit dat de inspectie toezicht houdt op de inhoud van het onderwijs en niet op private financieringsstromen. </antwoord>
      <antwoord nummer="3">Bij de BVD bestaat redelijk inzicht in de financieringsstromen vanuit het buitenland naar islamitische basisscholen in Nederland. Enkele jaren geleden werden aanzienlijke sommen geld beschikbaar gesteld vanuit Libië, via de World Islamic Call Society (WICS), en vanuit Saoedi-Arabië via Al-Waqf al-Islami. De Libische geldstroom is opgedroogd na de uitwijzing van de WICS-vertegenwoordiger in Nederland. Al-Waqf heeft de omvang van de donaties de afgelopen jaren substantieel verkleind. Met vragenstellers ben ik van mening dat scholen openheid dienen te betrachten ten aanzien van de financiële bijdragen die zij van derden ontvangen. In het onlangs gesloten «Convenant sponsoring in het primair en voortgezet onderwijs 2002.» zijn daar duidelijke afspraken over gemaakt. De besturenorganisatie van het islamitisch onderwijs, de ISBO, heeft positief gereageerd op een verzoek om zich achter de inhoud van dit convenant te stellen. </antwoord>
      <antwoord nummer="4">Het onderzoek van de BVD naar ongewenste bemoeienis van radicaal-islamitische organisaties en vreemde mogendheden met het islamitisch onderwijs vormt een intrinsiek onderdeel van de bredere aandacht die de dienst op grond van zijn wettelijke taakstelling sedert geruime tijd besteedt aan anti-integratieve tendensen in de samenleving. De minister van Binnenlandse Zaken en Koninkrijksrelaties heeft uw Kamer in de opeenvolgende jaarverslagen van de BVD over 1999 en 2000 geïnformeerd over de uitvoering van dit onderzoek. </antwoord>
      <antwoord nummer="5">Op dit moment is er geen sprake van vermoedens van strafbare feiten, waardoor er voor het Openbaar Ministerie geen mogelijkheden zijn om strafrechtelijk op te treden. Indien dergelijke vermoedens zich aandienen, zal het OM daarvan in kennis worden gesteld, waarna het OM zal beslissen of een strafrechtelijk onderzoek ingesteld zal worden. Indien het OM daartoe besluit, kan gebruik worden gemaakt van de strafvorderlijke bevoegdheden uit ondermeer het Wetboek van Strafvordering. </antwoord>
      <antwoord nummer="6">Indien scholen hun leerlingen aanzetten tot haat tegen de westerse samenleving, is dat uiteraard niet bevorderlijk voor de integratie van die leerlingen in de Nederlandse samenleving. Nader onderzoek door de onderwijsinspectie zal moeten uitwijzen of deze handelwijze zich ook daadwerkelijk voordoet. Er zijn tot op heden geen gegevens die deze beweringen staven aan de hand van feitelijke observaties in de scholen zelf. </antwoord>
      <antwoord nummer="7">Uit de rapportage van de Binnenlandse Veiligheidsdienst over de democratische rechtsorde en islamitisch onderwijs blijkt niet dat op islamitische scholen de integratie van leerlingen daadwerkelijk belemmerd wordt. Het onderzoek bedoeld in het antwoord op vraag 6 zal moeten uitwijzen of nadere maatregelen geboden zijn. </antwoord>
      <antwoord nummer="8">Indien het nader onderzoek uitwijst dat er op een school feiten zijn aangetroffen die duiden op een ongewenste dan wel ongeoorloofde handelwijze dan zal daarop actie worden ondernomen. De middelen die daarbij zullen worden ingezet, zullen in verhouding staan tot de ernst van de geconstateerde feiten. De middelen die de overheid ten dienste staan kunnen variëren van intensief en stimulerend toezicht door de onderwijsinspectie in combinatie met afspraken met de school gericht op verbeteringen, het toepassen van bekostigingssancties bij overtreding van onderwijswetgeving tot het instellen van een strafrechtelijk onderzoek door het Openbaar Ministerie bij ernstige vermoedens van strafbare feiten. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1234" documentjaargang="2000-2001">Aanhangsel Handelingen, nr. 1234, vergaderjaar 2000–2001.</noot>
      </noten>
   </antwoorden>
</kvr>
