<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over de pensioenopbouw van gedeeltelijk arbeidsongeschikt verklaarde werknemers. (Ingezonden 30 maart 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7082
</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">AOW Pensioenen WAO</item>
         <item attribuut="Vindplaats">Kamervragen met antwoord 1997-1998, nr. 1197, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-05-08</item>
         <item attribuut="Datum_indiening">1998-03-30</item>
         <item attribuut="Document-id">KVR7082</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2449" allpagenumbers="2449 2450" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7082" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1197" onderwerp="" indiendatum="1998-03-30">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="8 mei 1998), zie ook Aanhangsel Handelingen nr. 1108, vergaderjaar 1997–1998">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «WAO’er met baan is dief van eigen portemonnee»? <voetnoot nummer="1"/>
      </vraag>
      <vraag nummer="2">Kan een gedeeltelijk arbeidsongeschikt verklaarde werknemer na hervatting te maken krijgen met een dubbele AOW-inbouw, waardoor zijn pensioenopbouw (aanmerkelijk) minder gunstig verloopt dan die van een volledig arbeidsongeschikte werknemer, van een volledig arbeidsgeschikte werknemer of van een werknemer die een gedeeltelijke WAO-uitkering en een gedeeltelijke WW-uitkering ontvangt? </vraag>
      <vraag nummer="3">Deelt u de opvatting dat de beschreven gang van zaken belemmerend kan werken op de reïntegratie van gedeeltelijk arbeidsongeschikte werknemers, nu zij in feite door werkaanvaarding een veel lager pensioen opbouwen? </vraag>
      <vraag nummer="4">Is u bekend bij hoeveel pensioenfondsen een systematiek gehanteerd wordt die vergelijkbaar is met de systematiek waarop het Pensioenfonds voor de Metaalnijverheid zich kennelijk baseert? </vraag>
      <vraag nummer="5">Welke mogelijkheden hebt u om te bewerkstelligen dat reïntegrerende gedeeltelijk arbeidsongeschikte werknemers niet meer te maken krijgen met het in genoemd artikel beschreven euvel? </vraag>
      <noten afkomstig="vraag">
         <noot nummer="1" datum="1998-02-19" bron="Volkskrant,">Volkskrant,, 19 februari 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Er zijn situaties mogelijk waarin een gedeeltelijk arbeidsongeschikt verklaarde werknemer na hervatting van werk op basis van de resterende verdiencapaciteit, bij de pensioenopbouw (ondergebracht bij één of meerdere pensioenregelingen) te maken krijgt met meer dan een enkele AOW-inbouw. Of dit gebeurt en of dit leidt tot een minder gunstige pensioenopbouw ten opzichte van de pensioenopbouw voor een volledig arbeidsongeschikte werknemer of een werknemer die een gedeeltelijke WAO-uitkering en een gedeeltelijke WW-uitkering ontvangt, is afhankelijk van een aantal factoren. Zo doet het probleem zich vanzelfsprekend alleen voor als in de pensioenregeling sprake is van premievrije voortzetting van de pensioenopbouw over de WAO-uitkering als een werknemer arbeidsongeschikt wordt. Een groot deel van de regelingen kent zo’n premievrije voortzetting. Deze voortgezette pensioenopbouw over de WAO-uitkering vindt over het algemeen plaats naar rato van het arbeidsongeschiktheidspercentage. In feite wordt in dat geval ook de AOW naar rato ingebouwd. Overigens is een vergelijking met een volledig arbeidsongeschikte werknemer niet op zijn plaats. Immers bij volledige arbeidsongeschiktheid ligt voortzetting van de pensioenopbouw in de rede aangezien betrokkene niet in staat is om door arbeid zelf zijn pensioenopbouw veilig te stellen. Resteert de vergelijking met de gedeeltelijk arbeidsongeschikte die naast een WAO- een WW-uitkering heeft. In dat geval kan de betrokkene, mits hij 40 jaar of ouder is, over de WW-uitkering gedurende de loongerelateerde periode de pensioenopbouw bij de oude werkgever voortzetten met behulp van middelen van het Fonds Voorheffing Pensioenen (FVP). Dit fonds heeft onder andere als doelstelling het mogelijk maken van voortzetting van de pensioenopbouw bij werkloosheid. Over de WW-uitkering wordt naar rato van het percentage dat de werknemer is goedgekeurd en WW heeft, pensioen opgebouwd. De gezamenlijke pensioenopbouw over de WAO- en de WW-uitkering houdt dus maximaal rekening met één maal de AOW. De pensioenopbouw is in dit geval, evenals wanneer de werknemer volledig arbeidsongeschikt was, gelijk aan de pensioenopbouw van voor de arbeidsongeschiktheid. Wanneer de gedeeltelijk arbeidsongeschikte vanwege zijn arbeidsongeschiktheid is aangewezen op een deeltijdbaan, is het waarschijnlijk dat hij over het inkomen uit die deeltijdbaan pensioen opbouwt. De PSW schrijft in dat geval voor dat pensioen moet worden opgebouwd naar rato van de pensioenopbouw voor voltijders. Dat betekent dat hier de AOW naar rato wordt ingebouwd. Zoals geconstateerd vindt bij de voortgezette pensioenopbouw over de WAO-uitkering eveneens een AOW-inbouw naar rato van het arbeidsongeschiktheidspercentage plaats. Samen wordt in beide situaties dus één volledige franchise gehanteerd. Hierbij doet zich dus geen probleem voor. Wel kan de pensioenregeling van de nieuwe werkgever qua soort en niveau sterk verschillen van de regeling bij de oude werkgever die relevant is voor de pensioenopbouw over de arbeidsongeschiktheidsuitkering, waardoor de totale pensioenopbouw enigszins hoger of lager kan zijn dan in de situatie voor de arbeidsongeschiktheid. Een andere situatie kan ontstaan wanneer de gedeeltelijk arbeidsongeschikte nog wel voltijds kan werken, zij het tegen een lager loon dan vóór zijn arbeidsongeschiktheid. Stel dat deze betrekking gevonden wordt bij een andere werkgever, die niet onder het pensioenfonds valt waar de premievrije voortzetting van de pensioenopbouw over de gedeeltelijke WAO-uitkering plaatsvindt, dan wordt bij de pensioenopbouw over het loon vanzelfsprekend een volledige AOW-inbouw gehanteerd. Gevolg is dat deze werknemer bij de verschillende pensioenregelingen in totaal met meer dan één AOW-inbouw geconfronteerd wordt, namelijk een AOW-inbouw naar rato van het arbeidsongeschiktheidspercentage bij de pensioenopbouw over de AOW-inbouw bij de pensioenopbouw over het arbeidsinkomen. De pensioenopbouw is dan lager dan wanneer hij een gedeeltelijke WAO-uitkering met een baan in deeltijd zou hebben of een gedeeltelijke WAO-uitkering met een WW-uitkering met pensioenopbouw met behulp van het FVP. Komend vanuit deze laatste situatie kunnen gedeeltelijk arbeidsongeschikten er qua pensioenopbouw dus op achteruit gaan door het accepteren van werk. Overigens dient dit probleem op twee punten te worden gerelativeerd. Ten eerste wijs ik erop dat het bij een andere werkgever accepteren van een voltijdbaan op basis van de resterende verdiencapaciteit niet in alle gevallen gepaard hoeft te gaan met een lagere pensioenopbouw. Het is bekend dat er bedrijfstakregelingen zijn waarin het onmogelijk gemaakt is dat werknemers met meer dan één AOW-inbouw geconfronteerd worden. Als de werknemer een voltijdbaan accepteert bij een andere werkgever die onder dezelfde pensioenregeling valt, zal hij een even hoge pensioenopbouw houden als in de situatie dat hij een WW-uitkering kende met voortzetting van de pensioenopbouw met behulp van het FVP. Ten tweede wijs ik erop dat de pensioenopbouw met behulp van het FVP over de WW-uitkering tijdelijk is. Als de periode van de loongerelateerde uitkering is afgelopen, vervalt de mogelijkheid de pensioenopbouw over de WW-uitkering voort te zetten. Aanvaardt de werknemer de betrekking vanuit de vervolguitkering van de WW, waarbij over de WW geen pensioenopbouw meer plaatsvond, dan is het nog steeds mogelijk dat meer dan één maal de AOW wordt ingebouwd, maar is er geen sprake meer van een verslechtering van de pensioenopbouw maar van een verbetering. Ook kan er in dit kader op gewezen worden dat het accepteren van werk op basis van de resterende verdiencapaciteit voor de arbeidsongeschikte op termijn betere inkomensperspectieven biedt dan wanneer hij in de WW blijft. </antwoord>
      <antwoord nummer="3">De aangeduide gang van zaken kan belemmerend werken op het accepteren van een voltijdbaan op basis van de resterende verdiencapaciteit vanuit een WW-situatie wanneer dit leidt tot het hanteren van meer dan één franchise en daardoor een lagere pensioenopbouw dan in de situatie met een WW-uitkering. Hiervoor is al aangegeven dat deze belemmering alleen geldt voorzover sprake is van voortgezette pensioenopbouw met behulp van het FVP. Voor arbeidsongeschikten jonger dan 40 jaar en arbeidsongeschikten met een WW-vervolguitkering geldt de belemmering niet omdat die geen voortzetting pensioenopbouw over de WW-uitkering kennen. Ingeval de voortzetting van de pensioenopbouw met behulp van het FVP niet (meer) mogelijk is, betekent aanvaarding van voltijd werk een verbetering van de pensioenopbouw, zeker op de langere termijn. Dat neemt niet weg dat dan nog steeds sprake kan zijn van het hanteren van meer dan één volledige franchise voor de werknemer. </antwoord>
      <antwoord nummer="4">Nee, het is mij niet bekend om hoeveel regelingen het gaat. Navraag bij de Verzekeringskamer heeft geleerd dat ook daar geen zicht bestaat op de wijze waarop pensioenregelingen op dit punt in elkaar steken. </antwoord>
      <antwoord nummer="5">Voorzover de werknemer binnen dezelfde bedrijfstak werkzaam is als waarbinnen hij arbeidsongeschikt is geworden, en voorzover dezelfde pensioenregeling en hetzelfde pensioenfonds van toepassing is, kan het probleem door de sociale partners opgelost worden. Ik zal de Stichting van de Arbeid verzoeken de achterban op te roepen in pensioenregelingen vast te leggen dat deelnemers niet met meer dan één AOW-inbouw geconfronteerd kunnen worden. Voorzover de werknemer gaat werken in een bedrijf dat niet valt onder de werkingssfeer van het bedrijfspensioenfonds waarbij de voortgezette pensioenopbouw over de WAO plaatsvindt, ligt het moeilijker. De oude werkgever en de nieuwe werkgever hebben geen (financiële) relatie met elkaar en kunnen dus ook niet verplicht worden de pensioenregelingen op elkaar af te stemmen. Ik zal op dit punt de Stichting van de Arbeid vragen of de Stichting mogelijkheden ziet voor een eventuele rol van het FVP in dit kader. </antwoord>
      <noten afkomstig="antwoord"/>
   </antwoorden>
</kvr>
