<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) aan de staatssecretaris van Sociale Zaken en Werkgelegenheid, dhr. Hoogervorst, de staatssecretaris van Financiën en de minister van Volksgezondheid, Welzijn en Sport over inhouding premie volksverzekeringen. (Ingezonden 8 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13989
</item>
         <item attribuut="Inhoud">Vragen over het innen van premies volksverzekeringen door de Belastingdienst zonder dat betrokkene daarvoor verzekerd is.</item>
         <item attribuut="Rubriek">Belastingen (Belastingdiensten) Sociale zekerheid (Sociale verzekeringspremies)</item>
         <item attribuut="Trefwoorden">Belastingdienst Sociale Verzekeringsbank Sociale verzekeringspremies Volksverzekeringen</item>
         <item attribuut="Vindplaats">Kamervragen met antwoord 2000-2001, nr. 1460, Tweede Kamer</item>
         <item attribuut="Vraagnr_bij_indiening">2000111900</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">2001-07-05</item>
         <item attribuut="Datum_indiening">2001-06-08</item>
         <item attribuut="Document-id">KVR13989</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3041" allpagenumbers="3041 3042" vetnummer="2000111900" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13989" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1460" onderwerp="" indiendatum="2001-06-8">
         <vrager partij="CDA" oorsprong="parlement">Stroeken</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst, de staatssecretaris van Financiën en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-07-5">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de minister van Volksgezondheid, Welzijn en Sport en de staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het mogelijk dat iemand jarenlang premie volksverzekeringen betaalt zonder daadwerkelijk verzekerd te zijn voor de volksverzekeringen? <voetnoot nummer="1"/>
      </vraag>
      <vraag nummer="2">Zijn u meer van dergelijke situaties bekend? </vraag>
      <vraag nummer="3">Wat vindt u van de opvatting van de Sociale Verzekeringsbank (Svb) dat betreffende persoon zich maar tot de belastingdienst moet wenden om teruggave van de betaalde premies te vragen? Mag van de belastingdienst en de Svb in dezen coördinatie verwacht worden? </vraag>
      <vraag nummer="4">Kunt u een schatting maken van het bedrag aan premies volksverzekeringen dat op deze wijze jaarlijks kennelijk ten onrechte wordt geïnd door de belastingdienst? </vraag>
      <vraag nummer="5">Brengt de toepassing van de beginselen van «redelijkheid en billijkheid» en «gerechtvaardigd vertrouwen» niet met zich mede, dat in gevallen als het onderhavige, het formeel niet verzekerd zijn voor de volksverzekeringen aan betreffende personen niet mag worden tegengeworpen? </vraag>
      <noten afkomstig="vraag">
         <noot nummer="1">Zie ondershands meegezonden stukken</noot>
      </noten>
   </vragen>
   <antwoorden aantal="5">
      <antwoord nummer="1">De verzekeringsplicht voor de volksverzekeringen wordt vastgesteld aan de hand van de vraag of iemand als ingezetene van ons land kan worden aangemerkt. In beginsel is iedereen verzekerd die in Nederland woont. Aan deze hoofdregel kan in een aantal gevallen uitbreiding dan wel beperking worden gegeven. Zo is het mogelijk dat onder bepaalde voorwaarden iemand die buiten ons land woont toch verzekerd is, terwijl het in sommige gevallen ook niet is uitgesloten dat iemand ondanks het feit dat hij Nederlands ingezetene is, niet verzekerd is voor de volksverzekeringen. De heffing en de inning van de premie voor de volksverzekeringen geschiedt door de Belastingdienst bij wege van aanslag. Een inhoudingsplichtige (een werkgever, een uitkeringsinstantie of een pensioenfonds) houdt bij wijze van voorheffing op loon, uitkering, pensioen en dergelijke, premie voor de volksverzekeringen in en draagt deze af aan de belastingdienst. In sommige situaties vindt de heffing van de premies volksverzekeringen plaats zonder dat de betreffende instantie op de hoogte is van de omstandigheden die invloed hebben op de verzekeringsplicht van de betrokkene. In dat geval vindt inhouding en afdracht van de premies volksverzekeringen plaats terwijl betrokkene niet verzekerd is. </antwoord>
      <antwoord nummer="2">De situatie zoals onder vraag/antwoord 1 beschreven, komt in een beperkt aantal gevallen voor. </antwoord>
      <antwoord nummer="3">In het antwoord op vraag 1 is reeds aangegeven dat de belastingdienst de verantwoordelijke instantie is ten aanzien van de heffing en de inning van de premies voor de volksverzekeringen. De SVB voert de AOW, de ANW en de AKW uit. Hiermee wordt bedoeld het vaststellen van de verzekering van de betrokkene en in het verlengde daarvan het vaststellen van het recht op uitkering. Ook voert de SVB, naast de vrijwillige AOW/ANW-verzekering, de vrijwillige verzekering ingevolge de AWBZ uit. Bij het onderzoek naar de verzekeringspositie kan de SVB concluderen dat de belanghebbende gedurende een bepaald gedeelte van het verzekeringstraject niet aan de wettelijke voorwaarden heeft voldaan om als verzekerde te kunnen worden beschouwd. Stelt de SVB vast dat hij of zij gedurende die periode wel premie voor de – in die situatie vermeende – verplichte verzekering heeft betaald, dan wijst de SVB de betrokkene op de mogelijkheid van restitutie van die premie. Omdat de premies aan de belastingdienst zijn afgedragen, kan de SVB niet anders dan de betrokkene naar de belastingdienst verwijzen. In de casus waar het in de onderhands meegezonden stukken om gaat, betreft het een persoon die in 1986 op 55-jarige leeftijd een KLM-pensioen genoot en in dat jaar is verhuisd naar de Bondsrepubliek Duitsland. In elk geval vanaf dat moment was hij niet langer ingezetene van ons land en dus ook niet verplicht verzekerd voor de volksverzekeringen. Er waren geen premies ingehouden op het KLM-pensioen. Aan deze situatie kwam een einde in 1996 toen belanghebbende de leeftijd van 65 jaar bereikte. Met ingang van die datum werden door het pensioenfonds van de KLM premies AWBZ en ANW op het bedrijfspensioen ingehouden. Dit laatste gebeurde op basis van een zogenaamde premieplichtverklaring van belanghebbende. Bij het verzoek om deelname aan de vrijwillige verzekering AWBZ bleek evenwel dat inhouding van premies door het KLM-pensioenfonds ten onrechte had plaatsgevonden. Aan belanghebbende zullen dan ook deze premies worden teruggegeven na een verzoek daartoe aan de inspecteur van de belastingdienst. </antwoord>
      <antwoord nummer="4">Het is voor de belastingdienst niet mogelijk aan te geven welk bedrag aan premies volksverzekeringen elk jaar ten onrechte wordt geïnd. Daaraan ligt ten grondslag het feit dat zodra duidelijk is dat premies ten onrechte zijn ingehouden, bezien wordt wat hieraan kan worden gedaan. Er wordt naar gestreefd om de premieheffingskant en de uitkeringskant zoveel mogelijk op elkaar af te stemmen zodra die twee sporen niet synchroon dreigen te lopen. Zo zal aan iemand die redelijkerwijs in de veronderstelling kon verkeren gedurende een bepaalde periode verplicht verzekerd te zijn geweest, kunnen worden aangeboden om over dat tijdsbestek als vrijwillig verzekerde (voor de AOW) te worden aangemerkt. </antwoord>
      <antwoord nummer="5">Door de SVB wordt – indien ten onrechte premies volksverzekeringen zijn betaald omdat er geen sprake was van verplichte verzekering – de volgende beleidslijn gevolgd. Als de belanghebbende redelijkerwijs in de veronderstelling kon verkeren verzekerd te zijn geweest, kan deze veronderstelling – zoals in het antwoord op vraag 4 reeds was opgemerkt – via de vrijwillige AOW-verzekering worden gehonoreerd. Dit laat echter onverlet dat de betrokkene wel aan de – dwingendrechtelijke – bepalingen inzake de vrijwillige verzekering moet voldoen. De kwestie die in de onderhands meegezonden stukken aan de orde is gesteld, betreft iemand die zich heeft aangemeld voor deelname aan de vrijwillige verzekering AWBZ. Eén van de dwingendrechtelijke bepalingen met betrekking tot de mogelijkheid van deelname aan die verzekering is dat betrokkene voorafgaand verplicht verzekerd moet zijn geweest voor de AWBZ. In de betreffende casus was van voorafgaande verplichte verzekering geen sprake, aangezien hij niet aan de wettelijke voorwaarden voor verzekeringsplicht voldeed. Het uitvoeringsorgaan heeft dan geen mogelijkheid om betrokkene in afwijking van het wettelijk voorschrift tot de verzekering toe te laten. </antwoord>
      <noten afkomstig="antwoord"/>
   </antwoorden>
</kvr>
