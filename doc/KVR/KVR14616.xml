<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wagenaar en Belinfante (beiden PvdA) aan de staatssecretaris van Onderwijs, Cultuur en Wetenschappen, dhr. Van der Ploeg, over migrantentelevisie in de vier grote steden. (Ingezonden 29 oktober 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14616
</item>
         <item attribuut="Inhoud">Vragen over het in gebreke blijven van de landelijke centrale programmaorganisatie (CPO), wat betreft het betrekken van de verschillende migrantenzenders uit de vier grote steden bij de versterking van migrantentelevisie in deze steden.</item>
         <item attribuut="Rubriek">Communicatie, media en informatievoorziening (Omroepen) Communicatie, media en informatievoorziening (Radio en televisie) Welzijn (Minderheden)</item>
         <item attribuut="Trefwoorden">Minderheden Regionale omroepen Televisie</item>
         <item attribuut="Vindplaats">Kamervragen met antwoord 2001-2002, nr. 266, Tweede Kamer</item>
         <item attribuut="Vraagnr_bij_indiening">2010201640</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Wagenaar</persoon>
            <persoon partij="PvdA">Belinfante</persoon>
         </item>
         <item attribuut="Datum_reaktie">2001-11-16</item>
         <item attribuut="Datum_indiening">2001-10-29</item>
         <item attribuut="Document-id">KVR14616</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="557" allpagenumbers="557 558" vetnummer="2010201640" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14616" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="266" onderwerp="" indiendatum="2001-10-29">
         <vrager partij="PvdA" oorsprong="parlement">Wagenaar</vrager>
         <vrager partij="PvdA" oorsprong="parlement">Belinfante</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="2001-11-16">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Acht u het zinvol dat, met het oog op uw voornemens om migrantentelevisie in de vier grote steden te versterken, de verschillende migrantenzenders uit deze steden betrokken worden bij deze ontwikkelingen? </vraag>
      <vraag nummer="2">Zo ja, is u bekend dat de landelijke centrale programmaorganisatie (CPO) die met het oog op deze versterking is opgericht, tot nu toe hierin in gebreke is gebleven? Wat is hierover uw oordeel? Kunt u aangeven op welke wijze de CPO tot nu toe haar taken ter zake verricht heeft? </vraag>
      <vraag nummer="3">Is het u bekend dat de CPO tot nu toe geen contact heeft gehad met de migrantenzender Migranten TV Rotterdam maar wel met de regionale TV Rijnmond? Acht u het ontbreken van contacten met Migranten TV Rotterdam niet ernstig, gezien het feit dat de doelgroepenprogramma’s niet direct passen binnen de programmastructuur van Radio Rijnmond maar meer nog gezien het feit dat Migranten TV door tienduizenden allochtonen wordt bekeken en deze omroep zich bij uitstek richt op allochtone kijkers? </vraag>
      <vraag nummer="4">Bent u bereid te bewerkstelligen dat de diverse migrantenzenders in de vier grote steden volwaardige gesprekspartners worden van de CPO? Zo ja, welke stappen wilt u hiertoe ondernemen? Bent u bereid de Kamer over de voortgang te rapporteren? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Doel van het beleid is meer en betere programma’s met een optimaal bereik bij allochtone kijkers. Een tweede doelstelling is het stimuleren van individueel mediatalent met een allochtone achtergrond. In het verleden hebben rijksoverheid en gemeenten meerdere lokale migrantenomroepen gesubsidieerd, maar dat bleek niet effectief. Daarom is nu bewust gekozen voor een grootstedelijke, professionele organisatie met de benodigde slagkracht en schaalgrootte die vanaf november 2001 onder de naam MTNL (Migranten Televisie Nederland, voorheen bekend onder de werknaam Centrale Programma Organisatie) van start is gegaan. MTNL zet de algemene beleidslijnen uit, verkrijgt de subsidie en andere inkomsten, onderhandelt met lokale en regionale omroepen over uitzendtijd, maakt het grootstedelijke aanbod en zet lokale nieuwsproductie uit in de steden. MTNL is organisatorisch een zelfstandige organisatie en kiest derhalve haar eigen samenwerkingspartners, dit kunnen ook lokale migrantentoegangsomroepen zijn. Het is vooral belangrijk dat individueel mediatalent, al dan niet afkomstig uit deze omroepen, betrokken wordt bij migrantentelevisie. </antwoord>
      <antwoord nummer="2">Van MTNL wordt verwacht dat zij samenwerkt met omroepen en producenten in de steden. Dit gebeurt sowieso ten behoeve van uitzending van het totale programmapakket, maar ook bij de productie van lokale nieuwskwartieren en een deel (25%) van het grootstedelijk aanbod. Verder wordt verwacht dat niet alleen MTNL, maar ook haar samenwerkingspartners bijdragen aan de ontplooiing van allochtoon mediatalent. In de afspraken die MTNL inmiddels heeft gemaakt met TV Rijnmond en TV West is contractueel vastgelegd dat zij mensen uit de diverse doelgroepen in dienst nemen voor de productie van de lokale nieuwskwartieren. Ik zie niet in dat MTNL tekort schiet in haar taak allochtoon mediatalent en migrantentelevisie te stimuleren. Ook al gezien het feit dat de organisatie net gestart is, lijkt het mij prematuur om te concluderen. </antwoord>
      <antwoord nummer="3">In de voorbereidingsfase zijn met meerdere partijen verkennende gesprekken gevoerd. De keuze voor samenwerkingspartners ligt uiteindelijk bij directie en bestuur van MTNL. Zij dragen immers de verantwoordelijkheid voor het bereiken van de doelstellingen van de organisatie en dienen op basis van criteria als kwaliteit, professionaliteit, bereik, kosten, kennis van de doelgroepen, etc. te beslissen welke lokale en regionale omroepen en/of producenten daaraan het beste kunnen bijdragen. Ook de gewenste schaalgrootte, redactionele continuïteit en het beschikbare budget spelen een rol. Laatstgenoemde zaken dwingen MTNL tot vaste meerjarige samenwerking met één organisatie voor de productie van lokale nieuwskwartieren. Daarnaast is beperkt ruimte voor opdrachten aan anderen in het kader van grootstedelijke producties. In Rotterdam heeft MTNL gekozen voor een vast samenwerkingsverband met TV Rijnmond. Voor de kwaliteit van de programmering en vanuit financieel oogpunt ziet MTNL er voordelen in te werken met programmamakers die binnen een grote bestaande redactie kunnen functioneren en binnen een organisatie die de eigen professionele faciliteiten gedeeltelijk beschikbaar kan stellen. De samenwerking met de regionale omroepen garandeert tevens een brede distributie in de regio en een goed bereik. Daarnaast worden de programma’s van MTNL uitgezonden door de lokale zendgemachtigde de SLOR, via welke naar mijn weten ook MTV Rotterdam uitzendt. MTNL hoopt verder door samenwerking met TV Rijnmond ook autochtone Nederlanders voor de – tweetalige – uitzendingen te interesseren. Uit het feit dat TV Rijnmond wil samenwerken met MTNL mag blijken dat doelgroepprogrammering wel degelijk past in het programmatisch beleid van deze zender. Daarnaast zal de regionale omroep ook in personele zin zijn multiculturele profiel versterken. Voor de productie van programma’s voor MTNL neemt TV Rijnmond allochtone makers in dienst. Mogelijk zal men ook freelancers inschakelen. Wellicht komen ook programmamakers uit de kring van MTV Rotterdam hiervoor in aanmerking. Al met al zie ik geen reden om van mijn kant MTNL te bewegen tot het kiezen van een andere samenwerkingspartner. </antwoord>
      <antwoord nummer="4" voetnoot="1">Het is zoals gezegd aan MTNL om in zee te gaan met samenwerkingspartners. Haar keuze hangt af van programma-inhoudelijke en bedrijfsmatige overwegingen. Daar heb ik verder geen bemoeienis mee. Uiteraard ben ik wel geïnteresseerd in het eindresultaat: aard en kwaliteit van de programma’s, de instroom van nieuwe makers en het gerealiseerde publieksbereik. Ik heb de Kamer eerder op de hoogte gehouden van de ontwikkelingen rondom MTNL. Laatstelijk in mijn brief, 10 november 2000 <voetnoot nummer="1"/>. Voorzien is een evaluatie van de nieuwe organisatiestructuur in 2003 Vanzelfsprekend zal ik de Tweede Kamer over de uitkomsten hiervan informeren. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="26 597" documentnummer="6">Kamerstuk 26 597, nr. 6</noot>
      </noten>
   </antwoorden>
</kvr>
