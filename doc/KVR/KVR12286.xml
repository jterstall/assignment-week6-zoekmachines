<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de ministers van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer over genetisch gemanipuleerde aardappels. (Ingezonden 21 juni 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12286
</item>
         <item attribuut="Inhoud">Aanvullende vragen over de afspraken die Avebe heeft gemaakt met de aardappeltelers over transgene opslag, naar aanleiding van berichten over de vervuiling van Avebe aardappelen met transgene aardappelen (zie ook vraag 2990012700).</item>
         <item attribuut="Rubriek">Consument (Levensmiddelen) Consument (Voedings- en productveiligheid) Landbouw (Landbouwproducten)</item>
         <item attribuut="Trefwoorden">Aardappelen Genetische manipulatie</item>
         <item attribuut="Vindplaats">Kamervragen met antwoord 1999-2000, nr. 1802, Tweede Kamer</item>
         <item attribuut="Vraagnr_bij_indiening">2990012820</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2000-09-12</item>
         <item attribuut="Datum_indiening">2000-06-21</item>
         <item attribuut="Document-id">KVR12286</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4043" allpagenumbers="4043 4044" vetnummer="2990012820" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12286" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1802" onderwerp="" indiendatum="2000-06-21">
         <vrager partij="SP" oorsprong="parlement">Poppe</vrager>
         <vraagt-aan>de ministers van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-09-12">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Wat zijn de afspraken die Avebe heeft gemaakt met de aardappeltelers over de bestrijding van de transgene opslag? Op welke wijze controleert Avebe deze afspraken? Heeft VROM zelf ook afspraken gemaakt met de telers of de vergunninghouder over de bestrijding van transgene opslag en zo ja, om welke afspraken gaat het? Op welke wijze houdt het VROM hier toezicht op? </vraag>
      <vraag nummer="2" voetnoot="1">Hoe intensief zijn de controles geweest die VROM heeft laten uitvoeren naar de eventuele opkomst van transgene gewassen? <voetnoot nummer="1"/>Wat is precies gecontroleerd? Zijn er door VROM ook controles uitgevoerd aan de toegangspoorten van de fabrieken? Zo ja, gebeurt dit regelmatig en wat waren de uitkomsten hier van? Zo neen, waarom niet? </vraag>
      <vraag nummer="3" voetnoot="2">Heeft Avebe daadwerkelijk vanaf het begin de telers afgeraden om nog gangbare aardappelen op de percelen te telen? Zo ja, op welke wijze is dit advies overgebracht? <voetnoot nummer="2"/>Zijn deze adviezen ook daadwerkelijk opgevolgd en heeft VROM dit gecontroleerd? </vraag>
      <vraag nummer="4" voetnoot="3">Als het Openbaar Ministerie in Groningen heeft besloten Avebe niet te vervolgen voor het illegaal poten van genetisch gemodificeerde aardappelen in 1998 mede omdat Avebe de reeds gepote aardappelen heeft laten dood spuiten en uit het milieu verwijderd heeft <voetnoot nummer="3"/>op welke grond heeft het Openbaar Ministerie dan geconcludeerd dat alle gemodificeerde aardappelen uit het milieu verwijderd waren? Heeft VROM de betreffende velden gecontroleerd of is het afgegaan op berichtgeving van Avebe? Overweegt het Openbaar Ministerie, gezien de huidige ontwikkelingen om toch over te gaan tot strafvervolging? </vraag>
      <vraag nummer="5">Is het mogelijk om absoluut alle opslag van transgene aardappelen op te ruimen, gezien een deel van het werk handmatig moet gebeuren? Zo neen, zullen alle velden waar transgene opslag kan groeien, een aparte verwerking krijgen bij Avebe? </vraag>
      <noten afkomstig="vraag">
         <noot nummer="1" datum="2000-06-16" bron="Agrarisch Dagblad">Agrarisch Dagblad, 16 juni 2000</noot>
         <noot nummer="2" datum="2000-06-15" bron="Agrarisch Dagblad">Agrarisch Dagblad, 15 juni 2000</noot>
         <noot nummer="3" documenttype="Kamervragen" documentnummer="942" documentjaargang="1999-2000">Aanhangsel Handelingen, nr. 942, vergaderjaar 1999–2000.</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen terzake van de leden M.B. Vos en Stellingwerf, ingezonden 25 januari 2000. </toelichting>
   <antwoorden aantal="4">
      <antwoord nummer="1 en 2">Na het verwijderen van de illegale aanplant van de genetisch gemodificeerde aardappelen begin 1999 door doodspuiten of rooien, bleek dat in de loop van het seizoen her en der alsnog enkele aardappelplanten opkwamen. Avebe heeft daarop de telers schriftelijk gevraagd om deze planten te vernietigen. Dit geschiedde doorgaans met behulp van bestrijdingsmiddelen. Indien nodig is deze behandeling één of enkele malen herhaald. Aan het eind van het seizoen 1999 heeft Avebe vervolgens door middel van een enquête geïnventariseerd welke velden mogelijk ook in het nieuwe seizoen nog nadere aandacht zouden kunnen vergen. Vervolgens heeft Avebe de telers schriftelijk gevraagd om geen diepe grondbewerkingen uit te voeren, zodat eventueel nog aanwezige aardappelen door vorst vernietigd zouden kunnen worden. De Inspectie Milieuhygiëne heeft in dit proces geen afspraken met de telers zelf gemaakt doch steeds uitsluitend Avebe op haar verantwoordelijkheden in dezen aangesproken. De controle door Avebe zelf vindt plaats door middel van de reguliere contacten die Avebe onderhoudt met de telers. Avebe heeft naar aanleiding van de dit voorjaar door de Inspectie Milieuhygiëne geconstateerde opslag haar eigen controle geïntensiveerd. Waar nodig worden ook nu instructies gegeven aan de telers en hercontroles uitgevoerd. De Inspectie Milieuhygiëne controleert steekproefsgewijs (door visuele inspectie) de proefvelden. De controle op de aanvoer naar de zetmeelfabriek wordt uit praktische overwegingen door Avebe zelf uitgevoerd. De Inspectie Milieuhygiëne heeft vorig jaar een tiental locaties waar amylopectine aardappelen hadden gestaan gecontroleerd en dit jaar wederom steekproefsgewijs enkele tientallen locaties. Op basis hiervan is geconcludeerd dat Avebe zich dit seizoen nog verdergaand dient in te spannen om opslag te bestrijden. Om dit kracht bij te zetten is een dwangsom aangezegd indien na 1 juli dit jaar nog steeds opslag op de velden geconstateerd zou worden. Inmiddels is deze aanzegging omgezet in een daadwerkelijk opgelegde dwangsom. Avebe heeft hiertegen bij de Raad van State beroep aangetekend en verzocht om een voorlopige voorziening. In de uitspraak van 11 augustus jl. stelt de Raad van State onder meer dat Avebe ten onrechte is aangemerkt als overtreder, omdat Avebe niet de eigenaar is van de betreffende percelen en van de gewassen die daarop groeien en het niet in haar macht heeft de overtreding te beëindigen. De consequenties van deze uitspraak worden nog bestudeerd. </antwoord>
      <antwoord nummer="3">In een brief van 25 februari 2000 heeft Avebe de telers aanbevolen om op velden waar vorig jaar amylopectine aardappelen hebben gestaan geen aardappelen als volggewas te verbouwen. Uit toezichtgegevens van de Inspectie Milieuhygiëne blijkt dat op ongeveer 15% van de velden toch aardappels zijn aangeplant. </antwoord>
      <antwoord nummer="4">Het Openbaar Ministerie heeft met Avebe een schikking getroffen en besloten om Avebe niet verder te vervolgen voor het illegaal poten van genetisch gemodificeerde aardappelen in 1998, omdat op basis van de getroffen maatregelen aangenomen werd dat volgens de gangbare landbouwkundige normen de bedoelde aardappelen in voldoende mate verwijderd zouden worden. Zoals eerder uiteengezet, gaat de Inspectie Milieuhygiëne van het ministerie van VROM niet alleen af op berichten van Avebe, maar controleert de Inspectie de betreffende velden ook zelf. Het Openbaar Ministerie heeft een strafrechtelijk onderzoek ingesteld naar de vraag in hoeverre de aanwezigheid van opslag Avebe verweten kan worden. </antwoord>
      <antwoord nummer="5">Nee, het is niet mogelijk om absoluut alle opslag van transgene aardappelen op te ruimen. Doodspuiten is niet altijd 100% effectief in het vernietigen van de knollen en ook bij handmatige of mechanische verwijdering kunnen knollen achterblijven. Wel mag verwacht worden dat aardappelplanten die niet verder geteeld worden, op termijn, zeker na een lange periode van vorst, volledig zullen verdwijnen. De consumptie-aardappelen die thans staan op velden waar mogelijk nog opslag van de illegale transgene aardappelen tussen staat, zullen onder toezicht van Avebe worden vernietigd. </antwoord>
      <noten afkomstig="antwoord"/>
   </antwoorden>
</kvr>
