<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de ministers van Justitie en van Binnenlandse Zaken en Koninkrijksrelaties over de arrestatie door de Rotterdamse politie van vier mensen in een Portugese kerk in Rotterdam. (Ingezonden 30 januari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27594
</item>
         <item attribuut="Inhoud">Vragen naar aanleiding van bericht in De Gelderlander (26 januari 2007) over feit dat de Rotterdamse politie vier mensen heeft gearresteerd in een Portugese kerk in Rotterdam, omdat deze mensen illegaal in Nederland zouden zijn. Was het de politie bekend (of had het de politie bekend kunnen zijn) dat het pand als kerk in gebruik was? Kennelijk was de betreffende kerkgemeenschap bezig met een bijbelstudiebijeenkomst op het moment van de binnenkomst van de politie. Indiener vraagt naar de juridische titel van het binnentreden van de kerk.</item>
         <item attribuut="Rubriek">Cultuur en taal (Overig) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Godsdiensten Vreemdelingen</item>
         <item attribuut="Vindplaats">Kamervragen met antwoord 2006-2007, nr. 1052, Tweede Kamer</item>
         <item attribuut="Vraagnr_bij_indiening">2060706630</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2007-03-21</item>
         <item attribuut="Datum_indiening">2007-01-30</item>
         <item attribuut="Document-id">KVR27594</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2235" allpagenumbers="2235 2236" vetnummer="2060706630" code="0607tkkvr1052" lopendefooter="Tweede Kamer, vergaderjaar 2006–2007, Aanhangsel" filenaam="KVR27594" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1052" onderwerp="" indiendatum="2007-01-30">
         <vrager partij="GroenLinks" oorsprong="parlement">Azough</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="21 maart 2007), zie ook Aanhangsel Handelingen nr. 938, vergaderjaar 2006–2007">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u ervan op de hoogte dat de Rotterdamse politie op 9 januari jl. vier mensen heeft gearresteerd in een kerk, omdat ze illegaal in Nederland zouden zijn? <voetnoot nummer="1"/>
      </vraag>
      <vraag nummer="2">Klopt het dat drie van deze vier mensen zijn overgeleverd aan de IND en inmiddels het land zijn uitgezet? </vraag>
      <vraag nummer="3">Was het de politie bekend of had het de politie bekend kunnen zijn dat dit pand als kerk in gebruik was? </vraag>
      <vraag nummer="4">Op welke juridische titel is de Rotterdamse politie deze kerk binnengetreden en op grond van welke bevoegdheid heeft zij de kerk doorzocht? </vraag>
      <vraag nummer="5">Klopt het dat de kerkgemeenschap die in deze Portugese kerk huist, op het moment dat de politie binnen trad, bezig was met een bijbelstudiebijeenkomst? </vraag>
      <vraag nummer="6">Kunt u het optreden van de Rotterdamse politie toelichten met het oog op artikel 12 van de Algemene wet op het binnentreden? Deelt u de mening dat de politie niet binnen had mogen treden aangezien er een godsdienst- of bezinningsoefening plaats vond? </vraag>
      <vraag nummer="7">Is de politie in Nederland vaker een kerk of een andere lokatie voor godsdienst- of bezinningsbijeenkomsten binnengetreden om mensen die daar hun toevlucht hadden gezocht te arresteren? Deelt u de mening dat dit een zeer kwalijke ontwikkeling zou zijn zolang er geen sprake is van heterdaad? </vraag>
      <vraag nummer="8">Zijn er voor de politie beleidsrichtlijnen terzake? Zo neen, deelt u mening dat dit wenselijk zou zijn? </vraag>
      <vraag nummer="9">Betrof het hier illegalen die eerder onder de oude Vreemdelingenwet vóór 1 april 2001 asiel hebben aangevraagd? </vraag>
      <noten afkomstig="vraag">
         <noot nummer="1" datum="2007-01-26" bron="De Gelderlander">De Gelderlander, 26 januari 2007</noot>
      </noten>
   </vragen>
   <antwoorden aantal="9">
      <antwoord nummer="1">Ja, ik ben op de hoogte van de inhoud van het bericht. Op 9 januari 2007 is bij een controle van het interventieteam in een pand aan de Rochussenstraat een vijftal kennelijk illegaal in Nederland verblijvende personen staandegehouden en voor verder onderzoek overgedragen aan de Vreemdelingenpolitie Rotterdam-Rijnmond. Het bedrijfspand aan de Rochussenstraat heeft niet de uiterlijke kenmerken van een kerk/gebedshuis. De deelgemeente heeft geen gebruiksvergunning verstrekt die toestaat dat het pand voor kerkdiensten mag worden gebruikt. Er werd geconstateerd dat de begane grond van het onderhavige pand was ingericht als gebedsruimte. In deze gebedsruimte zijn geen mensen aangetroffen; er vond dan ook geen godsdienstoefening of bezinningssamenkomst plaats. De betrokkenen zijn in de illegale woonruimtes op de eerste etage van het pand aangetroffen. </antwoord>
      <antwoord nummer="2">Van de aanwezigen verklaarden drie vreemdelingen vakantieganger uit Brazilië te zijn en twee vreemdelingen asielzoeker uit Angola. Na controle van de identiteitspapieren zijn deze personen door de politie staandegehouden en overgedragen aan de Vreemdelingenpolitie Rotterdam-Rijnmond voor verder onderzoek. Bij onderzoek door de Vreemdelingenpolitie bleken de drie vakantiegangers niet langer in Nederland rechtmatig te kunnen verblijven. Zij zijn uitgezet naar Brazilië. De overige vreemdelingen werden, nadat ze een meldingsplicht opgelegd hadden gekregen, weer heengezonden. </antwoord>
      <antwoord nummer="3">De aanleiding voor het bezoek van het (deel)gemeentelijke interventieteam aan dit pand was dat sprake zou zijn van illegale bewoning dan wel een illegaal pension in een pand met de bestemming bedrijfsruimte. Ook was er sprake van geluidsoverlast. Uit de gegevens van de verhuurder Woonbron was bekend dat het pand (mogelijk) in gebruik was als gebedsruimte. </antwoord>
      <antwoord nummer="4">De controle door het gemeentelijke interventieteam is gebaseerd op de Wet Gemeentelijke Basisadministratie (wet GBA) en wel de artikelen 65 tot en met 76. De aanleiding voor het bezoek van het (deel)gemeentelijke interventieteam aan dit pand was dat sprake zou zijn van illegale bewoning dan wel een illegaal pension in een pand met bestemming bedrijfsruimte. Ook was er sprake van geluidsoverlast. De medewerkers van het interventieteam zijn door iemand die zich kenbaar maakte als beheerder binnengelaten en waren dus met toestemming in het pand aanwezig. </antwoord>
      <antwoord nummer="5">Neen, dit klopt niet. Tijdens het bezoek was de gebedsruimte niet in gebruik. (Zie ook het antwoord op vraag 1). </antwoord>
      <antwoord nummer="6">Zoals uit de beantwoording van voorgaande vragen reeds blijkt, is dit niet aan de orde geweest. </antwoord>
      <antwoord nummer="7">In artikel 12 sub b van de Awbi is geregeld dat de politie niet mag binnenvallen in ruimtes «voor godsdienstbeoefening of bezinningssamenkomsten van levensbeschouwelijke aard, gedurende de godsdienstuitoefening of bezinningssamenkomst». Daarnaast kan worden opgemerkt dat kerkasiel door de politie over het algemeen wordt gerespecteerd; uiteraard dient het dan wel daadwerkelijk om een kerk te gaan. Zoals uit de voorgaande beantwoording al blijkt, is het interventieteam binnengelaten door iemand die zich als beheerder van het betreffende pand presenteerde, is niemand van de aanwezigen in de ruimte aangetroffen en heeft – ten overvloede – geen van de betrokkenen aangegeven dat een beroep werd gedaan op «kerkasiel». Zoals gezegd, moet bij een dergelijke claim wel sprake zijn van een kerk. In casu bleek de begane grond illegaal ingericht te zijn als gebedsruimte, welke tijdens het bezoek niet in gebruik was. De eerste verdieping van het pand was voorts illegaal tot woning omgebouwd. </antwoord>
      <antwoord nummer="8">Over het algemeen wordt kerkasiel door de politie gerespecteerd en zijn daarvoor geen nadere beleidsrichtlijnen noodzakelijk. </antwoord>
      <antwoord nummer="9">Bij onderzoek door de Vreemdelingenpolitie bleken de drie vakantiegangers niet langer in Nederland te kunnen verblijven. Zij zijn dan ook uitgezet naar Brazilië. De vreemdelingen die zijn uitgezet waren derhalve geen (ex-)asielzoekers. De twee Angolese vreemdelingen hebben na 1 april 2001 een asielaanvraag ingediend en zijn, nadat ze een meldingsplicht opgelegd hadden gekregen, weer heengezonden. (Zie ook het antwoord op vraag 2). </antwoord>
      <noten afkomstig="antwoord"/>
   </antwoorden>
</kvr>
