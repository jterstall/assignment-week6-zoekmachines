<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bron">Staten-Generaal digitaal</item>
         <item attribuut="RecordIdentifier">urn:mpeg:mpeg21:sgd:19921993:0001744</item>
         <item attribuut="identifier">http://resolver.kb.nl/resolve?urn=urn:mpeg:mpeg21:sgd:19921993:0001744&amp;role=xml</item>
         <item attribuut="Permalink">http://resolver.kb.nl/resolve?urn=urn:mpeg:mpeg21:sgd:19921993:0001744</item>
         <item attribuut="Document-id">0000012048</item>
         <item attribuut="Rechten">Tweede Kamer der Staten-Generaal</item>
         <item attribuut="Vindplaats">Aanhangsel Tweede Kamer 1992-1993 nummer 814</item>
         <item attribuut="SGD-Type">Aanhangsel</item>
         <item attribuut="Type">Kamervragen</item>
         <item attribuut="Kamer">Tweede Kamer</item>
         <item attribuut="Bibliografische_omschrijving">Vragen van de leden Jurgens en Zijlstra (beiden PvdA) over de regeling contacten tussen individuele gedetineerden en de pers.</item>
         <item attribuut="titel">Aanhangsel Tweede Kamer 1992-1993 nummer 814</item>
         <item attribuut="Jaargang">1992_1993</item>
         <item attribuut="Vraagnummer">814</item>
         <item attribuut="Indiener">
            <persoon partij="PvdA">Jurgens</persoon>
            <persoon partij="PvdA">Zijlstra</persoon>
         </item>
         <item attribuut="Datum_indiening">1993-07-05</item>
         <item attribuut="Beantwoorder">
            <persoon>Kosto</persoon>
         </item>
         <item attribuut="Datum_reaktie">1993-08-24</item>
         <item attribuut="Beginpagina">1659</item>
         <item attribuut="Eindpagina">1660</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1992-1993" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1659" allpagenumbers="1659" vetnummer="" code="" lopendefooter="Tweede Kamer, vergaderjaar 1992-1993, Aanhangsel" filenaam="" issn-nummer="ISSN0921 7398" uitgever="Sdu Uitgeverij Plantijnstraat 's Gravenhage 1993"/>
      <vraagdata vraagnummer="814" onderwerp="de regeling contacten tussen individuele gedetineerden en de pers." indiendatum="1993-07-5">
         <vrager partij="PvdA" oorsprong="parlement">Jurgens</vrager>
         <vrager partij="PvdA" oorsprong="parlement">Zijlstra</vrager>
         <vraagt-aan/>
      </vraagdata>
      <antwoorddata antwoorddatum="1993-08-24">
         <antwoorder functie="staatssecretaris" ministerie="Justitie">Kosto</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft de directie van de strafinrichting «De Marwei» in april als voorwaarde voor een gesprek van een gedetineerde met een journalist, geëist dat zij de weerslag van dat gesprek kon bekijken, controleren en er zo nodig wijzigingen in aanbrengen, zulks met een beroep op een ministeriële verordening? </vraag>
      <vraag nummer="2">Biedt art. 22 Beginselenwet Gevangeniswezen wel voldoende grondslag voor de in vraag 1 bedoelde «Regeling contacten tussen individuele gedetineerden en de pers» van 18 april 1985 (nr. 1218/384), nu dit artikel uitsluitend bepaalt dat «het opperbeheer der gestichten berust bij Onze Minister» en dit beheer niet veronderstelt de bevoegdheid tot het maken van inbreuken op de vrijheid van informatie (meningsuiting en nieuwsgaring), nu van een delegatie door de wetgever aan de minister op dit punt niet blijkt? </vraag>
      <vraag nummer="3">Als u al van mening bent dat art. 22 Beginselenwet Gevangeniswezen voldoende rechtsgrondslag biedt, hoe kan het wijzigen door de directie van een journalistieke weerslag van een gesprek in overeenstemming worden gebracht met art. 15, lid 4 Grondwet, dat weliswaar bepaalt dat de uitoefening van grondrechten kan worden beperkt van hen aan wie rechtmatig de vrijheid is ontnomen, maar daaraan toevoegt dat die beperking van het grondrecht slechts zo ver mag gaan als in het kader van die vrijheidsontneming nodig is? </vraag>
      <vraag nummer="4">Is niet voor goedkeuring en wijziging van het werk van een journalist - ook als het betreft de weergave van een onderhoud met een gedetineerde - een ondubbelzinnige wettelijke grondslag vereist? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Uit inlichtingen van de directie van «De Marwei» is mij gebleken dat er verschillende malen contact met journalisten heeft plaatsgehad. Daarbij zijn niet de voorwaarden gesteld als in de vraag zijn verwoord. </antwoord>
      <antwoord nummer="2">Ja. Opperbeheer impliceert, mede in het licht van artikel 22 van het Wetboek van Strafrecht, de eindverantwoordelijkheid van de minister van Justitie voor de wijze van tenuitvoerlegging van de vrijheidsstraf en dus voor de gang van zaken in de penitentiaire inrichtingen. In het kader hiervan ben ik bevoegd regels vast te stellen die de gang van zaken in de penitentiaire inrichtingen betreffen. De «Regeling contacten tussen individuele gedetineerden en de pers» is een voorbeeld van zo'n regeling. Op grond van artikel 15 lid 4 van de Grondwet kunnen bedoelde ministeriële regelingen een beperking van grondrechten van gedetineerden inhouden, voorzover dit noodzakelijk is in het kader van de vrijheidsontneming. </antwoord>
      <antwoord nummer="3">Indien dat gelet op de veiligheid en de orde in de inrichting verantwoord is, kan aan gedetineerden contact met vertegenwoordigers van de pers worden toegestaan. Ik acht het noodzakelijk dat aan zo'n contact in verband met de vrijheidsontneming en de hierbij in het geding zijnde belangen wel voorwaarden worden verbonden. Deze voorwaarden kunnen onder meer inhouden dat de directeur van de inrichting de te publiceren of uit te zenden tekst vooraf ter goedkeuring krijgt voorgelegd. De directeur heeft op deze wijze de mogelijkheid goedkeuring te onthouden, indien hij hiervoor gegronde redenen aanwezig acht. Deze zal hij vanzelfsprekend kenbaar maken. Dat betekent echter niet, dat de directeur van een inrichting zelfstandig vorm en inhoud zou kunnen bepalen van de weergave van een gesprek tussen een gedetineerde en een journalist. Deze blijven de verantwoordelijkheid van de journalist. </antwoord>
      <noten afkomstig="antwoord"/>
   </antwoorden>
</kvr>
