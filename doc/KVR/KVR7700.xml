<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) over het ongeval met het motortankschip Julius Beckman op 2 mei jl. (Ingezonden 4 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7700
</item>
         <item attribuut="Inhoud">Betreft een explosie op genoemd schip, bij Kaiserswerth op de Rijn. De vragen gaan onder meer in op effectiviteit van vlamkerende roosters op binnentankers.</item>
         <item attribuut="Rubriek">Verkeer, vervoer en waterstaat (Vaarveiligheid)</item>
         <item attribuut="Trefwoorden">Ongevallen Rijnvaart Vaarveiligheid</item>
         <item attribuut="Vindplaats">Kamervragen met antwoord 1997-1998, nr. 1693, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">1998-08-26</item>
         <item attribuut="Datum_indiening">1998-08-04</item>
         <item attribuut="Document-id">KVR7700</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3479" allpagenumbers="3479 3480" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7700" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1693" onderwerp="" indiendatum="1998-08-4">
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1998-08-26">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u bekend met het ongeval (explosie) met het motortankschip Julius Beckmann op 2 mei 1998 nabij Kaiserswerth op de Rijn en het feit dat vlamkerende roosters aan boord van de Julius Beckmann de explosie niet hebben kunnen verhinderen? </vraag>
      <vraag nummer="2">Is het u tevens bekend dat al meer dan tien jaar discussie over de effectiviteit van vlamkerende roosters plaatsvindt in de CCR, terwijl deze volgens een bepaling uit 1971 zouden moeten zijn aangebracht op alle binnentankers met dampretourleiding die gevaarlijke stoffen vervoeren op de Rijn en waarvoor al meer dan twintig jaar ontheffingen worden verleend door Nederland en Duitsland? </vraag>
      <vraag nummer="3">Is het u tevens bekend dat het aanbrengen van vlamkerende roosters tot grote investeringen zal leiden voor de Nederlandse binnentankers terwijl uit recent onderzoek blijkt dat deze in veel gevallen niet veiligheidsverhogend zijn, maar juist een negatieve invloed kunnen hebben op de veiligheid? </vraag>
      <vraag nummer="4">Heeft Duitsland gedreigd om per 1 januari 1999 de ontheffingen van het ingebouwd hebben van vlamkerende roosters niet langer te verlengen en zo ja, welke actie gaat de minister hiertegen ondernemen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Mij is het ongeval met het motortankschip de Julius Beckmann op 2 mei 1998 bekend. Uit een voorlopig onderzoeksrapport van de «Physikalisch-Technische Bundesanstalt» van 18 mei 1998 is gebleken dat genoemd binnenvaarttankschip vlamkerende roosters op iedere tank aan boord had. Uit het voorlopige onderzoeksrapport blijkt ook dat de explosie zodanig krachtig is gewest dat hierdoor het dek is opengescheurd als gevolg waarvan meerdere tanks zijn geëxplodeerd. Slechts twee van de tien tanks bleven gespaard. De vlamkerende roosters in de dampretourleiding hebben de ontploffing van acht tanks niet kunnen verhinderen, hoewel volgens de Duitse rapportage het waarschijnlijk wordt geacht dat bij het ontbreken van de vlamkerende roosters ook de laatste twee tanks zouden zijn geëxplodeerd. </antwoord>
      <antwoord nummer="2">Sedert 1972 is een bepaling opgenomen in de vervoersregelgeving voor de binnenvaart dat vlamkerende inrichtingen aan boord aanwezig moeten zijn bij nieuwe binnenvaarttankschepen die beschikken over een dampretourleiding; vanaf 1981 geldt dit ook voor de bestaande vloot. Vanwege niet voorziene technische problemen in de beginfase bij het gebruik van deze roosters, is in 1981 ook besloten dat alle lidstaten van de Internationale Rijncommissie (CCR) te Straatsburg in een nationale bepaling ontheffing voor het gebruik zouden geven. Deze ontheffingen bestaan nog steeds. In de tussenliggende periode is in de CCR nagegaan onder welke omstandigheden het gebruik van de roosters verantwoord zou kunnen zijn en hoe de aanloopproblemen konden worden opgelost. Dit heeft daarna in de CCR geresulteerd in een discussie die inmiddels meer dan tien jaar duurt over het feit of vlamkerende roosters wel of niet een bijdrage leveren aan de veiligheid. Op grond van oude en recent verkregen inzichten heeft Nederland zich in deze discussie tegenstander getoond van het blijven gebruiken van vlamkerende roosters aan boord van binnenvaarttankschepen. </antwoord>
      <antwoord nummer="3">Het is mij bekend dat het inbouwen van vlamkerende roosters op bestaande binnenvaarttankschepen leidt tot grote investeringen. Ik ben de mening toegedaan dat dergelijke investeringen economisch haalbaar moeten zijn en alleen verantwoord en verdedigbaar zijn als daardoor het veiligheidsniveau significant toeneemt. Uit een fundamenteel onderzoek naar de werking van vlamkerende roosters aan boord van binnenvaarttankschepen, dat door Nederland is geïnitieerd, is gebleken dat deze roosters onder diverse omstandigheden een negatieve invloed kunnen hebben op het veiligheidsniveau. Nederland is daarom de mening toegedaan dat voor een aantal producten en onder een aantal omstandigheden het gebruik van vlamkerende roosters niet meer zou mogen worden toegestaan. </antwoord>
      <antwoord nummer="4">Duitsland heeft in de CCR een aantal malen aangegeven ontheffingen op het gebruik van vlamkerende roosters niet langer te willen verlengen. Achtergrond hierbij is dat alle Duitse binnenvaarttankschepen inmiddels wel de vlamkerende roosters hebben ingebouwd. In CCR-verband zal in dit najaar worden getracht te komen tot een oplossing waarbij ook gekeken zal worden naar alternatieven voor vlamkerende roosters. Ik ga er vanuit dat zolang in CCR-verband wordt gezocht naar oplossingen voor de geschetste problematiek, er geen eenzijdige stappen door de afzonderlijke lidstaten zullen worden gezet. </antwoord>
      <noten afkomstig="antwoord"/>
   </antwoorden>
</kvr>
