<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over het voornemen van de VS het ABM-verdrag eenzijdig op te zeggen. (Ingezonden 18 december 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14935
</item>
         <item attribuut="Inhoud">Vragen over het voornemen van de Amerikaanse regering om het ABM-verdrag eenzijdig op te zeggen.</item>
         <item attribuut="Rubriek">Internationale betrekkingen (Overig) Veiligheidsbeleid en defensie (Militair materieel) Veiligheidsbeleid en defensie (Wapenbeheersing)</item>
         <item attribuut="Trefwoorden">Kernwapens Verenigde Staten Wapenbeheersing</item>
         <item attribuut="Vindplaats">Kamervragen met antwoord 2001-2002, nr. 518, Tweede Kamer</item>
         <item attribuut="Vraagnr_bij_indiening">2010203730</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2002-01-21</item>
         <item attribuut="Datum_indiening">2001-12-18</item>
         <item attribuut="Document-id">KVR14935</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1085" allpagenumbers="1085 1086" vetnummer="2010203730" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14935" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="518" onderwerp="" indiendatum="2001-12-18">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2002-01-21">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u door de Amerikaanse regering op de hoogte gesteld van het voornemen het ABM-verdrag eenzijdig op te zeggen of hebben signalen hierover u alleen via de media bereikt? </vraag>
      <vraag nummer="2">Vindt u het niet op zijn minst vreemd, zeker gezien de ontwikkelingen sinds 11 september, dat het erop lijkt dat de Verenigde Staten zich weinig gelegen laten liggen aan de houding van onder meer de Europese bondgenoten met betrekking tot de eenzijdige opzegging van het verdrag en de plannen rond NMD? Hoe verklaart u deze positie in het licht van gelijkwaardiger transatlantische betrekkingen? </vraag>
      <vraag nummer="3">Op welke wijze hebben Nederland en de Europese Unie voor en na 11 september de bedenkingen bij de Amerikaanse opstelling overgebracht en heeft u de indruk dat dit enig effect heeft gehad? </vraag>
      <vraag nummer="4">Bent u van mening dat het verwoorden van twijfel en bezwaren op een gegeven moment onvoldoende kan blijken te zijn, als de Verenigde Staten volharden in unilateralisme op het terrein van internationale wapenbeheersingsregimes? </vraag>
      <vraag nummer="5">Ziet u een rol weggelegd voor de NAVO-lidstaten in de discussie over het voornemen tot opzegging van het ABM-verdrag en de noodzaak te komen tot verifieerbare wapenbeheersingsafspraken en een coöperatief kader voor een nieuw veiligheidssysteem? </vraag>
      <vraag nummer="6">Wat zijn de consequenties voor de relatie NAVO-Rusland? </vraag>
      <vraag nummer="7">Kunt u deze vragen beantwoorden vóór donderdag 20 december a.s. met het oog op het die dag te houden Algemeen Overleg over Transatlantische relaties. </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Op 13 december jl. zond President Bush een brief aan de Minister-President om hem over de Amerikaanse opzegging van het ABM-verdrag te informeren. </antwoord>
      <antwoord nummer="2, 3 en 4">De regering stelt zich op het standpunt dat bij de veranderende verhouding tot Rusland een nieuwe veiligheidsrelatie past. De positie van regering is steeds geweest dat gezocht moest worden naar een Amerikaans-Russisch vergelijk over het ABM-verdrag in het kader van de bespreking over een nieuw strategisch raamwerk, teneinde de potentieel destabiliserende consequenties van een unilateraal optreden tot een minimum te beperken. Deze mening heb ik persoonlijk meermaals, bilateraal en in het kader van NAVO-bijeenkomsten, aan Minister Powell uitgedragen. Andere Bondgenoten en EU-partners hebben een vergelijkbaar standpunt actief aan de VS-regering kenbaar gemaakt. Ook richting Rusland heeft de regering meerdere malen aangedrongen op de noodzaak met de VS tot overeenstemming te komen over de toekomst van het ABM-verdrag. Het feit dat de VS, nadat na intensief overleg met Rusland bleek dat geen overeenstemming kon worden bereikt over aanpassing van het ABM-verdrag, heeft gemeend het verdrag unilateraal te moeten opzeggen, wil niet zeggen dat de VS zich weinig heeft gelegen laten liggen aan de houding van bondgenoten. De VS hebben de bondgenoten bilateraal en in NAVO-verband in een groot aantal consultaties op de hoogte gehouden van het voortschrijdende Amerikaanse denken terzake. De bondgenoten hebben bij die consultaties op hun beurt hun visie op de invoering van Missile Defense en de gevolgen daarvan voor de strategische verhoudingen naar voren kunnen brengen. In hun reacties op de opzegging van het ABM-verdrag gaven de meeste bondgenoten aan te hopen dat de VS en Rusland binnenkort afspraken over een nieuw strategisch raamwerk zouden maken. De besprekingen met Rusland over een nieuw strategisch raamwerk worden intensief voortgezet, waarbij geconsulteerd zal worden over Missile Defense (inclusief mogelijke samenwerking op dit gebied tussen de VS en Rusland), reducties in de aantallen strategische kernkoppen en verificatie daarvan, transparantie, vertrouwenwekkende maatregelen en non-proliferatie. In het kader van de voornemens van zowel de VS als Rusland om hun aantallen strategische kernkoppen drastisch te verminderen, hetgeen de regering uiteraard toejuicht, hebben Nederland en andere bondgenoten voortdurend aangedrongen op stappen die kunnen helpen de onomkeerbaarheid en controleerbaarheid van dergelijke reducties te vergroten. Het feit dat nu over verificatiebepalingen wordt gesproken, lijkt mede door deze opstelling ingegeven. De regering is hoopvol dat de toekomstige besprekingen tussen de VS en Rusland over het strategisch raamwerk tot positieve resultaten zullen leiden. </antwoord>
      <antwoord nummer="5 en 6">President Bush heeft op 13 december jl. formeel het ABM-verdrag opgezegd. Deze opzegging zal volgens de bepalingen van het verdrag 6 maanden na die datum in werking treden. Afspraken tussen Rusland en de VS over strategische reducties en verificatie daarvan zijn in eerste aanleg een bilaterale aangelegenheid. Wel biedt NAVO-overleg bondgenoten de mogelijkheid hun opvattingen terzake aan de VS over te brengen. Ook zullen de NAVO-lidstaten kunnen bijdragen aan versteviging van de hernieuwde relatie van de VS en de NAVO met Rusland. De Ministeriële Noord-Atlantische Raad van 7 december jl. heeft de opdracht gegeven om nieuwe, effectieve mechanismen te ontwikkelen voor consultatie, samenwerking, gezamenlijke besluitvorming en gecoördineerde of gezamenlijke actie. Een dergelijke nieuwe NAVO-Rusland Raad zal vóór de Ministeriële NAVO Raad van Reykjavik van mei 2002 zijn beslag moeten krijgen. Nederland zal actief bijdragen aan de ontwikkeling in de NAVO van een relatie met Rusland die bijdraagt aan de stabiliteit en veiligheid in Europa. Onderwerpen voor samenwerking betreffen onder meer de bestrijding van terrorisme, non-proliferatie, exportcontrole, wapenbeheersing, openheid in bewapening, vertrouwenwekkende maatregelen en raketverdediging. In zijn reactie op de Amerikaanse opzegging van het ABM-verdrag noemde President Poetin de beslissing weliswaar een vergissing, maar hij meende niet dat sprake was van een bedreiging voor Rusland. Thans moeten de VS en RF snel verder werken aan een nieuw wapenbeheersingsregiem, aldus Poetin. Tegen deze achtergrond zal waarschijnlijk geen sprake zijn van consequenties voor de relatie NAVO-Rusland van de Amerikaanse opzegging van het ABM-verdrag. </antwoord>
      <antwoord nummer="7">Niet meer van toepassing. </antwoord>
      <noten afkomstig="antwoord"/>
   </antwoorden>
</kvr>
