<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Ter Veer (beiden D66) aan de staatssecretaris van Onderwijs, Cultuur en Wetenschappen, de heer Van der Ploeg en de ministers voor Ontwikkelingssamenwerking en van Buitenlandse Zaken over de collectie van het Tropenmuseum. (Ingezonden 11 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8871
</item>
         <item attribuut="Inhoud">Vragen over de noodzaak van conservering.</item>
         <item attribuut="Rubriek">Cultuur en taal (Musea)</item>
         <item attribuut="Trefwoorden">Musea</item>
         <item attribuut="Vindplaats">Kamervragen met antwoord 1998-1999, nr. 933, Tweede Kamer</item>
         <item attribuut="Vraagnr_bij_indiening">2989907530</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Ter Veer</persoon>
         </item>
         <item attribuut="Datum_reaktie">1999-03-08</item>
         <item attribuut="Datum_indiening">1999-02-11</item>
         <item attribuut="Document-id">KVR8871</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1909" allpagenumbers="1909 1910" vetnummer="2989907530" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8871" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="933" onderwerp="" indiendatum="1999-02-11">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Ter Veer</vrager>
         <vraagt-aan>de staatssecretaris van Onderwijs, Cultuur en Wetenschappen, de heer Van der Ploeg en de ministers voor Ontwikkelingssamenwerking en van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-03-8">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de staatssecretaris van Onderwijs, Cultuur en Wetenschappen, dhr</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hoe beoordeelt u de conclusies uit het onderzoeksrapport van het Instituut Collectie Nederlandse (ICN) waaruit blijkt dat de collectie en bibliotheek van het Tropenmuseum in Amsterdam in gevaar komen als niet op korte termijn achttien miljoen gulden wordt geïnvesteerd in de conservering? </vraag>
      <vraag nummer="2">Heeft er overleg plaatsgevonden tussen uw beide ministeries om te bezien of er een oplossing voor het probleem gevonden kan worden? </vraag>
      <vraag nummer="3">Bent u bereid zowel het onderzoeksrapport van het ICN als het vervolgonderzoek op korte termijn aan de Kamer te doen toekomen? </vraag>
      <vraag nummer="4">Wat is uw reactie op de opmerkingen van een woordvoerder van het ministerie van Buitenlandse Zaken dat subsidiëring door Onderwijs, Cultuur en Wetenschappen in dit geval meer voor de hand ligt? </vraag>
      <vraag nummer="5">Waarom heeft het Tropenmuseum ten opzichte van de overige volkenkundige musea in Nederland een bijzondere positie met betrekking tot de bekostigingsstructuur? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Volgens het ICN-rapport heeft het Tropenmuseum achterstanden in automatisering van de collectieregistratie en in documentatie/publicatie. De staat van de objecten kan volgens ICN verbeterd worden. Het grootste conserveringsprobleem zit volgens ICN in de collectie boeken, kranten en tijdschriften van de bibliotheek die tot Nederlands erfgoed gerekend moet worden. Om te berekenen welke investeringen moeten worden gedaan, dient volgens ICN verder onderzoek te worden gedaan: «inzicht in de reële structurele kosten van behoud kan pas verkregen worden, wanneer de resultaten van het inlopen van de conserveringsachterstanden duidelijk zijn». Een noodzaak om op korte termijn NLG 18 mln in de conservering van de collecties te investeren is niet af te leiden uit het ICN-rapport. In een door mij geëntameerd vervolgonderzoek naar de kunst- en cultuurhistorische kwaliteit van de collectie van het Tropenmuseum constateren etnografische deskundigen dat de staat van de collectie in vergelijking met andere collecties heel behoorlijk is. De deskundigen menen dat de collectie van het Tropenmuseum, met name de objecten uit Indonesië en Irian Jaya, van internationale allure is en bevelen aan deze op adequate wijze aan het publiek te tonen. Dit zou mogelijk zijn binnen de missie van het Tropenmuseum om «een ontmoetingsplaats van culturen» te zijn. Ik heb het KIT verzocht mij vóór 15 maart aanstaande zijn visie op het deskundigenrapport te doen toekomen. In de discussie met het KIT over het rapport zal de vraag wat het zelf met de collectie wil centraal staan: blijft het een reservoir voor het samenstellen van presentaties over het hedendaagse leven in ontwikkelingslanden, zoals nu het geval is, of krijgt de collectie ook een eigen (permanente) plaats in het museum. Wat betreft achterstanden in beheer en behoud van de collectie van het Tropenmuseum, moet het KIT ervan uitgaan dat hiervoor ofwel binnen het huidige subsidiebudget van NLG 29,6 mln, ofwel uit externe financieringsbronnen financiering gevonden zal moeten worden. Naast zijn functie als bron van actuele informatie vervult de bibliotheek van het KIT een taak als bewaarder van Nederlands erfgoed. Nader onderzoek van deze erfgoedcollectie zou moeten uitwijzen hoe uniek de documenten zijn en op welke wijze deze beter toegankelijk gemaakt kunnen worden voor het publiek, zodat daarvan gebruik gemaakt kan worden in het kader van mijn subsidiedoelstellingen. De bewaarfunctie als zodanig is uit historisch wetenschappelijk oogpunt belangrijk, maar draagt niet direct bij aan de doelstellingen die ik met de subsidie voor het KIT beoog te bereiken. Voorzover geen ruimte gevonden kan worden binnen de toegezegde subsidie, zal het KIT voor de geconstateerde achterstanden in conservering van de collecties van de bibliotheek moeten zoeken naar alternatieve financieringsbronnen. Daarbij denk ik in de eerste plaats aan de bedrijven die als medeoprichter nog steeds een band met het KIT hebben. </antwoord>
      <antwoord nummer="2">Ik ga er vanuit dat het KIT het probleem van de conserveringsachterstanden door fasering, prioriteitsstelling en selectie zelf kan oplossen binnen de door mij gegeven inhoudelijke en financiële kaders. Ik zal mijn collega Van der Ploeg van Onderwijs, Cultuur en Wetenschappen vragen of zijn apparaat daarbij technische assistentie kan verlenen. </antwoord>
      <antwoord nummer="3" voetnoot="1">Deze rapporten gaan u hierbij in kopie toe. <voetnoot nummer="1"/>
      </antwoord>
      <antwoord nummer="4">De woordvoerder heeft alleen willen aangeven dat het bestelbeleid met betrekking tot de Collectie Nederland tot de competentie van de minister van Onderwijs, Cultuur en Wetenschappen behoort. </antwoord>
      <antwoord nummer="5">Voorop gesteld zij dat het Tropenmuseum geen volkenkundig museum is, zoals die in Leiden of Rotterdam, maar een geheel eigen historisch gegroeide positie heeft als onderdeel van het Koninklijk Instituut voor de Tropen (KIT). Recentelijk heb ik de subsidierelatie met het KIT herzien, omdat ik meer inzicht wilde krijgen in de relatie tussen het beschikbaar gestelde subsidiebedrag en de daarmee behaalde resultaten, zulks in het kader van een bezinning op de met de subsidie te bereiken doelstellingen. In de nieuwe subsidieregeling zijn de hoofddoelstellingen van de subsidie aan het KIT als volgt gedefinieerd: a. bijdragen aan kennisontwikkeling voor en kennisuitwisseling met ontwikkelingslanden; b. bijdragen aan stimulering van de belangstelling van het publiek voor internationale samenwerking. Ik heb hiervoor in de periode 1999–2003 jaarlijks NLG 29,6 mln subsidie aan het KIT in het vooruitzicht gesteld. Het Tropenmuseum krijgt daarvan ongeveer NLG 14 mln, waarvan ongeveer NLG 7 mln operationeel budget. Het Tropenmuseum heeft een andere bekostigingsstructuur dan de musea die subsidie van het ministerie van Onderwijs, Cultuur en Wetenschappen krijgen. Met instemming van het KIT heb ik besloten over te gaan op een systeem van outputfinanciering: d.w.z. dat vooraf afspraken worden gemaakt over met de subsidie te bereiken resultaten, zo veel mogelijk in termen van producten met een tevoren bepaalde prijs-kwaliteitverhouding. </antwoord>
      <noten afkomstig="antwoord">
         <noot nummer="1">Bijlagen ter inzage gelegd bij afdelingen Parlementaire Documentatie</noot>
      </noten>
   </antwoorden>
</kvr>
