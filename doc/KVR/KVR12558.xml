<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) aan de staatssecretaris van Onderwijs, Cultuur en Wetenschappen, mw. Adelmund, over ongevallen en aansprakelijkheid bij het schoolzwemmen. (Ingezonden 10 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12558
</item>
         <item attribuut="Inhoud">Vragen in aanvulling op eerdere vragen van Kamerleden Rijpstra en Remak (Aanhangsel Handelingen nr. 269, Vergaderjaar 1998-1999).</item>
         <item attribuut="Rubriek">Basisonderwijs (Eindtermen en schoolvakken) Basisonderwijs (Leerlingen) Consument (Voedings- en productveiligheid) Criminaliteit en openbare orde (Ongevallenpreventie en -hulpverlening) Vrijetijdsbesteding (Sport)</item>
         <item attribuut="Trefwoorden">Aansprakelijkheid Leerlingen Leervakken Sport Zwembaden</item>
         <item attribuut="Vindplaats">Kamervragen met antwoord 2000-2001, nr. 201, Tweede Kamer</item>
         <item attribuut="Vraagnr_bij_indiening">2000100860</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">2000-11-02</item>
         <item attribuut="Datum_indiening">2000-10-10</item>
         <item attribuut="Document-id">KVR12558</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="411" allpagenumbers="411 412" vetnummer="2000100860" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12558" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="201" onderwerp="" indiendatum="2000-10-10">
         <vrager partij="VVD" oorsprong="parlement">Rijpstra</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2000-11-2">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Herinnert u zich de schriftelijke vragen van de leden Rijpstra en Remak van 8 september 1998? <voetnoot nummer="1"/>
      </vraag>
      <vraag nummer="2">Is er naar aanleiding van het initiatief van Stichting Consument en Veiligheid een Platform ingesteld? Zo ja, tot welke resultaten heeft dat geleid? </vraag>
      <vraag nummer="3" voetnoot="2">Heeft u naar aanleiding van de instelling van het Platform een onderzoek ingesteld naar de wijze waarop verantwoordelijkheid en toezicht tijdens de zwemles in de praktijk worden uitgeoefend? <voetnoot nummer="2"/>Zo ja, leidt dit tot aanscherping van het beleid? Zo neen, hoe lang wacht u nog tot instelling van zo’n onderzoek? </vraag>
      <vraag nummer="4">Kunt u aangeven op welke wijze het toezicht en de controle op veiligheid in zwembaden plaatsvinden? </vraag>
      <vraag nummer="5">Welke wettelijke bepalingen regelen de verantwoordelijkheden voor de veiligheid van leerlingen tijdens het schoolzwemmen? </vraag>
      <vraag nummer="6">Aan welk stelsel van minimumeisen voor de veiligheid van schoolzwemmen moet minimaal worden voldaan, indien een school besluit over te gaan tot schoolzwemmen? </vraag>
      <vraag nummer="7">Welke rol vervult de onderwijsinspectie bij het toezicht op het schoolzwemmen? </vraag>
      <vraag nummer="8">Wie zijn bevoegd om schoolzwemmen te geven en aan welke opleidingseisen moeten zij voldoen? </vraag>
      <vraag nummer="9">Hoe is de verantwoordelijkheid geregeld tussen leerkracht en zweminstructeur indien een schoolklas zwemles krijgt? </vraag>
      <vraag nummer="10">Hoe is die verantwoordelijkheid geregeld indien er in bijvoorbeeld vier groepen wordt gezwommen en één groep instructie krijgt van de zweminstructeur en de andere groepen zelfstandig moeten oefenen? </vraag>
      <vraag nummer="11">Biedt de regeling van aansprakelijkheid, zowel in civiele als in strafrechtelijke zin, voldoende mogelijkheden om scholen en zwembadexploitanten te vervolgen? </vraag>
      <vraag nummer="12">Hoe beoordeelt u de uitspraak van de rechtbank in Utrecht inzake de tenlastelegging van dood door schuld bij schoolzwemmen aan een school en een zwembad? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="269">Aanhangsel Handelingen, nr. 269, Vergaderjaar 1998–1999.</noot>
         <noot nummer="2">Zie antwoord op vraag 3 van genoemde kamervragen</noot>
      </noten>
   </vragen>
   <antwoorden aantal="12">
      <antwoord nummer="1">Ja. </antwoord>
      <antwoord nummer="2">Ja, dit platform is ingesteld. Als uitvloeisel hebben de drie branche- en werkgeversorganisaties Landelijke Contactraad (LC), de vereniging van Recreatieondernemers Nederland (Recron) en de Werkgeversvereniging bad- en zweminrichtingen (WVBZ) een plan van aanpak opgesteld om de veiligheid in zwembaden te verbeteren. Met een certificeringssysteem wordt de consument inzicht verschaft in de vraag welk bad aan welke eisen voldoet, waarbij de wettelijke bepalingen de minimumeis zijn. Het plan van aanpak met de certificeringsregeling zal op 9 november 2000 worden gepresenteerd. </antwoord>
      <antwoord nummer="3">Nee, nu de brancheorganisaties het initiatief tot een certificeringsregeling hebben genomen (zie het antwoord op de vorige vraag), zie ik vooralsnog geen aanleiding om dit onderzoek in te stellen. </antwoord>
      <antwoord nummer="4">In het Besluit hygiëne en veiligheid zwemgelegenheden is geregeld dat er in voldoende mate toezicht wordt uitgeoefend (art. 25). De uitwerking van deze bepaling behoort tot de verantwoordelijkheid van de zwembaden. Met de certificeringsregeling die de brancheorganisaties hebben ontworpen is voorzien in de controle daarop. </antwoord>
      <antwoord nummer="5">De in het antwoord op vraag 4 genoemde bepaling in het Besluit hygiëne en veiligheid zwemgelegenheden heeft uiteraard ook betrekking op het schoolzwemmen en legt een belangrijke verantwoordelijkheid bij het zwembad. Er zijn geen voorschriften die specifiek toezien op de veiligheid tijdens het schoolzwemmen. </antwoord>
      <antwoord nummer="6">De school heeft de eindverantwoordelijkheid voor de leerlingen die als onderdeel van het verplichte onderwijsprogramma deelnemen aan de zwemles. Zoals reeds werd gesteld in het antwoord op vraag 2 uit 1998 kan vanuit dit oogpunt minimaal van de school worden verlangd dat, als een school besluit om zwemmen op te nemen in haar onderwijsprogramma, zij zich ervan vergewist dat het zwembad voldoet aan de in het antwoord op vraag 5 genoemde bepaling in het Besluit hygiëne en veiligheid zwemgelegenheden. Daarboven is het noodzakelijk dat de school afspraken maakt met het zwembad over de verantwoordelijkheden ten opzichte van de leerlingen tijdens het schoolzwemmen. Zie hiervoor ook het antwoord op vraag 9. </antwoord>
      <antwoord nummer="7">Als schoolzwemmen is opgenomen in het schoolplan, dan is dit onderworpen aan het toezicht van de onderwijsinspectie. Deze ontplooit echter geen specifieke activiteiten op dit gebied. </antwoord>
      <antwoord nummer="8">Het is de verantwoordelijkheid van de zwembaden om te beslissen over welke kwalificaties het kader moet beschikken. Er is geen officiële bevoegdheidsregeling voor het geven van zweminstructie. Het ministerie van VWS controleert de opleidingen tot zweminstructeur via een erkenningsregeling. </antwoord>
      <antwoord nummer="9">Er is geen specifieke regeling van de verantwoordelijkheidsverdeling tussen leerkracht en zweminstructeur tijdens het schoolzwemmen. Wel vloeit uit de verantwoordelijkheid van de school en het zwembad voor de aan hen toevertrouwde leerlingen voort dat zij hierover goede en sluitende afspraken maken. Zoals in het vonnis van de arrondissementsrechtbank te Utrecht van 9 oktober 2000 is gesteld, gaat het daarbij om een goed doordachte gedetailleerde regeling waarin de verantwoordelijkheden van een ieder duidelijk zijn doorgesproken en vastgelegd, en die met een zekere regelmaat onderwerp zal zijn van evaluatie en zonodig bijstelling. </antwoord>
      <antwoord nummer="10">Zie mijn antwoord op vraag 9. </antwoord>
      <antwoord nummer="11">Ja. Uit eerdergenoemd vonnis blijkt dat de wettelijke bepalingen voldoende mogelijkheden bieden om scholen en zwembaden in dergelijke gevallen te vervolgen. Het betreft hier overigens niet een aparte regeling van aansprakelijkheid, maar de aansprakelijkheid zoals die is geregeld in het Burgerlijk Wetboek en voor wat betreft de strafrechtelijke aspecten in het Wetboek van Strafrecht. </antwoord>
      <antwoord nummer="12">Ik constateer dat de uitspraak in lijn is met de antwoorden op de vragen waaraan u in vraag 1 refereert. Wél zal ik de noodzaak van goede afspraken tussen schoolbesturen en zwembaden onder de aandacht brengen van alle schoolbesturen via Uitleg, het informatieblad van OCenW. Met de organisaties voor bestuur en management van het onderwijs wordt nagegaan of en op welke wijze zij in hun dienstverlening aan de scholen willen bijdragen aan de informatievoorziening op dit gebied. Via de Landelijke Contactraad zal het ministerie van VWS de zwembadexploitanten hierover informeren. </antwoord>
      <noten afkomstig="antwoord"/>
   </antwoorden>
</kvr>
