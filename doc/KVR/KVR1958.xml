<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) over de bezwaarschriften van de Belangenvereniging Tankstations (Ingezonden 15 september 1995); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1958
</item>
         <item attribuut="Rubriek">Inkomen en rechtspositie (Arbeidsovereenkomsten en CAO's)</item>
         <item attribuut="Trefwoorden">Benzinestations CAO's</item>
         <item attribuut="Vindplaats">Kamervragen met antwoord 1995-1996, nr. 54, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">1995-10-05</item>
         <item attribuut="Datum_indiening">1995-09-15</item>
         <item attribuut="Document-id">KVR1958</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="107" allpagenumbers="107 108 109" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="54" onderwerp="" indiendatum="1995-09-15">
         <vrager partij="VVD" oorsprong="parlement">Klein Molekamp</vrager>
         <vraagt-aan/>
      </vraagdata>
      <antwoorddata antwoorddatum="1995-10-5">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Kent u de bezwaarschriften van de Belangenvereniging Tankstations (BETA) van 12 juni, 4 juli en 29 augustus jl. tegen de verzoeken tot algemeen verbindend verklaring van respectievelijk de CAO Motorvoertuigenbedrijf en Tweewielerbedrijf (CAO-MVT), het handboek Functie-indeling voor de Metaalnijverheid (FC-Handboek) en de CAO O&amp;O-Motorvoertuigenbedrijf en Tweewielerbedrijf 1995–1999 (CAO-O&amp;O)? </vraag>
      <vraag nummer="2">Hoe beoordeelt u in het kader van artikel 2 Wet AVV of een verzoek tot algemeen verbindend verklaring van een CAO voor een belangrijke meerderheid van de in een bedrijfstak werkzame personen geld? Spoort het tot dusverre gevoerde beleid nog in voldoende mate met de behoefte in de maatschappij tot maatwerk en differentiatie in arbeidsvoorwaarden? </vraag>
      <vraag nummer="3">Levert het niet deelnemen aan het CAO-overleg dan wel de feitelijke uitsluiting door de gevestigde CAO-partijen van deelname aan het CAO-overleg door de andere binnen een deelsector bestaande representatieve sociale en economische belangenverenigingen binnen de wettelijk vastgestelde bedrijfstakindeling (zoals bijvoorbeeld BETA voor de tankstationsbranche), een beletsel op voor AVV van de CAO voor die deelsector? Zo neen, leidt AVV in dat geval dan niet tot strijdigheid met art. 6 lid 2 van het ESH-verdrag (recht op collectief onderhandelen) en art. 4 van het IAO-verdrag nr. 98? </vraag>
      <vraag nummer="4">Bent u zich ervan bewust, dat tankstations die onder de werkingssfeer van de CAO voor het Brandstoffenbedrijf (NOVOK) vallen, zijn ingedeeld in de bedrijfstak detailhandel? Kennen deze tankstations dientengevolge reeds jarenlang een gematigder loonkostenontwikkeling c.q. gunstiger premieregime dan de tankstations die momenteel onder de bedrijfstak Metaalnijverheid vallen? </vraag>
      <vraag nummer="5">Vallen, zoals de Verordening Arbeidsvoorwaarden Detailhandel stelt, dat tankstations met shop onder de werkingssfeer van deze verordening? </vraag>
      <vraag nummer="6">Deelt u de mening, dat door de uitgebreidere omschrijving van de bestaande functieniveaus 2 en 3 de meeste werknemers op het tankstation verschuiven van A naar B in het FC-Handboek en dientengevolge een extra loonkostenstijging van ca. 6% zal optreden in de functie van o.a. pompbediende? </vraag>
      <vraag nummer="7" voetnoot="1">Leidt deze gewijzigde functie-indeling in de praktijk niet tot een ongewenste en onnodige uitholling van de laagste loonschalen? Sluit dit aan bij uw brief van 14 november 1994 <voetnoot nummer="1"/>, waarin u aangeeft alleen die CAO’s algemeen verbindend te willen verklaren indien deze aan voorwaarden voldoen die zijn vastgelegd in beleidsregels? </vraag>
      <vraag nummer="8">Zijn deze beleidsregels niet juist gericht op het scheppen van extra werkgelegenheid aan de onderkant van de arbeidsmarkt? Is het algemeen verbindend verklaren van de klein-metaal CAO in die zin dan ook niet in strijd met het regeerakkoord? </vraag>
      <vraag nummer="9">Bent u voornemens het verzoek van BETA te honoreren en in vraag 1 genoemde CAO’s niet algemeen verbindend te verklaren? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="23 532" documentnummer="4">Kamerstuk 23 532, nr. 4. AVV = Algemene Vakopleiding Amersfoort. NOVOK = Nederlandse Vereniging voor Olie-en Kolenhandelaren</noot>
      </noten>
   </vragen>
   <antwoorden aantal="8">
      <antwoord nummer="1">De bezwaarschriften van de Belangenvereniging Tankstations (BETA) tegen de verzoeken tot avv van twee cao’s in de Metaalnijverheid en het Functiehandboek voor de Metaalnijverheid zijn mij bekend. </antwoord>
      <antwoord nummer="2">Onder het vereiste van «een meerderheid van de in de bedrijfstak werkzame personen» wordt verstaan dat de door de cao gebonden werkgevers en de bij hen in dienst zijnde werknemers een – naar het oordeel van de Minister – een belangrijke meerderheid uitmaken van alle werkgevers en de bij hen in dienst zijnde werknemers in de betreffende bedrijfstak. Hiervan is in elk geval sprake wanneer de hiervoor bedoelde groep meer dan 60% uitmaakt van het totaal. De Hoge Raad heeft in een arrest van 1983 (H.R. 10 juni 1993, NJ 1984, 147) de bovenstaande opvatting onderschreven. In het cao-overleg tussen werkgevers en werknemers zijn maatwerk en differentiatie belangrijke aandachtspunten. De cao biedt zowel wat betreft de werkingssfeer als wat betreft de inhoud alle ruimte aan partijen om maatwerk en differentiatie op het terrein van de arbeidsvoorwaarden te realiseren. De uitkomsten daarvan krijgen door AVV een bredere werking. </antwoord>
      <antwoord nummer="3">Niet deelnemen aan het cao-overleg vormt geen beletsel voor avv, mits de cao-bepalingen waarvan cao-partijen om avv verzoeken gelden voor een, blijkens het gestelde in artikel 2 lid 1 Wet AVV, belangrijke meerderheid van de in de bedrijfstak werkzame personen. In de procedures m.b.t. de door de Vereniging BETA ingediende bezwaarschriften tegen de onderhavige avv-verzoeken is niet gebleken dat sprake is van uitsluiting van de Vereniging BETA van het cao-overleg. Het al of niet avv-en van e´e´n van de onderhavige cao’s tast de vrijheid van het collectief onderhandelen niet aan. Partijen zijn vrij om te bepalen of, en zo ja met wie zij wensen te onderhandelen omtrent een cao. </antwoord>
      <antwoord nummer="4">De indeling in bedrijfsverenigingen is niet bepalend voor de indeling in een cao. De afbakening van de werkingssfeer van een cao is een zaak van cao-partijen en hoeft niet parallel te lopen met de indeling naar bedrijfsvereniging. De tankstations vallend onder de cao voor het Brandstoffenbedrijf waren van oorsprong oliehandelaren en vallen onder de Bedrijfsvereniging voor de Detailhandel, Ambachten en Huisvrouwen. De tankstations vallend onder de cao voor het Motorvoertuigenbedrijf en Tweewielerbedrijf waren van oorsprong garagebedrijven met een benzinepomp en vallen onder de Bedrijfsvereniging voor de Metaalnijverheid. De bedrijfsvereniging voor Detailhandel, Ambachten en Huisvrouwen kent een ander premieregime dan de bedrijfsvereniging voor de Metaalnijverheid. Een verschil in premiehoogte vloeit voort uit de bedrijfsvereniging waarbij een tankstation is ingedeeld. </antwoord>
      <antwoord nummer="5">Tankstations met shop vallen onder de Verordening Arbeidsvoorwaarden Detailhandel (VAD) voorzover er geen andere cao op het desbetreffende bedrijf van toepassing is. Artikel 1 lid 2 van de VAD bepaalt nl. dat de verordening niet van toepassing is ten aanzien van de werknemer, voor wie de bepalingen van een cao dan wel van een ingevolge de Wet op de loonvorming bindend vastgestelde regeling van kracht zijn. </antwoord>
      <antwoord nummer="6">De functielijst uit 1977 kende de functies pompbediende A en B. Een pompbediende B (functiegroep 2) houdt zich bezig met het afleveren van brandstoffen, smeermiddelen en koelwater, het schrijven van afleveringsbonnen en innen van gelden exclusief nachtdienst. Een pompbediende A (functiegroep 3) houdt zich naast het vorenstaande ook bezig met het bijhouden van de voorraadadministratie, uitvoeren van kleine reparaties, verkoop van losse accessoires en afrekenen vreemde valuta en het verrichten van nachtdienst. In het nieuwe Handboek functie-indeling Metaalnijverheid kan de pompbediende ingeschaald worden in functiegroep 2 of 3, afhankelijk van het opleidingsniveau, complexiteit van de werkzaamheden, mate van zelfstandigheid, afbreukrisico en fysieke aspecten. Op voorhand is dus niet te bepalen of deze verschuiving en het daarmee gepaard gaande loonkosteneffect zich zal voordoen. </antwoord>
      <antwoord nummer="7/8" voetnoot="1">Nieuwe beleidsregels zullen uiteraard vooraf d.w.z. voor aanvang van het nieuwe cao-seizoen bekend moeten zijn bij cao-partijen. De in de brief van 14 november 1994 <voetnoot nummer="1"/>voorziene beleidsregels zijn er inderdaad op gericht bij te dragen aan het verbeteren van de arbeidsparticipatie aan de onderkant van de arbeidsmarkt. Daar gaat het om. Deze problematiek is aan de orde geweest in het overleg van het kabinet met werkgevers en werknemers dit voorjaar. De noodzaak en het belang van het verbeteren van de arbeidsparticipatie aan de onderkant worden door werkgevers en werknemers(-organisaties) onderkend. De ontwikkelingen op dit terrein en de evaluatie daarvan zullen aan de orde komen in het overleg met werkgevers en werknemers dit najaar. In de cao klein metaal, welke op 1 januari 1995 is ingegaan, is een nieuwe aanloopschaal opgenomen op het niveau van het minimumloon. </antwoord>
      <antwoord nummer="9">Met betrekking tot de verzoeken om algemeen verbindendverklaring van bepalingen van de onderhavige cao’s zijn de gebruikelijke procedures nog niet geheel afgerond. Besluitvorming m.b.t. het avv-verzoek voor de cao voor het Motorvoertuigenbedrijf en Tweewielerbedrijf en het Handboek Functie-indeling voor de Metaalnijverheid heeft inmiddels plaatsgevonden. Deze besluiten zullen op korte termijn in de Nederlandse Staatscourant worden gepubliceerd. Conform het vigerende beleid zullen beide cao’s algemeen verbindend worden verklaard. Met betrekking tot het verzoek om algemeen verbindendverklaring van bepalingen van de cao Opleidings- en Ontwikkelingsfonds voor het Motorvoertuigenbedrijf en Tweewielerbedrijf kan worden opgemerkt dat thans de reactie van cao-partijen op het tegen het avv-verzoek ingediende bezwaarschrift wordt afgewacht. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 532" documentnummer="4">Kamerstuk 23 532, nr. 4</noot>
      </noten>
   </antwoorden>
</kvr>
