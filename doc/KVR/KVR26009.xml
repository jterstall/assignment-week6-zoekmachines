<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dezentjé Hamming-Bluemink en Schippers (beiden VVD) aan de staatssecretaris van Financiën over lastenverzwaring door de salderingsregeling werkgeversbijdrage ziektekostenvergoeding. (Ingezonden 31 mei 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26009
</item>
         <item attribuut="Inhoud">Over de vergoeding voor de inkomensafhankelijke bijdrage voor de Zorgverzekeringswet zijn geen premies werknemersverzekering verschuldigd. In de praktijk blijkt dat als de vergoeding van de werkgever hoger is dan de inkomensafhankelijke bijdrage, over het verschil wel premies geheven worden.</item>
         <item attribuut="Rubriek">Gezondheidszorg (Zorgverzekeringen) Sociale zekerheid (Sociale verzekeringspremies)</item>
         <item attribuut="Trefwoorden">Sociale verzekeringspremies Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 1827, Tweede Kamer</item>
         <item attribuut="Vraagnr_bij_indiening">2050614340</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Dezentjé Hamming-Bluemink</persoon>
            <persoon partij="VVD">Schippers</persoon>
         </item>
         <item attribuut="Datum_reaktie">2006-07-12</item>
         <item attribuut="Datum_indiening">2006-05-31</item>
         <item attribuut="Document-id">KVR26009</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3889" allpagenumbers="3889 3890" vetnummer="2050614340" code="0506tkkvr1827" lopendefooter="Tweede Kamer, vergaderjaar 2005–2006, Aanhangsel" filenaam="KVR26009" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1827" onderwerp="" indiendatum="2006-05-31">
         <vrager partij="VVD" oorsprong="parlement">Dezentjé Hamming-Bluemink</vrager>
         <vrager partij="VVD" oorsprong="parlement">Schippers</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2006-07-12">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kent u de salderingsregeling, opgenomen in artikel 2.5.8 van de Invoerings- en aanpassingswet Zorgverzekeringswet, op grond waarvan de vergoeding voor de inkomensafhankelijke bijdrage voor de Zorgverzekeringswet mag worden verminderd met de vergoeding voor een ziektekostenverzekering die op grond van een op 31 december 2005 bestaande overeenkomst door de inhoudingsplichtige aan de verzekeringsplichtige wordt verstrekt? </vraag>
      <vraag nummer="2">Bent u ervan op de hoogte dat over de vergoeding voor de inkomensafhankelijke bijdrage voor de Zorgverzekeringswet geen premies werknemersverzekeringen zijn verschuldigd? </vraag>
      <vraag nummer="3">Bent u bekend met het tot 1 januari 2006 geldende artikel 6, eerste lid, onderdeel r, Coördinatiewet Sociale Verzekering, op grond waarvan bijdragen van de werkgever in de op de werknemer drukkende kosten ter zake van een particuliere ziektekostenverzekering, dan wel terzake van de publiekrechtelijke regelingen voor ambtenaren vrijgesteld waren van de heffing van premies werknemersverzekeringen? </vraag>
      <vraag nummer="4">Deelt u de mening dat het in een situatie waarbij de vergoeding voor een ziektekostenverzekering op grond van een op 31 december 2005 bestaande arbeidsovereenkomst meer bedraagt dan de vergoeding voor de inkomensafhankelijke bijdrage, na saldering, niet de bedoeling kan zijn geweest dat dat saldo, in tegenstelling tot de vergoedingen bedoeld in vraag 2 en 3, thans wel onderworpen is aan de heffing van premies werknemersverzekeringen? </vraag>
      <vraag nummer="5">Deelt u de mening dat deze situatie zowel zal leiden tot een lastenverzwaring in geld voor werkgevers en werknemers als tot een administratieve lastenverzwaring voor werkgevers? </vraag>
      <vraag nummer="6">Deelt u de mening dat het in vraag 4 bedoelde saldo, dat feitelijk niets anders is dan voortzetting van een tussen werkgever en werknemer overeengekomen vergoeding voor een ziektekostenverzekering op de voet van het bepaalde in art. 16, lid 2, onderdeel c, Wet financiering sociale verzekeringen (Wfsv), vrijgesteld moet blijven van de heffing van premies werknemersverzekeringen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2">Ja. </antwoord>
      <antwoord nummer="3">Tot en met 2005 waren vergoedingen voor ziektekostenverzekeringen vrijgesteld van heffing van premies werknemersverzekeringen op grond van in artikel 4, tweede lid, onderdeel c, van de Coördinatiewet Sociale Verzekering (CSV). Voor de loonbelasting waren dergelijke vergoedingen wel belast. </antwoord>
      <antwoord nummer="4, 5 en 6">Met de inwerkingtreding van de Wet financiering sociale verzekeringen (Wfsv) per 1 januari 2006 is de CSV ingetrokken. De heffingsgrondslag voor de werknemersverzekeringen is met ingang van 1 januari 2006 geregeld in artikel 16 van de Wfsv. Op grond van artikel 16, eerste lid, van de Wfsv wordt voor de heffingsgrondslag voor de werknemersverzekeringen in beginsel uitgegaan van het loon in de zin van de Wet op de loonbelasting 1964. Dat betekent onder meer dat vergoedingen ter zake van premies en bijdragen voor ziektekostenregelingen die naar aard en omvang overeenkomen met prestaties als bedoeld bij of krachtens artikel 11 van de Zorgverzekeringswet, tot de heffingsgrondslag behoren. De daarmee samenhangende verbreding van de heffingsgrondslag voor de werknemersverzekeringen (ten opzichte van de tot en met 2005 geldende grondslag) en de daaraan in voorkomende gevallen verbonden lastenverzwaring voor werkgevers zijn het gevolg van het in overleg met het bedrijfsleven ontwikkelde beleid om de discoördinatiepunten tussen het sociale verzekeringsloon en het fiscale loon zoveel mogelijk op te heffen. Voor de vergoeding van de inkomensafhankelijke bijdrage, bedoeld in artikel 46 van de Zorgverzekeringswet (Zvw), is echter een uitzondering gemaakt. Op grond van artikel 16, tweede lid, onderdeel c, van de Wfsv is deze vergoeding, in afwijking van de hiervoor qgenoemde regel, niet onderworpen aan de heffing van premies werknemersverzekeringen. Vergoedingen voor een ziektekostenverzekering die prestaties als bedoeld bij of krachtens artikel 11 van de Zvw dekt, en die op grond van een op 31 december 2005 al bestaande arbeidsovereenkomst worden uitbetaald, mogen ingevolge artikel 2.5.8 van de Invoerings- en aanpassingswet Zvw in mindering worden gebracht op de vergoeding van de inkomensafhankelijke bijdrage, bedoeld in artikel 46 van de Zvw. Ik bereid een wetsvoorstel voor waarin met terugwerkende kracht tot en met 1 januari 2006 wordt bepaald dat deze vergoeding, voor zover die het bedrag van de vergoeding van de inkomensafhankelijke bijdrage niet te boven gaat, voor de premieheffing werknemersverzekeringen op dezelfde wijze wordt behandeld als de vergoeding van de inkomensafhankelijke bijdrage, bedoeld in artikel 46 van de Zorgverzekeringswet, en derhalve niet zal zijn onderworpen aan de heffing van premies werknemersverzekeringen. Vergoedingen ter zake van premies en bijdragen voor ziektekostenregelingen behoren met ingang van 1 januari 2006 wel tot de grondslag voor de werknemersverzekeringen voor zover deze vergoedingen worden verstrekt ter zake van premies en bijdragen voor ziektekostenregelingen die naar aard en omvang overeenkomen met prestaties als bedoeld bij of krachtens artikel 11 van de Zorgverzekeringswet en a. niet op grond van een op 31 december 2005 bestaande arbeidsovereenkomst worden uitbetaald; of b. wel op grond van een op 31 december 2005 bestaande arbeidsovereenkomst worden uitbetaald, maar het bedrag van de vergoeding van de inkomensafhankelijke bijdrage te boven gaan. Stel: een werknemer is een inkomensafhankelijke bijdrage van € 1.800 verschuldigd en van zijn werkgever krijgt hij op basis van een reeds bestaande arbeidsovereenkomst een vergoeding van € 1.500 voor een ziektekostenverzekering die prestaties als bedoeld bij of krachtens artikel 11 van de Zvw dekt. Op grond van artikel 2.5.8 van de Invoerings- en aanpassingswet Zvw hoeft de werkgever slechts ( € 1.800 -/- € 1.500 =) € 300 van de wettelijke vergoeding voor de inkomensafhankelijke bijdrage aan de werknemer te betalen. Dit bedrag is op grond van artikel 16, tweede lid, onderdeel c, van de Wfsv vrijgesteld van premieheffing werknemersverzekeringen. Op grond van het in voorbereiding zijnde wetsvoorstel is ook de op basis van de arbeidsovereenkomst te verstrekken vergoeding van € 1.500 niet onderworpen aan de premieheffing voor de werknemersverzekeringen. In het geval dat de werknemer van zijn werkgever een vergoeding krijgt van € 2.000, dan zijn er over een bedrag van ( € 2.000 -/- € 1.800 =) € 200 wel premies werknemersverzekeringen verschuldigd. </antwoord>
      <noten afkomstig="antwoord"/>
   </antwoorden>
</kvr>
