<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid B. M. de Vries (VVD) over de veiligheid van belastingambtenaren. (Ingezonden 20 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4549
</item>
         <item attribuut="Rubriek">Belastingen (Belastingdiensten) Criminaliteit en openbare orde (Veiligheid)</item>
         <item attribuut="Trefwoorden">Belastingdienst Openbare orde en veiligheid</item>
         <item attribuut="Vindplaats">Kamervragen met antwoord 1996-1997, nr. 863, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">B. M. de Vries</persoon>
         </item>
         <item attribuut="Datum_reaktie">1997-03-17</item>
         <item attribuut="Datum_indiening">1997-02-20</item>
         <item attribuut="Document-id">KVR4549</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1767" allpagenumbers="1767 1768" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="863" onderwerp="" indiendatum="1997-02-20">
         <vrager partij="VVD" oorsprong="parlement">B. M. de Vries</vrager>
         <vraagt-aan/>
      </vraagdata>
      <antwoorddata antwoorddatum="1997-03-17">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Op welke wijze wordt de veiligheid van belastingambtenaren in het algemeen gegarandeerd? </vraag>
      <vraag nummer="2">Wordt de veiligheid van belastingambtenaren naar uw oordeel goed gewaarborgd? Zijn er normen vastgesteld op basis waarvan de veiligheid van belastingambtenaren is gewaarborgd? </vraag>
      <vraag nummer="3">Op welke wijze hebben belastingambtenaren inspraak met betrekking tot hun veiligheid? </vraag>
      <vraag nummer="4">Zijn er normen vastgesteld waaraan gebouwen van de belastingdienst in het kader van de veiligheid moeten voldoen? Zo neen, waarom niet? Zo ja, voldoet het belastingkantoor in Den Bosch aan de Kooikersweg aan deze normen? </vraag>
      <vraag nummer="5">Is het mogelijk zonder toestemming van de entree van een belastingkantoor door te lopen naar andere kamers c.q. verdiepingen van het gebouw? </vraag>
      <vraag nummer="6">Wat is de gang van zaken geweest bij de gijzeling van drie belastingambtenaren op het belastingkantoor in Den Bosch? </vraag>
      <vraag nummer="7">Is aan alle voorschriften c.q. regels voor het doorlaten van belastingplichtigen voldaan of is van de gebruikelijke procedure afgeweken? </vraag>
      <vraag nummer="8">Heeft de beveiliging in het betreffende belastinggebouw gefaald? </vraag>
      <vraag nummer="9">Worden de veiligheidsvoorschriften in Den Bosch naar aanleiding van de gijzeling aangescherpt? </vraag>
      <vraag nummer="10">Worden de veiligheidsvoorschriften naar aanleiding van de gijzeling in Den Bosch in het algemeen aangescherpt teneinde de veiligheid van belastingambtenaren te verbeteren? </vraag>
      <vraag nummer="11">Worden naar uw oordeel voldoende middelen ter beschikking gesteld om de veiligheid van belastingambtenaren te waarborgen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Voor de veiligheid van de belastingambtenaren zijn in algemene zin de volgende maatregelen getroffen: – toegangsbeveiliging van gebouwen en speciale voorzieningen bij spreekkamers, bijv. alarmknop en vluchtweg (zie ook het antwoord op de vragen 4 en 5); – instructie c.q. handleiding, waarin is aangegeven hoe op de eenheden moet worden gehandeld indien medewerkers het slachtoffer worden of dreigen te worden van agressie en geweld. Voor enkele specifieke personeelscategorieën is sprake van trainingen in conflicthantering, benaderingstechnieken en het omgaan met agressie. Voorts worden door het Opleidingscentrum van de Belastingdienst trainingen gegeven voor medewerkers die in hun werk te maken hebben met situaties waarbij bedreiging en/of fysiek geweld een rol kan spelen. </antwoord>
      <antwoord nummer="2">Ja, zie ook antwoord op vraag 1. </antwoord>
      <antwoord nummer="3">In de eerste plaats kan het onderwerp «veiligheid» door individuele personeelsleden bij hun leidinggevenden aan de orde worden gesteld. Voorts kan dit onderwerp in het werkoverleg ter sprake worden gebracht. Veiligheid is ook een punt van aandacht voor de medezeggenschapsorganen. De Wet op de ondernemingsraden schenkt daar expliciet aandacht aan en de Arbeidsomstandighedenwet geeft de ondernemingsraad een aantal specifieke bevoegdheden en taken ter zake van de veiligheid. Ook kan hiervoor (namens de leden) aandacht worden gevraagd door de in de Bijzondere Commissie vertegenwoordigde centrales van overheidspersoneel. Het vorige jaar is daarvan ook daadwerkelijk sprake geweest. </antwoord>
      <antwoord nummer="4 en 5">Er zijn normen voor de toegangsbeveiliging van gebouwen vastgesteld. De implementatie van deze normen door middel van bouwkundige voorzieningen is – gezien de omvang daarvan – gespreid over de jaren 1992 t/m 1998. Voor kantoren waar deze bouwkundige voorzieningen nog niet (geheel) zijn aangebracht, is sprake van aanvullende organisatorische maatregelen (zoals oogtoezicht). Het kantoor aan de Kooikersweg in Den Bosch voldoet aan de normen, met uitzondering van de specifieke voorzieningen in de spreekkamers, die vanwege interne verhuizingen nog niet op orde waren. Dit laatste was overigens bij de gijzeling op 18 februari jl. niet van belang, omdat de gijzelnemer toegang is verleend tot de werkkamer van één van de gegijzelden. </antwoord>
      <antwoord nummer="6 en 7">De belastingschuldige meldde zich op 18 februari 1997 om ca. 14.00 uur bij de receptie met het verzoek om een belastingambtenaar te spreken. Nadat hij volgens de voorgeschreven procedure bij die belastingambtenaar was aangekomen, heeft hij vier personen in gijzeling genomen. De politie is vervolgens geïnformeerd. Na langdurig overleg tussen politie en gijzelnemer is de gijzeling om 18.00 uur beëindigd. </antwoord>
      <antwoord nummer="8 t/m 10">Naar aanleiding van de gijzeling wordt nader geëvalueerd of het noodzakelijk moet worden geoordeeld de ten aanzien van het gebouw aan de Kooikersweg te Den Bosch getroffen beveiligingsmaatregelen verder te verbeteren. Aan de hand van deze evaluatie zal tevens worden beoordeeld of er ten aanzien van alle locaties van de Belastingdienst sprake is van een verantwoorde beveiligingsvoorziening. </antwoord>
      <antwoord nummer="11">Ja. </antwoord>
      <noten afkomstig="antwoord"/>
   </antwoorden>
</kvr>
