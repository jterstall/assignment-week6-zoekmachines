<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Verkeer en Waterstaat over de vogelsterfte bij de HSL-Zuid. (Ingezonden 15 juli 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21048
</item>
         <item attribuut="Inhoud">Vragen over het plaatsen van geluidsschermen zonder streeppatroon langs de HSL-Zuid, terwijl de minister van Verkeer en Waterstaat heeft toegezegd dat het plaatsen van geluidsschermen zonder aanpassingen om vogelsterfte tegen te gaan, onmiddellijk gestopt zou worden. Deze vragen dienen ter aanvulling op eerdere vragen van het lid Hofstra (VVD), ingezonden 13 juli 2004.</item>
         <item attribuut="Rubriek">Milieu (Geluidhinder) Natuur (Fauna) Verkeer, vervoer en waterstaat (Spoorwegen)</item>
         <item attribuut="Trefwoorden">Geluidhinder Spoorwegen Vogels</item>
         <item attribuut="Vindplaats">Kamervragen met antwoord 2003-2004, nr. 2218, Tweede Kamer</item>
         <item attribuut="Vraagnr_bij_indiening">2030418040</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-09-03</item>
         <item attribuut="Datum_indiening">2004-07-15</item>
         <item attribuut="Document-id">KVR21048</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4689" allpagenumbers="4689 4690" vetnummer="2030418040" code="0304tkkvr2218" lopendefooter="Tweede Kamer, vergaderjaar 2003–2004, Aanhangsel" filenaam="KVR21048" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2218" onderwerp="" indiendatum="2004-07-15">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-09-3">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Herinnert u zich uw toezegging aan de Kamer tijdens het algemeen overleg van 1 juli jongstleden, dat het plaatsen van geluidsschermen langs de HSL-Zuid, zonder aanpassingen om vogelsterfte tegen te gaan, per onmiddellijk stopgezet zou worden? </vraag>
      <vraag nummer="2">Kunt u aangeven waarom er nu nog steeds geluidsschermen zonder streeppatroon worden geplaatst langs de HSL-Zuid? </vraag>
      <vraag nummer="3">Waarom heeft u de Kamer niet ingelicht dat u uw toezegging niet nakomt? </vraag>
      <vraag nummer="4">Gaat u uw toezegging aan de Kamer alsnog nakomen? Zo ja, per wanneer dan? Zo neen, waarom niet? </vraag>
      <vraag nummer="5">Hoeveel schermen zonder streeppatroon gaan er vanaf nu nog geplaatst worden en waarom? </vraag>
      <vraag nummer="6">Hoeveel geld gaat het kosten om de schermen die vanaf 2 juli geplaatst zijn of worden, van strepen te voorzien? Hoeveel geld zou het gekost hebben indien deze schermen vóór plaatsing, van strepen zouden zijn voorzien? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Hofstra (VVD), ingezonden 13 juli 2004, (vraagnummer 2030417860). </toelichting>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Er worden op dit moment geen geluidsschermen zonder vogelmaatregelen meer geplaatst. Op 14 juli 2004 is de aanleg van transparante geluidsschermen zonder vogelmaatregelen in het kader van de HSL-Zuid gestaakt en op 20 juli 2004 zijn de eerste schermen met strepenpatroon langs de A16 geplaatst. Conform mijn toezegging in het Algemeen Overleg van 1 juli 2004 (Kamerstuk 22 026, nr. 206), heb ik de projectdirectie HSL-Zuid de opdracht gegeven het plaatsen van volledig transparante geluidsschermen te staken. De projectdirectie HSL-Zuid is met de aannemer in overleg getreden over de wijze waarop zo snel mogelijk uitsluitend platen met streeppatroon kunnen worden geplaatst. Het plaatsen van de geluidsschermen moet namelijk door de aannemer worden ingepast in een omvangrijke en complexe bouwstroom. Een dergelijke bouwstroom kenmerkt zich door een strakke tijdsplanning, die met de bouwvakvakantie in het vooruitzicht nog eens extra onder druk komt te staan. Het zonder overleg, met onmiddellijke ingang stopzetten van de plaatsing van de geluidsschermen had waarschijnlijk geleid tot aanzienlijke schadeclaims van de aannemer en een door mij onwenselijk geachte verdere kostenverhoging. </antwoord>
      <antwoord nummer="3">Ik ben van mening dat ik de eerder gedane toezegging gestand heb gedaan (zie het antwoord op vraag 2). </antwoord>
      <antwoord nummer="4">De aanleg van de geluidsschermen zonder vogelmaatregelen is op 14 juli 2004 gestaakt. De werkzaamheden aan de fundering en de stijlen van de geluidsschermen gaan overigens wel gewoon door, aangezien hierbij geen gevaar voor vogelbotsingen bestaat. Op 20 juli 2004 zijn de eerste schermen met strepenpatroon langs de A16 geplaatst. </antwoord>
      <antwoord nummer="5">Er worden in het kader van de HSL-Zuid geen transparante geluidsschermen zonder vogelmaatregelen meer geplaatst. Ik streef er naar om onmiddellijk bij plaatsing definitieve maatregelen (dus met strepenpatroon) te nemen. Op die locaties waar dit niet mogelijk is en er tevens zwaarwegende redenen bestaan, zoals bijvoorbeeld planningstechnische redenen, om door te gaan met het werk, zullen op de transparante schermen tijdelijke maatregelen (bijvoorbeeld een zetmeelcoating) worden aangebracht. In dat geval zullen pas achteraf de definitieve maatregelen (strepen) worden aangebracht. Dit is gebeurd bij de A16 in het weekend van 17/18 juli 2004, waar ten behoeve van de werkzaamheden een buitendienststelling van het spoor in Brabant-Noord nodig was. Aanvullend wil ik u op de hoogte brengen van de resultaten van de proef in het contract Brabant-Zuid, voor het ter plekke aanbrengen van strepen op de reeds geplaatste transparante geluidsschermen. Op basis van de resultaten van de proef is geconstateerd dat als gevolg van productiesnelheid, de weersgevoeligheid, technische aspecten met nadelige gevolgen voor zowel het milieu als de werknemers, het ter plaatse aanbrengen van de strepen geen adequate oplossing is. Daarom is besloten om de schermen te demonteren en in de fabriek te bewerken. De kosten voor het demonteren, transporteren en weer monteren van de schermen wegen op tegen de hogere productiesnelheid in de fabriek en de afwezigheid van de nadelige technische effecten. Dat betekent dat de nu geraamde kosten voor het stralen in de fabriek ongeveer gelijk zijn aan het stralen in situ. Naast de proef is inmiddels eveneens ervaring opgedaan met het demonteren/monteren van de reeds geplaatste schermen om deze in de fabriek van strepen te voorzien. Ook dit is positief uitgevallen. Er is meer inzicht gekregen in de snelheid van de demontage/montage alsmede de te nemen verkeersmaatregelen. </antwoord>
      <antwoord nummer="6">Sinds het beschikbaar stellen van budget voor het aanbrengen van strepen op de transparante geluidsschermen tijdens het AO van 1 juli 2004 (Kamerstuk 22 026, nr. 206), wordt onderhandeld met aannemers over de prijs van het aanbrengen van strepen op: a) nog te bestellen glasplaten; b) glasplaten die reeds besteld zijn maar nog niet op het werk aanwezig zijn; c) glasplaten die al wel reeds op het werk aanwezig zijn maar nog niet zijn verwerkt in de geluidsschermen; en d) glasplaten die reeds in een geluidsscherm verwerkt zijn. Momenteel komen alle vier de hierboven beschreven situaties voor binnen het HSL-Zuid project. Per situatie ben ik bezig met prijsonderhandelingen. Ik kan daarom op dit moment uw vraag nog niet beantwoorden. </antwoord>
      <noten afkomstig="antwoord"/>
   </antwoorden>
</kvr>
