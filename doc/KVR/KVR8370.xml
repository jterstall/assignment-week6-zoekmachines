<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hermann en Rosenmöller (beiden GroenLinks) aan de ministers van Volksgezondheid, Welzijn en Sport en van Sociale Zaken en Werkgelegenheid over de «Aanvullende ziekenfondsverzekering gemeenten». (Ingezonden 30 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8370
</item>
         <item attribuut="Inhoud">Vragen betreffen een door enkele gemeenten (o.a. Den Helder) met een ziektekostenverzekeraar afgesloten verzekering voor alle uitkeringsgerechtigden in die plaatsen als vervanging voor de bijzondere bijstand.</item>
         <item attribuut="Rubriek">Gezondheidszorg (Zorgverzekeringen) Sociale zekerheid (Bijstand (ABW, RWW, Wet Sociale Werkvoorziening)) Staats- en bestuursrecht (Gemeenten)</item>
         <item attribuut="Trefwoorden">Bijstand Gemeenten Ziekenfondsverzekering</item>
         <item attribuut="Vindplaats">Kamervragen met antwoord 1998-1999, nr. 489, Tweede Kamer</item>
         <item attribuut="Vraagnr_bij_indiening">2989902460</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Hermann</persoon>
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-12-16</item>
         <item attribuut="Datum_indiening">1998-10-30</item>
         <item attribuut="Document-id">KVR8370</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="997" allpagenumbers="997 998" vetnummer="2989902460" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8370" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="489" onderwerp="" indiendatum="1998-10-30">
         <vrager partij="GroenLinks" oorsprong="parlement">Hermann</vrager>
         <vrager partij="GroenLinks" oorsprong="parlement">Rosenmöller</vrager>
         <vraagt-aan>de ministers van Volksgezondheid, Welzijn en Sport en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="16 december 1998). Zie ook Aanhangsel Handelingen nr. 370, vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebben enkele gemeenten waaronder Den Helder, een contract met een ziektekostenverzekeraar afgesloten voor een aanvullende verzekering voor alle uitkeringsgerechtigden in deze stad, als vervanging voor de Bijzondere Bijstand met de naam «Aanvullende ziekenfondsverzekering gemeenten»? Is het waar dat wie van deze regeling geen gebruik wil maken ook geen gebruik kan maken van de Bijzondere Bijstand? Hoe beoordeelt u deze ontwikkeling? </vraag>
      <vraag nummer="2">Deelt u de mening dat deze regeling verzekerden dwingt tot het afsluiten van een verzekering bij één bepaalde verzekeraar en dat deze vorm van dwang in strijd is met de keuzevrijheid voor ziekenfondsen zoals neergelegd in de Ziekenfondswet? </vraag>
      <vraag nummer="3">Deelt u de mening dat de aanvullende verzekering van een ziekenfonds niet eenzelfde voorziening is als de Bijzondere Bijstand en derhalve niet als vervanging kan dienen? </vraag>
      <vraag nummer="4">Deelt u de mening dat het onjuist is mensen een deel van het recht op Bijzondere Bijstand te ontzeggen als zij niet deelnemen in de door de gemeente voorgestelde regeling? Zo ja, deelt u dan ook de mening dat de Gemeente Den Helder de regeling ten onrechte aanmerkt als voorliggende voorziening? </vraag>
      <vraag nummer="5">Welke maatregelen denkt u te treffen om deze gang van zaken een halt toe te roepen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Enkele gemeenten, waaronder Den Helder, hebben met de ziektekostenverzekeraar Univé een contract afgesloten voor een aanvullende ziektekostenverzekering voor inwoners met een inkomen tot 105% van de geldende bijstandsnorm. De naam van deze verzekering is «Aanvullende ziekenfondsverzekering gemeenten». De gemeente Den Helder heeft de uitkeringsgerechtigden schriftelijk meegedeeld dat wie van deze regeling geen gebruik wil maken, geen bijzondere bijstand ontvangt voor kosten die onder de verzekering vallen. Op zich beoordelen de Minister van Sociale Zaken en Werkgelegenheid en ik de regeling positief. Het voorzieningenpakket is uitgebreider dan dat van andere aanvullende verzekeringen. In het kader van de bijzondere bijstand verstrekt de gemeente een bijdrage in de kosten van de premie. Acceptatie voor de verzekering vindt plaats zonder medische keuring. De gemeente heeft een regeling getroffen waardoor degenen die in het verleden wegens premie-achterstand zijn uitgeschreven weer kunnen worden ingeschreven bij de aanvullende verzekering. Een en ander dringt het niet-gebruik van de aanvullende verzekering terug en verbetert de toegang tot de gezondheidszorg. Positief is ook dat door de aanvullende verzekering de kosten voor de bijzondere bijstand en, met name, de apparaatskosten dalen (bij brillen, tandartsen, en dergelijke zijn de apparaatskosten hoog in verhouding tot het aan bijzondere bijstand te verstrekken bedrag). Op de gevolgen die de verzekering heeft op het recht op bijzondere bijstand wordt bij de volgende vragen ingegaan. </antwoord>
      <antwoord nummer="2, 3 en 4">In de brief die de gemeente Den Helder aan de cliënten van de sociale dienst heeft gezonden, staat vermeld dat voor kosten die onder de collectieve aanvullende ziektekosten vallen geen bijzondere bijstand zal worden verleend omdat de verzekering wordt aangemerkt als een voorliggende voorziening. Hiermee overschrijdt de gemeente ten dele de beleidsvrijheid die zij heeft ten aanzien van de bijzondere bijstand. De keuze voor een aanvullende ziektekostenverzekering heeft geen invloed op het recht op bijzondere bijstand. Met andere woorden verzekerden kunnen niet gedwongen worden tot het afsluiten van een verzekering bij één bepaalde verzekeraar. De keuzevrijheid van de verzekerden zoals neergelegd in de Ziekenfondswet is dan ook niet in het geding. Alleen als de belanghebbende daadwerkelijk over een collectieve aanvullende ziektekostenverzekering beschikt, zal er, in de regel, geen aanleiding zijn om voor kosten die daaronder vallen bijzondere bijstand te verlenen. In het gevraagde wordt immers in voldoende mate voorzien door de verzekering. Maar als de belanghebbende niet is aangesloten bij de collectieve verzekering kan de bijstand niet zonder meer geweigerd worden. Er is dan geen sprake van een voorliggende voorziening. Als de belanghebbende in het geheel niet is aangesloten bij een aanvullende ziektekostenverzekering moet de gemeente beoordelen in hoeverre er sprake is van tekortschietend besef van verantwoordelijkheid voor de voorziening in het bestaan en de bijstandsverlening daar op af stemmen. Als de belanghebbende is aangesloten bij een andere aanvullende verzekering dan de collectieve, is dat niet aan te merken als tekortschietend besef van verantwoordelijkheid en mag dat feit niet de verlening van bijzondere bijstand in de weg staan. </antwoord>
      <antwoord nummer="5">Gebleken is dat er verschillende gemeenten zijn die een collectieve aanvullende ziektekostenverzekering als voorliggende voorziening aanmerken en op grond daarvan bijzondere bijstand weigeren. De Minister van Sociale Zaken en Werkgelegenheid zal de gemeenten door middel van een circulaire informeren over het hiervoor uiteengezette standpunt. </antwoord>
      <noten afkomstig="antwoord"/>
   </antwoorden>
</kvr>
