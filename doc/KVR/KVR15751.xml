<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid over het massaontslag bij KPN. (Ingezonden 16 april 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15751
</item>
         <item attribuut="Inhoud">Vragen over de reële waarde van de ingestelde taskforce voor het massontslag bij KPN.</item>
         <item attribuut="Rubriek">Communicatie, media en informatievoorziening (Telecommunicatie) Inkomen en rechtspositie (Ontslagen)</item>
         <item attribuut="Trefwoorden">Ontslagen Telecommunicatie</item>
         <item attribuut="Vindplaats">Kamervragen met antwoord 2001-2002, nr. 1222, Tweede Kamer</item>
         <item attribuut="Vraagnr_bij_indiening">2010209200</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-06-04</item>
         <item attribuut="Datum_indiening">2002-04-16</item>
         <item attribuut="Document-id">KVR15751</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2581" allpagenumbers="2581 2582" vetnummer="2010209200" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15751" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1222" onderwerp="" indiendatum="2002-04-16">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="4 juni 2002), zie ook Aanhangsel Handelingen nr. 1102, vergaderjaar 2001–2002">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Herinnert u zich de instelling van een taskforce voor het massaontslag bij KPN? </vraag>
      <vraag nummer="2">Hoeveel mensen zijn inmiddels ontslagen en hoevelen is nog ontslag aangezegd? </vraag>
      <vraag nummer="3">Hoeveel mensen zijn bij KPN en daar buiten weer aan het werk gegaan? </vraag>
      <vraag nummer="4">Klopt het dat het gemiddeld aantal dienstjaren onder de mensen die ontslagen worden omstreeks de achtentwintig jaren is? Vindt u het rechtvaardig dat deze mensen als ze jonger dan 55 jaar zijn, te maken krijgen met een forse inkomensachteruitgang met maximale aanvulling van de Wet Inkomensvoorziening Oudere en gedeeltelijk Arbeidsongeschikte werkloze Werknemers (IOAW) tot 1300 euro per maand? </vraag>
      <vraag nummer="5">Wat is de taskforce meer dan de beschikbaarheid van een paar computers en hulp bij het schrijven van een sollicitatiebrief? </vraag>
      <vraag nummer="6">Bent u bereid, nu in de praktijk behoefte blijkt aan om- en bijscholing, te bewerkstelligen dat het Uitvoeringsinstituut Werknemers Verzekeringen (UWV) daartoe de ruimte geeft door niet onverkort vast te houden aan de sollicitatieplicht? Ook als dat langer dan een jaar is? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">KPN heeft laten weten dat er begin 2002 aan circa 2700 medewerkers bij KPN is aangezegd dat zij per direct dan wel per een later moment in 2002 boventallig worden en als gevolg hiervan worden ontslagen. Daarvan hadden begin mei ongeveer 750 medewerkers ander werk gevonden, binnen of buiten KPN. Tot nu toe heeft het CWI voor ongeveer 1150 medewerkers een ontslagvergunning afgegeven. </antwoord>
      <antwoord nummer="4">Volgens KPN is het gemiddeld aantal dienstjaren van de boventallige KPN-medewerkers 13 jaar. De gemiddelde leeftijd van deze medewerkers is 40 jaar. Naast de medewerkers die boventallig zijn, maken circa 2200 medewerkers gebruik van een regeling om KPN te verlaten onder de condities van de KPN-VUT-regeling. Het gemiddeld aantal dienstjaren van deze vrijwillige vertrekkers is 29 jaar. Ontslagen KPN-werknemers komen, indien zij voldoen aan de criteria, allereerst terecht in de WW. De Ioaw beoogt een afzonderlijke inkomensvoorziening te treffen voor oudere, langdurig werkloze werknemers of jongere gedeeltelijk arbeidsongeschikte werknemers waardoor deze na afloop van de WW-uitkering niet op de bijstand zijn aangewezen. Daarmee worden deze werknemers gevrijwaard van de vermogenstoets van de Abw. Aard en doel van de Ioaw zijn niet die van een loongerelateerde uitkering maar van een op het sociaal minimum afgestemde sociale voorziening. </antwoord>
      <antwoord nummer="5">De taskforce KPN is ingesteld op 6 november 2001. In deze taskforce zijn het ministerie van SZW, KPN, de Centrale Ondernemingsraad van KPN, de uitvoeringsorganisaties CWI en UWV en de bij het ontslag van KPN betrokken vakbonden vertegenwoordigd. In de taskforce bundelen deze partijen hun expertise ten behoeve van een goede afwikkeling van het collectief ontslag bij KPN en de herplaatsing van de werknemers. De taskforce biedt aan de deelnemende partijen de gelegenheid om te overleggen over de gewenste aanpak, om hun inspanningen op elkaar af te stemmen, om duidelijkheid te bieden over de van toepassing zijnde regelingen en de beschikbare budgetten, om knelpunten op te lossen bij voorkeur voordat ze tot problemen leiden en om erop toe te zien dat voldoende resultaat wordt bereikt. De taskforce treedt niet in de bevoegdheden en verantwoordelijkheden van de deelnemende organisaties. Dit betekent ook dat de begeleiding van de met ontslag bedreigde werknemers plaats heeft gevonden vanuit de mobiliteitsorganisatie van KPN. Wel heeft de instelling van de taskforce ertoe geleid dat de KPN zicht heeft gekregen op grote contingenten vacatures bij een aantal grote werkgevers en sectoren, dat de van toepassing zijnde regelingen zijn geïnventariseerd, dat KPN met zowel de CWI als met de UWV goede werkafspraken heeft gemaakt, bijvoorbeeld over de afstemming van de intake-activiteiten bij KPN en CWI, en dat de aanvraag van het collectief ontslag door de CWI centraal wordt afgehandeld. De partijen hebben elkaar dus sneller weten te vinden, de juiste instrumenten zijn bijtijds ingezet (zie ook onder vraag 6), bureaucratische obstakels zijn zoveel mogelijk weggenomen voor de werknemers en de centrale ontslagafhandeling maakte een zorgvuldige en uniforme behandeling van de ontslagaanvragen mogelijk. Aangezien de noodzakelijke werkzaamheden voor de ontslagtaken en voor bemiddeling en reïntegratie nu lopen en de betrokken organisaties elkaar nu goed kunnen vinden, is de taskforce met ingang van dinsdag 14 mei jl. opgeheven. </antwoord>
      <antwoord nummer="6">Een snelle werkhervatting van de betrokken werknemers is van groot belang, bij voorkeur voordat het ontslag is ingetreden. Om dit te bereiken, worden op basis van de Wet Experimenten WW reeds voorafgaand aan het ontstaan van de werkloosheid trajecten ingezet, die bijvoorbeeld kunnen bestaan uit sollicitatietrainingen of een kortdurende scholing. Gelet op de ruime werkervaring en het gemiddelde scholingsniveau verwacht ik dat een grote groep met ontslag bedreigde werknemers met deze geboden hulp door zal stromen naar ander werk. Degenen voor wie dit niet het geval is, kunnen gaan deelnemen aan scholing, als een aanvullende opleiding nodig is om aan werk te komen. Deze scholing moet gelet op onder meer arbeidsmarktpositie en werkervaring noodzakelijk zijn. Gedurende deze scholing is betrokkene niet verplicht te solliciteren. Uiteraard moet na afloop daarvan wel worden gesolliciteerd. De Wet Experimenten WW biedt de mogelijkheid de maximale scholingsduur van een jaar te verlengen tot uiterlijk twee jaar, als er geen kortere opleiding is om de vereiste kwalificatie te halen. In dat geval is de periode waarin een vrijstelling van de sollicitatieplicht geldt, eveneens verlengd. Overigens moet worden opgemerkt dat uit onderzoek is gebleken dat in het merendeel van de gevallen een kortdurende opleiding voldoende is om weer aan het werk te gaan. </antwoord>
      <noten afkomstig="antwoord"/>
   </antwoorden>
</kvr>
