<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Feenstra (PvdA) over de Hoge snelheidstrein. (Ingezonden 11 november 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6208
</item>
         <item attribuut="Inhoud">Vragen naar aanleiding van een artikel "Hoge snelheidstrein dure milieu-investering" in het blad Verkeerskunde, over het aantal luchtvaartpassagiers dat overstapt naar de hoge snelheidstrein en de gevolgen daarvan voor de emissies en het energiegebruik.</item>
         <item attribuut="Rubriek">Milieu (Luchtverontreiniging) Verkeer, vervoer en waterstaat (Spoorwegen)</item>
         <item attribuut="Trefwoorden">Luchtverontreiniging Spoorwegen</item>
         <item attribuut="Vindplaats">Kamervragen met antwoord 1997-1998, nr. 456, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Feenstra</persoon>
         </item>
         <item attribuut="Datum_reaktie">1997-12-22</item>
         <item attribuut="Datum_indiening">1997-11-11</item>
         <item attribuut="Document-id">KVR6208</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="931" allpagenumbers="931 932" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6208" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="456" onderwerp="" indiendatum="1997-11-11">
         <vrager partij="PvdA" oorsprong="parlement">Feenstra</vrager>
         <vraagt-aan/>
      </vraagdata>
      <antwoorddata antwoorddatum="1997-12-22">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het artikel «Hoge snelheidstrein dure milieu-investering»? <voetnoot nummer="1"/>
      </vraag>
      <vraag nummer="2">Hebt u opgemerkt dat de auteurs uitgaan van de overstap van 1 mln. luchtvaartpassagiers met de bestemmingen Parijs, Londen en Frankfurt in 2015 naar de HST? Van welke aantallen passagiers en te bedienen bestemmingen gaat V&amp;W uit? Wat betekent deze wijziging voor de conclusie met betrekking tot emissies en energiegebruik? </vraag>
      <vraag nummer="3">Wat betekent deze wijziging in aannames voor enerzijds het gebruik van de HSL en anderzijds voor de daling van het aantal vluchten? </vraag>
      <vraag nummer="4">Deelt u de verwachting dat de HSL, naast de beoogde overstappers vanuit de luchtvaart, ook nieuwe reizigers aantrekt? In welke mate zouden deze nieuwe reizigers anders gebruik hebben gemaakt van een andere vervoersvorm, bijvoorbeeld de auto? Is dit deel van de emissiewinst ook meegerekend? </vraag>
      <vraag nummer="5">Onderschrijft u de overig gehanteerde aannames? Zo neen, op welke onderdelen hanteert u andere aannames? Leidend deze wijzigingen ook tot andere uitkomsten en een afwijkend perspectief? Zo ja, hoe beoordeelt u tegen deze achtergrond de kwaliteit van het artikel? </vraag>
      <vraag nummer="6">Op welke wijze zullen, gezien het feit dat het genoemde artikel onder meer geschreven is op basis van een RIVM-rapport ten behoeve van de Commissie Vergroening Belastingen, de al dan niet te wijzigen conclusies en gehanteerde aannames worden doorvertaald in fiscale vergroeningsvoorstellen? </vraag>
      <noten afkomstig="vraag">
         <noot nummer="2"/>
         <noot nummer="1">Geurs en Van den Brink, Verkeerskunde, oktober 1997</noot>
         <noot nummer="2">Luchtvaart en Milieu, RIVM, 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De auteurs hebben voor de reizigersaantallen dezelfde aannamen gehanteerd als in de Nieuwe HSL-Nota (PKB-deel 1) zijn opgenomen. Daarin staat dat het aantal luchtreizigers dat overstapt op de HST, afhankelijk van het gehanteerde scenario, zal variëren tussen de 1 mln en 4 mln overstappende reizigers in 2015. Als meest realistische aanname hanteert Verkeer en Waterstaat – voor de HSL-Zuid alleen – 3 mln substitutiereizigers per jaar in 2015 en voor het totaal van zuidlijn en oostlijn tezamen 5 mln. De auteurs hebben in hun artikel in Verkeerskunde, om een aantal redenen, gerekend met de laagste prognose van 1 mln substitutiereizigers per jaar. Dat betekent dat de werkelijke cijfers, als het meest realistische scenario werkelijkheid wordt, 3 à 5 maal zo hoog liggen. Ook in het artikel komt dit tot uiting (citaat): «Desalniettemin toont het rekenvoorbeeld aan dat door aanleg van de HST milieuwinst wordt geboekt. Bij een effectief prijsbeleid (...) kan deze nog sterk toenemen.» </antwoord>
      <antwoord nummer="3">Zoals hierboven bleek is van gewijzigde aannames geen sprake. Men heeft ervoor gekozen een rekenvoorbeeld uit te werken voor 1 mln reizigers per jaar, dat vervolgens door eenieder kan worden opgehoogd naar een meer realistisch niveau. Betreurenswaardig is slechts dat het getal van 1 mln in de media een eigen leven is gaan leiden. </antwoord>
      <antwoord nummer="4">Ook in de Nieuwe HSL-Nota is er steeds van uitgegaan dat de HSL naast substitutie ook nieuwe reizigers zal aantrekken (generatie). Als deze reizigers voorheen per auto dezelfde reis maakten, vallen ze onder het begrip substitutie. Niet is nagegaan waaraan substitutiereizigers voorheen hun geld en tijd plachten te spenderen, en in hoeverre die vervallen activiteit het milieu zou hebben belast. In een ander artikel van een RIVM-medewerker over het onderhavige onderzoek wordt hierover opgemerkt dat deze milieuwinst zou moeten worden meegerekend, doch: «Het inzicht in alternatieve bestedingsaanwendingen en de daaraan gekoppelde milieubelasting is echter nog gering». Al met al betekent dit dat de milieuwinst per saldo te laag is ingeschat. </antwoord>
      <antwoord nummer="5" voetnoot="2">Zoals hierboven bleek gaat het in het aangehaalde artikel van de RIVM-medewerkers niet zozeer om de vraag welke aanname voor de substitutie het meest waarschijnlijk is. Hoofdpunt is, dat de genoemde medewerkers op basis van deze aannames doorfilosoferen over de vraag in hoeverre de HSL-Zuid, louter als milieu-investering beschouwd, een kosteneffectieve maatregel is. Zij delen daartoe de bedragen die de overheid in de HSL investeert door de behaalde milieuwinst (in vermeden tonnen CO <voetnoot nummer="2"/>bijvoorbeeld), en constateren vervolgens dat deze besparing in verhouding duur betaald is. Naar mijn oordeel is deze benaderingswijze uiterst discutabel. Immers, de investering in de HSL wordt om van groot aantal redenen gedaan, die alle in de PKB staan opgesomd. Het milieubelang is er daar één van, en het is dus niet reëel alle kosten aan dat ene belang toe te rekenen. Daarbij komt dat de RIVM-berekeningen uitgaan van de substitutie zoals die nu kan worden verwacht. De regering acht daarboven uitgaande de aanwezigheid in de toekomst van HSL-verbindingen van groot strategisch belang, om de te verwachten vervoersgroei in elk geval zo milieuvriendelijk mogelijk op te kunnen vangen. In dat licht gezien acht ik de in het artikel gekozen invalshoek van een weinig brede visie getuigen. </antwoord>
      <antwoord nummer="6">Naar mijn oordeel biedt de eerste conclusie uit het RIVM-artikel: «Reizen naar Londen, Parijs en Frankfurt per HST is veel milieuvriendelijker dan per vliegtuig» de voornaamste basis voor het werk van de in de vraagstelling genoemde commissie. </antwoord>
      <noten afkomstig="antwoord"/>
   </antwoorden>
</kvr>
