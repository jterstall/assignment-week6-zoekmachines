<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Steenhoven en Harrewijn (beiden GroenLinks) aan de ministers van Verkeer en Waterstaat en van Defensie over het openstellen van militaire vliegvelden voor burgermedegebruik. (Ingezonden 17 september 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14614
</item>
         <item attribuut="Inhoud">Vragen naar aanleiding van besluiten in Staatscourant 2000, 164 over het medegebruik van militaire vliegvelden door onder meer sportvliegtuigen, modelvliegtuigen en het Turkse Pegasus Airlines.</item>
         <item attribuut="Rubriek">Veiligheidsbeleid en defensie (Luchtmacht) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Luchtvaart Militaire luchthavens</item>
         <item attribuut="Vindplaats">Kamervragen met antwoord 2001-2002, nr. 264, Tweede Kamer</item>
         <item attribuut="Vraagnr_bij_indiening">2000115540</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="GroenLinks">Van der Steenhoven</persoon>
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">2001-11-16</item>
         <item attribuut="Datum_indiening">2001-09-17</item>
         <item attribuut="Document-id">KVR14614</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="553" allpagenumbers="553 554" vetnummer="2000115540" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14614" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="264" onderwerp="" indiendatum="2001-09-17">
         <vrager partij="GroenLinks" oorsprong="parlement">Van der Steenhoven</vrager>
         <vrager partij="GroenLinks" oorsprong="parlement">Harrewijn</vrager>
         <vraagt-aan>de ministers van Verkeer en Waterstaat en van Defensie</vraagt-aan>
      </vraagdata>
      <antwoorddata antwoorddatum="2001-11-16">
         <antwoorder functie="staatssecretaris" ministerie="Defensie">Van Hoof</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Waarom wordt er voor de militaire vliegvelden Gilze-Rijen, Twenthe en De Kooy nu opeens ontheffing verleend voor het openstellen van sportvliegtuigen? </vraag>
      <vraag nummer="2">Waarom wordt onder meer voor het in de zeer kwetsbare Veluwe gelegen vliegveld Deelen – tegen de afspraken met natuurbeheerders in – ontheffing verleend voor modelvliegtuigen? </vraag>
      <vraag nummer="3" voetnoot="1">Waarom is de Tweede Kamer niet voor de publicaties in de Staatscourant <voetnoot nummer="1"/>van dit voornemen op de hoogte gebracht? </vraag>
      <vraag nummer="4">Welke volume-ontwikkeling wordt verwacht en wat betekent dit voor de stilte en rust in de perioden zonder militair vliegverkeer? Is er voor elk van deze vliegvelden een Bkl-zone vastgesteld? </vraag>
      <vraag nummer="5">Met welk doel worden expliciet voor het Turkse Pegasus Airlines vluchten toegelaten op het militair vliegveld Twente Airport? </vraag>
      <vraag nummer="6">Bent u bereid de ontheffing op te schorten tot de Kamer bij de behandeling van het Structuurschema Kleine en Regionale Luchtvaart en het Structuurschema Militaire Terreinen zich heeft kunnen uitspreken over het door u gewenste burgermedegebruik van deze militaire vliegvelden? Zo neen, waarom niet? </vraag>
      <noten afkomstig="vraag">
         <noot nummer="1" datum="2001-08-27" bron="Staatscourant nr. 164">Staatscourant nr. 164, 27 augustus 2001</noot>
      </noten>
   </vragen>
   <antwoorden aantal="5">
      <antwoord nummer="1 en 3">Alle militaire luchtvaartterreinen worden mede gebruikt door de burgerluchtvaart, waaronder ook sportvliegtuigen. De ontheffing voor het medegebruik van het marinevliegkamp De Kooy en de vliegbases Gilze-Rijen en Twenthe betreft een verlenging van een reeds bestaand uitvoeringsbesluit op grond van de Luchtvaartwet, wat volledig in overeenstemming is met het vigerende rijksbeleid. Het rijksbeleid voor het burgermedegebruik van militaire luchtvaartterreinen ligt vast in het Structuurschema Militaire Terreinen (SMT), de nota Regionale Luchthaven Strategie (RELUS) en de Beleidsvisie Kleine Luchtvaartinfrastructuur. Er is dus geen sprake van een nieuwe ontheffing, waarmee burgermedegebruik in afwijking van het rijksbeleid wordt toegestaan. Om die reden is de Tweede Kamer hierover niet vooraf geïnformeerd. </antwoord>
      <antwoord nummer="2">Recreatief medegebruik in de vorm van modelvliegtuigen wordt sinds jaar en dag toegestaan op een groot aantal vliegkampen en vliegbases. Deze onderhavige ontheffing betreft een verlenging van een reeds bestaande praktijk. Er zijn geen afspraken met natuurbeheerders die continuering van het bestaande medegebruik in de weg staan. </antwoord>
      <antwoord nummer="4">Zoals is aangegeven in de Beleidsvisie Kleine Luchtvaartinfrastructuur, wijst het kabinet een intensivering van het burgermedegebruik van de militaire luchtvaartterreinen door recreatieve kleine luchtvaart af. Een toename van de milieubelasting voor de omgeving van deze terreinen die daarvan het gevolg zijn, maakt intensivering onwenselijk (pagina 43). In de hoofdlijnennotitie Structuurschema Regionale en Kleine Luchthavens (SRKL) is aangekondigd dat het SRKL het kader zal scheppen voor de milieuruimte die gegeven wordt aan het burgermedegebruik. Voor De Kooy, Gilze-Rijen en Twenthe is ingevolge de Luchtvaartwet en het Besluit geluidsbelasting grote luchtvaart (Bggl) een geluidzone in Kosteneenheden vastgesteld. Voor deze vliegvelden wordt dus geen Bkl-zone vastgesteld, omdat het Besluit geluidsbelasting kleine luchtvaart (Bgkl) niet van toepassing is op gebieden binnen een geluidszone waarop het Bggl van toepassing is. </antwoord>
      <antwoord nummer="5">Het burgermedegebruik wordt in het algemeen toegestaan op grond van een ontheffing op grond van artikel 34 van de Luchtvaartwet. Deze ontheffing wordt in principe afgegeven aan de gezagvoerder of de eigenaar van het vliegtuig of de vliegtuigen. In dit geval is ontheffing verleend aan een luchtvaartmaatschappij als eigenaar van de vliegtuigen en is sprake van een met name genoemd (beperkt) aantal vluchten. </antwoord>
      <antwoord nummer="6">Nee. Zoals reeds is aangegeven zijn de ontheffingen verleend op basis van door de Tweede Kamer goedgekeurde planologische kernbeslissingen en overig rijksbeleid. </antwoord>
      <noten afkomstig="antwoord"/>
   </antwoorden>
</kvr>
