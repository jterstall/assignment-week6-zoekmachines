<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid over de groei van loonbedrijven en uitzendbureaus in de Haagse regio. (Ingezonden 15 november 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10715
</item>
         <item attribuut="Inhoud">Vragen over de groei van loonbedrijven en uitzendbureaus in de Haagse regio, in het bijzonder in de land- en tuinbouwsector, waaronder mogelijk steeds meer malafide bedrijven, naar aanleiding van eerdere kamervragen over dit onderwerp (Aanh. Hand. II, 1998-1999, nr. 1665) en het bericht in FNV Magazine van 21 oktober 1999 dat de cijfers omtrent de groei veel hoger zijn dan eerder werd gemeld.</item>
         <item attribuut="Rubriek">Arbeid (Arbeidsbemiddeling) Criminaliteit en openbare orde (Fraude) Landbouw (Landbouwbedrijven)</item>
         <item attribuut="Trefwoorden">Fraude Landbouwbedrijven Uitzendbureaus</item>
         <item attribuut="Vindplaats">Kamervragen met antwoord 1999-2000, nr. 407, Tweede Kamer</item>
         <item attribuut="Vraagnr_bij_indiening">2990002710</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">1999-12-06</item>
         <item attribuut="Datum_indiening">1999-11-15</item>
         <item attribuut="Document-id">KVR10715</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="847" allpagenumbers="847 848" vetnummer="2990002710" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10715" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="407" onderwerp="" indiendatum="1999-11-15">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1999-12-6">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1 2">Herinnert u zich dat ik u op 8 juni jl. heb gevraagd naar de precieze gegevens omtrent de groei van het aantal loonbedrijven en uitzendbureaus in de Haagse regio, in het bijzonder in de land- en tuinbouwsector en dat u uw antwoord baseerde op cijfers van het GAK? <voetnoot nummer="1"/>Kunt u bevestigen dat naar nu blijk ook volgens het GAK de cijfers veel hoger zijn dan toen werd gemeld? <voetnoot nummer="2"/>
      </vraag>
      <vraag nummer="2">Waarom heeft u zich alleen gebaseerd op de cijfers van GAK en GUO en niet ook bij de Kamer van Koophandel in Den Haag geïnformeerd? </vraag>
      <vraag nummer="3">Zijn er volgens het GAK alleen al in de laatste drie maanden landelijk 600 ondernemingen in de land- en tuinbouwsector ingeschreven? Wat betekent dat voor de Haagse regio? Wat zijn de precieze cijfers? </vraag>
      <vraag nummer="4">Geeft het GAK als verklaring voor het verschil tussen de Kamer van Koophandel en de eigen registratie dat er wellicht geen feitelijke bedrijfsactiviteiten worden uitgeoefend of dat betrokkenen geen personeel in dienst hebben? Hoe groot acht u de kans dat het hier gaat om malafide praktijken? </vraag>
      <vraag nummer="5" voetnoot="3">Vindt er überhaupt nog enige wijze van controle <voetnoot nummer="3"/>plaats in de startfase? Bent u bereid maatregelen te nemen om de controle te verbeteren? </vraag>
      <vraag nummer="6">Hoe hoog is volgens u het bedrag dat gemoeid is met het niet afdragen van loonbelasting, sociale verzekeringspremies en omzetbelasting door malafide loonbedrijven en uitzendbureaus? </vraag>
      <vraag nummer="7">Zijn er inmiddels resultaten te melden uit activiteiten van het Westland Interventieteam (WIT)? </vraag>
      <vraag nummer="8">Wanneer is voor u de nood in de land- en tuinbouw hoog genoeg om maatregelen als bedoeld in de WAADI te willen nemen? Geven de nieuwe feiten voldoende aanleiding om in te willen grijpen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1665" documentjaargang="1998-1999">Aanhangsel Handelingen, nr. 1665, vergaderjaar 1998–1999.</noot>
         <noot nummer="2" datum="1999-10-21" bron="FNV Magazine (33)">FNV Magazine (33), 21 oktober 1999</noot>
         <noot nummer="3">Sinds 1 juli 1998 is geen vergunning meer nodig om een uitzendbureau te starten. In uw beantwoording van mijn vragen over het aantal loonbedrijven en uitzendbureaus in de Haagse regio van 8 juni 1999 stelt u dat het belang van een vergunningenregime niet moet worden overschat</noot>
      </noten>
   </vragen>
   <antwoorden aantal="8">
      <antwoord nummer="1">Ja, ik herinner mij uw vraag. Ik herinner mij tevens dat ik mijn antwoord baseerde op cijfers van het GAK en het GUO. De recentere cijfers van het GAK zijn vooral hoger dan voorheen gemeld doordat nu naast uitzendbureaus ook detacheringsbedrijven en intermediaire diensten zijn meegeteld. </antwoord>
      <antwoord nummer="2">Bij het GAK en het GUO staan in principe alle werkgevers geregistreerd. Bij de Kamer van Koophandel staan naast werkgevers ook ondernemers zonder personeel geregistreerd. Bovendien staan bij de Kamer van Koophandel ook niet meer (in deze sector) actieve en inmiddels gestopte ondernemers geregistreerd, die zich niet hebben afgemeld. Hierdoor geeft het aantal bij de Kamer van Koophandel geregistreerde ondernemers in deze sector geen adequaat beeld van het aantal werkgevers. </antwoord>
      <antwoord nummer="3">Gak Nederland bv heeft desgevraagd aangegeven dat het genoemde aantal nieuwe werkgevers (600) betrekking heeft op de periode juni 1999 tot en met augustus 1999. Ook hecht het Gak er aan om te vermelden dat het hier een momentopname betreft op een bepaalde peildatum en over een beperkte periode. Het Gak heeft toegezegd op korte termijn cijfermatige informatie te zullen aanbieden die betrekking heeft op de ontwikkelingen binnen het geografische gebied dat onder zijn kantoor te Den Haag ressorteert. </antwoord>
      <antwoord nummer="4">De door u geschetste redenen kunnen inderdaad een rol spelen, waarbij in bepaalde gevallen inderdaad sprake zal zijn van malafide praktijken. De omvang daarvan kan ik op dit moment niet inschatten. Om dit soort situaties aan te pakken is juist het Westland Interventieteam (WIT) in het leven geroepen. Ik verwacht dan ook dat de inzet van het WIT hierin te zijner tijd inzicht zal verschaffen. </antwoord>
      <antwoord nummer="5">Gak Nederland bv en de Belastingdienst controleren wel degelijk startende ondernemers. Het Gak controleert nieuwe inschrijvers in persoon en op de (vestigings-)locatie om te toetsen of er daadwerkelijk sprake is van ondernemingsactiviteiten zoals het beschikken over meerdere opdrachtgevers, eigen vervoermiddelen, een bedrijfsadministratie en dergelijke. Hiernaast vinden er controles plaats terzake van de Wet Arbeid Vreemdelingen en de arbeidsvoorwaarden, maar deze controles vinden niet noodzakelijkerwijze in de startfase van een nieuw bedrijf plaats. Ik heb reeds maatregelen genomen om de controle in deze sector te verbeteren en te intensiveren: in algemene zin in het kader van de nota intensivering fraudebestrijding 1998–2002 en in het bijzonder door de instelling van het WIT. Voorts is hier van belang, dat zowel in 1999 als in 2000 een intensivering is voorzien van de handhaving op grond van de Wet Arbeid Vreemdelingen. Specifieke projecten dienaangaande, waarbij onder meer op valse en vervalste identificatiemiddelen wordt gelet, zijn opgenomen in de respectievelijke jaarprogramma’s van de Arbeidsinspectie. In dit verband wil ik ook wijzen op het belang van zelfregulering door de uitzendbranche: de beide brancheorganisaties (ABU en NBBU) kennen een vrij uitgebreide toelatingsprocedure voor nieuwe leden en daarnaast repeterende monitoring via onafhankelijke toetsing. Het lidmaatschap vervult in zekere zin de rol die voorheen de vergunning beoogde te vervullen en doet dat mogelijk beter. Hoewel het lidmaatschap en de toetsing geen vrijwaring van de wettelijke inlenersaansprakelijkheid garanderen, zijn zij wel van belang voor inleners als het er om gaat indicaties te krijgen van de algemene betrouwbaarheid. Aldus kan een inlener de risico’s beperken om betrokken te raken bij overtreding van wettelijke bepalingen. Over de bedoelde risico’s worden inleners door de brancheorganisaties en ook via het WIT voorgelicht. </antwoord>
      <antwoord nummer="6">Ik kan niet met enige mate van zekerheid inschatten welke bedragen hiermee gemoeid zijn. Wel bekend is dat de acties van RIF Den Haag in 1995 tot correcties in de premieheffing van f 2,2 mln., tot correcties in loonheffing van f 2,6 mln. en tot een correctie in de omzetbelasting van f 21 000,– hebben geleid. Gelet op de groei in het aantal bedrijven zou het schadebedrag hoger kunnen liggen. Met het oog hierop en teneinde een oplossing voor deze problematiek te vinden is het WIT opgericht. </antwoord>
      <antwoord nummer="7">Door het multidisciplinaire samenwerkingsverband Westland Interventieteam (WIT) worden, in samenwerking met de Regiopolitie Haaglanden, controles uitgevoerd in het Westland. Deze controles hebben plaats vanuit een geïntegreerde aanpak van de problematiek in het Westland. Bij verschillende tuinbouwbedrijven zijn werknemers gecontroleerd. Van hen was 27% niet gerechtigd in Nederland arbeid te verrichten. Van de gecontroleerde werknemers bleek 19% illegaal in Nederland te verblijven. Van de legale arbeidskrachten bleek 10% een uitkering van de Gemeentelijke Sociale Dienst te hebben. Circa 30% van alle aangetroffen werknemers is in onderzoek bij de betrokken uitvoeringsinstellingen en Belastingdienst, vanwege het verzwijgen van de loonsom, dan wel het niet of niet tijdig aanmelden van dienstverbanden. Op basis van deze gegevens kan vooralsnog niet worden vastgesteld of er sprake is van een toe- of afname van illegale tewerkstelling. Het beeld van de rapportage van het Regionaal Interdisciplinair Fraudeteam Den Haag uit juni 1997, gebaseerd op een onderzoek bij een beperkt aantal bedrijven, lijkt evenwel te worden bevestigd, namelijk dat bij de onderzochte bedrijven op aanzienlijke schaal sprake is van belasting- en premiefraude en illegale tewerkstelling. Naast geschetste controles van het WIT zullen ook andere activiteiten, zoals het verzamelen en analyseren van nog ter beschikking komende gegevens, op termijn inzicht verschaffen in de omvang van de problematiek. </antwoord>
      <antwoord nummer="8">Het WIT is nog te kort operationeel om thans conclusies te kunnen trekken. Deze aanpak moet zich eerst kunnen bewijzen en daarvoor de tijd krijgen. Zoals ik reeds eerder heb geantwoord, ben ik van mening dat (her)invoering van een vergunningenregime niet aan de orde is, omdat en zolang de beschikbare instrumenten voor handhaving, in casu via het WIT, niet volledig zijn benut. Ik herhaal hierbij nogmaals mijn ernstige twijfels over een vergunningenregime als effectief instrument om de onderhavige overtredingen in deze sector te voorkomen (illegaal opererende uitzendondernemingen vroegen ook in het verleden geen vergunning aan). Op basis van de ervaringen van het WIT zal ik – samen met andere betrokken bewindslieden – bezien of en zo ja welke vervolgstappen gezet moeten worden. Over de bedoelde ervaringen zult u komend voorjaar worden geïnformeerd. </antwoord>
      <noten afkomstig="antwoord"/>
   </antwoorden>
</kvr>
