<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister van Verkeer en Waterstaat over de mogelijke verhuizing van de afdeling binnenvaart van de Divisie Vervoer, onderdeel van het Inspectoraat-Generaal Verkeer en Waterstaat van Rotterdam naar Den Haag. (Ingezonden 20 juni 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18108
</item>
         <item attribuut="Inhoud">Vragen naar aanleiding van berichten over sluiting van het loket van de afdeling Binnenvaart van de Divisie Vervoer (onderdeel van het Inspectoraat-Generaal Verkeer en Waterstaat) in Rotterdam en verhuizing naar Den Haag.</item>
         <item attribuut="Rubriek">Staats- en bestuursrecht (Ministeries) Verkeer, vervoer en waterstaat (Binnenscheepvaart)</item>
         <item attribuut="Trefwoorden">Binnenscheepvaart Verkeer en Waterstaat (ministerie)</item>
         <item attribuut="Vindplaats">Kamervragen met antwoord 2002-2003, nr. 1567, Tweede Kamer</item>
         <item attribuut="Vraagnr_bij_indiening">2020313630</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2003-07-04</item>
         <item attribuut="Datum_indiening">2003-06-20</item>
         <item attribuut="Document-id">KVR18108</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3277" allpagenumbers="3277 3278" vetnummer="2020313630" code="0203tkkvr1567" lopendefooter="Tweede Kamer, vergaderjaar 2002–2003, Aanhangsel" filenaam="KVR18108" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1567" onderwerp="" indiendatum="2003-06-20">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-07-4">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is het bericht waar dat de afdeling Binnenvaart van de Divisie Vervoer, onderdeel van het Inspectoraat-Generaal Verkeer &amp; Waterstaat, haar loket in Rotterdam sluit en verhuist naar Den Haag? </vraag>
      <vraag nummer="2">Is het waar dat dit loket door varende ondernemers en bemanningsleden zeer druk wordt bezocht? </vraag>
      <vraag nummer="3">In hoeverre komt door deze voorgenomen verhuizing van deze afdeling van de grootste wereld- en binnenvaarthaven Rotterdam naar Den Haag de dienstverlening aan de binnenvaart in het gedrang? </vraag>
      <vraag nummer="4">In hoeverre heeft bij deze voorgenomen maatregel het interne organisatiebelang van Verkeer &amp; Waterstaat voorrang gekregen boven het klachtgerichte belang? </vraag>
      <vraag nummer="5">In hoeverre strijdt deze maatregel met het streven om de administratieve lasten voor de ondernemer te verlichten? </vraag>
      <vraag nummer="6">Is er met de binnenvaart goed gecommuniceerd over deze verhuizing? Hoe hebben zij gereageerd op deze maatregel? </vraag>
      <vraag nummer="7">Is het waar, dat vanuit de binnenvaartorganisaties een alternatieve locatie voor het loket in Rotterdam is aangeboden? Waarom is daar niet op ingegaan? </vraag>
      <vraag nummer="8">Bent u bereid de verhuizing van het betreffende loket naar Den Haag te voorkomen, dan wel een alternatief voor het loket voor de binnenvaart in Rotterdam te bieden, bijvoorbeeld een loket binnen het kantoor van de Stichting Scheepsafvalstoffen Binnenvaart, dat eveneens een belangrijke publieks- en loketfunctie heeft? </vraag>
      <vraag nummer="9">Kunnen deze schriftelijke vragen op korte termijn (binnen één week) worden beantwoord? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. De Inspectie Verkeer en Waterstaat (IVW) is voornemens het loket te verplaatsen, waarmee het loket de overige vergunningverlenende taken volgt, die reeds sinds 1998 in Den Haag worden uitgevoerd op de afdeling binnenvaart van de Divisie Vervoer. </antwoord>
      <antwoord nummer="2">Dit is de doelgroep waar het loket zich op richt. Gemiddeld één maal per jaar dient een bemanningslid een stempel te halen in het dienstboekje. Het vaartijdenboek voor de ondernemer gaat vaak zelfs langer mee dan één jaar. Er is overigens geen absolute noodzaak tot het in persoon bezoeken van het loket. Het is ten allen tijde mogelijk per post een boek of stempel te verkrijgen. Van deze mogelijkheid wordt gebruik gemaakt, bijvoorbeeld door diegenen die niet in de regio Rotterdam varen en Amsterdam of Groningen Eemshaven als thuisbasis hebben. </antwoord>
      <antwoord nummer="3">De dienstverlening aan de binnenvaart zal door de verhuizing van het loket zeker niet in het gedrang komen. Eerder zal het niveau van de dienstverlening juist worden verhoogd. Door aan te sluiten bij de overige vergunningverlenende taken op het gebied van de binnenvaart op de locatie van de Divisie Vervoer in Den Haag kunnen de hierna volgende voordelen worden gerealiseerd. De kwaliteit van de dienstverlening zal worden verhoogd doordat klanten naast dienstboekjes en vaartijdenboeken nu op één locatie vergunningen etc. kunnen aanvragen. Daarnaast bestaat door de concentratie de mogelijkheid tot uitgebreidere voorlichting en snelle doorverwijzing bij vragen. Voorts is de nieuwe locatie uitstekend bereikbaar per openbaar vervoer en auto en kan bij drukte snel extra personeel worden ingeschakeld waardoor wachttijden tot een minimum kunnen worden beperkt. Tenslotte worden in de nieuwe situatie de openingstijden verruimd van 5 naar 8 uur per dag. </antwoord>
      <antwoord nummer="4">Het klantgerichte belang prevaleert in deze, gezien de verhoging van de kwaliteit van de dienstverlening. Met de verplaatsing van het loket is ervoor gewaakt de dienstverlening aan de klanten op geen enkele manier te benadelen. Uit het antwoord op vraag 3 mag blijken dat de kwaliteit van de dienstverlening juist hoger zal worden na effectuering van de verplaatsing van het loket. </antwoord>
      <antwoord nummer="5">Deze maatregel is niet in strijd met bovengenoemd streven. Door de concentratie van diensten van de afdeling binnenvaart op één locatie, kan er tijdwinst optreden bij varende ondernemers en bemanningsleden. Zij kunnen op dezelfde locatie voor alle handelingen terecht waar voorheen twee locaties (Rotterdam en Den Haag) nodig waren. </antwoord>
      <antwoord nummer="6">Het loket was tot 1998 gehuisvest in de schippersbeurs te Rotterdam. Reeds bij de sluiting van de schippersbeurzen, in oktober 1998, was algemeen bekend dat de nieuwe huisvesting in Rotterdam een tijdelijke zou zijn. In eerste instantie leek verhuizing binnen Rotterdam, naar een nieuw te bouwen Binnenvaartcentrum (verwachte oplevering medio 2000), een optie. De bouw van dit centrum werd echter eerst uitgesteld en is inmiddels op de lange baan geschoven. Met het uitblijven hiervan is toen een ander onderkomen voor het loket gezocht. Het voornemen tot verplaatsing van het loket is op 23 mei 2003 kenbaar gemaakt aan betrokkenen (i.c. het Centraal Bureau voor de Rijn en Binnenvaart (CBRB), Koninklijke Schuttevaer en Kantoor binnenvaart). Tevens is met de betrokken partijen onlangs een gesprek gevoerd door de Divisie Vervoer. Ondanks dat de IVW goede argumenten heeft voor de verhuizing en de kwaliteit van de dienstverlening verbeterd wordt, zijn de betrokkenen niet gelukkig met de maatregel. </antwoord>
      <antwoord nummer="7">In januari 2003 heeft de Stichting Scheepsafvalstoffen Binnenvaart (SAB) inderdaad een ruimte in Rotterdam aangeboden voor het loket. Om financiële- en genoemde redenen van efficiency, is niet ingegaan op dit aanbod. De SAB is hiervan op 17 juni 2003 op de hoogte gesteld. </antwoord>
      <antwoord nummer="8">Om de dienstverlening te kunnen vergroten, de wachttijden te kunnen beperken en de openingstijden te kunnen verruimen, dient het loket te worden ondergebracht bij de afdeling binnenvaart van de Divisie Vervoer in Den Haag. Alwaar deze voordelen kunnen worden gerealiseerd. </antwoord>
      <antwoord nummer="9">Helaas is het, door de noodzakelijke afstemming, niet gelukt deze vragen binnen een week te beantwoorden. </antwoord>
      <noten afkomstig="antwoord"/>
   </antwoorden>
</kvr>
