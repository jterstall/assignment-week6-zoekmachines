<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voûte-Droste, Weisglas en Hessing (allen VVD) over onderhandelingen van Fokker met buitenlandse afnemers. (Ingezonden 18 december 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6436
</item>
         <item attribuut="Inhoud">Betreft frustrering van de onderhandelingen met Vietnam door de Franse regering in de jaren negentig.</item>
         <item attribuut="Rubriek">Bedrijfsleven en industrie (Industrie) Handel en economie (Mededinging)</item>
         <item attribuut="Trefwoorden">Frankrijk Mededinging Vliegtuigindustrie</item>
         <item attribuut="Vindplaats">Kamervragen met antwoord 1997-1998, nr. 654, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Voûte-Droste</persoon>
            <persoon partij="VVD">Weisglas</persoon>
            <persoon partij="VVD">Hessing</persoon>
         </item>
         <item attribuut="Datum_reaktie">1998-02-04</item>
         <item attribuut="Datum_indiening">1997-12-18</item>
         <item attribuut="Document-id">KVR6436</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1333" allpagenumbers="1333 1334" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6436" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="654" onderwerp="" indiendatum="1997-12-18">
         <vrager partij="VVD" oorsprong="parlement">Voûte-Droste</vrager>
         <vrager partij="VVD" oorsprong="parlement">Weisglas</vrager>
         <vrager partij="VVD" oorsprong="parlement">Hessing</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft de Franse regering in de jaren negentig de onderhandelingen van Fokker met buitenlandse afnemers gefrusteerd, zoals vermeld in de uitzending van 2 Vandaag van 15 december jl. en andere media? <voetnoot nummer="1"/>
      </vraag>
      <vraag nummer="2">Heeft de Franse regering 4,2 miljard franc aan schulden kwijtgescholden aan de Vietnamese regering, opdat Vietnam Airlines zou kiezen voor de Frans-Britse ATR in plaats van de Fokker 50? </vraag>
      <vraag nummer="3">Is er sprake geweest van concurrentievervalsing of staatssteun, in strijd met de artikelen 92–94 van het EG-verdrag? Is deze staatssteun aangemeld bij de Europese Commissie? </vraag>
      <vraag nummer="4">Is de handelwijze van Frankrijk in strijd met de afspraken binnen de Europese Unie over harmonisatie inzake de exportkredietverzekeringen? </vraag>
      <vraag nummer="5">Kunt u aangeven of de Franse regering andere stappen heeft gezet naar andere afnemers van Fokker? Zijn er indicaties dat de Franse regering stappen heeft ondernomen naar Nederlandse bedrijven om de continuïteit van Fokker te belemmeren? </vraag>
      <vraag nummer="6">Kunt u aangeven om hoeveel toestellen het ging in de onderhandeling van Vietnam Airlines en de Tsjechoslowaakse luchtvaartmaatschappij CSA? Welke orders is Fokker door deze mogelijke interventies nog meer misgelopen? </vraag>
      <vraag nummer="7">In hoeverre heeft deze handelwijze bijgedragen aan het uiteindelijk faillissement van Fokker? </vraag>
      <vraag nummer="8">Bent u bereid deze kwestie aan de orde te stellen bij de Europese Commissie? Welke maatregelen zult u nemen om ongeoorloofde staatssteun, concurrentievervalsing en belangenverstrengeling, zoals naar voren gebracht in de recente berichtgeving inzake de Franse regering met betrekking tot Fokker, in de toekomst te voorkomen? </vraag>
      <vraag nummer="9">Welke gevolgen heeft het mogelijk indienen van schadeclaims door de Fokker-curatoren via de Europese Commissie bij het Hof van Justitie voor de EG, voor de aandeelhouders van Fokker? </vraag>
      <noten afkomstig="vraag">
         <noot nummer="1" datum="1997-12-16" bron="Telegraaf, AD, Volkskrant en Trouw">Telegraaf, AD, Volkskrant en Trouw, 16 december 1997</noot>
      </noten>
   </vragen>
   <antwoorden aantal="5">
      <antwoord nummer="1, 2, 3, 4 en 8">Ik heb kennis genomen van de inhoud van het televisieprogramma 2-Vandaag van 15 december 1997 en de daarop geënte perspublicaties, waarin gemeld werd dat Fokker bovengenoemde order zou hebben gemist door tussenkomst van de Franse regering. Voor wat betreft deze order heeft onderzoek naar de gang van zaken het volgende opgeleverd. Mij is niet bekend dat Frankrijk FFr 4,2 miljard aan Vietnam heeft kwijtgescholden. Wel is op 14 december 1993 in het kader van de «Club van Parijs» (de verenigde crediteurenlanden, niet alleen voor Vietnam maar voor vele landen) een multilateraal schuldenakkoord met Vietnam gesloten (later uitgewerkt in diverse bilaterale akkoorden). Het totaalbedrag waarop die consolidatie betrekking had was US$ 791 miljoen; omgerekend is dat ca. FFr 4,2 miljard. Wellicht dat deze operatie tot verwarring over een Franse inzet heeft geleid. De ambitie van de Franse regering om de banden met haar voormalige kolonie Vietnam te verbeteren leidde in diezelfde periode tot een veelheid aan contacten en overeenkomsten. Naast het bovengenoemde multilaterale akkoord, waaraan Frankrijk deelnam, heeft de Franse regering in de loop van 1994 een financieel pakket aan Vietnam aangeboden. Dit bestond ondermeer uit ontwikkelingsgelden, ontdooiing van sedert 1954 bevroren Indo-Chinese tegoeden en de toezegging van (middel)lange termijn kredietverzekeringen door Coface (de Franse kredietverzekeringsinstelling). De beschikbaarheid van kredietverzekeringsruimte zal – naast het feit dat de Vietnamese luchtvaartmaatschappij al met 2 ATR’s vloog – naar mijn mening een duidelijke rol hebben gespeeld bij het verwerven van de order voor 4 ATR’s. Het Nederlandse exportkredietverzekeringsbeleid kende namelijk geen acceptatiemogelijkheid met betrekking tot vergelijkbare transacties. In de loop van de besprekingen tussen Fokker en de Vietnamese betrokkenen ontstond echter wel de mogelijkheid om de levering van 1 Fokker 50 in verzekering te nemen. Het feit dat bepaalde functionarissen binnen Vietnam Airlines op technische gronden wellicht een zekere preferentie hadden voor de Fokker 50, doet aan bovengenoemde aspecten niets af. Ik merk overigens op dat enige tijd ná bovengenoemde transactie, Fokker wel in staat was een order voor 2 Fokker 70’s te verwerven in Vietnam. De benodigde (middel)lange kredietverzekering voor deze 2 vliegtuigen kon namelijk in de periode dat deze laatste transactie speelde, inmiddels wel worden verstrekt. Deze vliegtuigen zijn in januari 1997 afgeleverd. Daarnaast is de inzet van het Nederlandse export- kredietverzekeringsinstrumentarium in algemene zin, door de regering nader bezien. Ik verwijs u in dat verband naar de antwoorden 3 en 4 in mijn brief van 24 maart 1995 (vergaderjaar 1994–1995, Aanhangsel 589 bij de Handelingen), welke een reactie waren op vragen van het lid van uw Kamer de heer Rabbae, inzake de Fokkerproblematiek. Over de resultaten van het in die brief aangekondigde onderzoek, ondermeer leidend tot de mogelijkheid van zgn. «asset based geïnformeerd door middel van een brief van de staatssecretaris van Economische Zaken van 10 november 1997 (kamerstuk 25 514, nr. 3). Mij is niet gebleken dat de Franse regering handelingen heeft verricht die in strijd zouden zijn met de in diverse kaders (Europese Unie, OESO etc.) overeengekomen regelingen. Er is dan ook geen aanleiding om deze transactie aan de orde te stellen bij de Europese Commissie, die overigens reeds beschikt over informatie terzake. De Europese Commissie heeft daarbij, uit hoofde van de bepalingen van de Artikelen 93 en 155 EG-Verdrag, de bevoegdheid om zelfstandig onderzoek uit te voeren indien zij een vermoeden heeft dat bij een bepaalde transactie staatssteun is gemoeid. </antwoord>
      <antwoord nummer="5">Mij is niet gebleken dat de Franse regering op andere (potentiële) afnemers onaanvaardbare druk heeft uitgeoefend, of stappen heeft ondernomen naar Nederlandse bedrijven om de continuïteit van Fokker te belemmeren. </antwoord>
      <antwoord nummer="6">Zoals hiervoor aangegeven ging het bij Vietnam om 4 vliegtuigen. Voor wat betreft CSA ging het om 2 Fokker 50’s. Over deze uit 1991 stammende ordermogelijkheid merk ik op dat, los van de participatie van Air France in CSA, Fokker zelf in haar «ex-post-analyse» van deze zaak aangaf dat de optimistische projectie van de groei van het toeristisch luchtverkeer er mede toe heeft geleid dat de keuze op de grotere turboprop (ATR-72) van Frans-Italiaanse makelij is gevallen. </antwoord>
      <antwoord nummer="7">De curatoren van Fokker zijn in hun openbare verslag van 15 juli 1997 zeer uitgebreid ingegaan op de oorzaken van het faillissement. Daarin wordt, voor wat betreft de marktsituatie, aangegeven dat de vooruitzichten voor de civiele Fokker 50 slecht bleven, waarbij in dit specifieke segment de concurrentie door de vele aanbieders zeer hevig was met navenante gevolgen voor o.a. de prijsstelling. Dit was echter slechts één element in een reeks van oorzaken die tot het faillissement hebben geleid. Eén en ander heb ik ook geschetst tijdens het debat inzake Fokker met uw Kamer op 24 september 1997. Alles overziend kom ik niet tot de conclusie dat het missen van de betreffende orders wezenlijk zou hebben bijgedragen tot het faillissement van Fokker. </antwoord>
      <antwoord nummer="9">Het is de verantwoordelijkheid van de curatoren van Fokker om een besluit te nemen om al dan niet over te gaan tot het indienen van schadeclaims. </antwoord>
      <noten afkomstig="antwoord"/>
   </antwoorden>
</kvr>
