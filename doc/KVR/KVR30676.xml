<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schippers (VVD) aan de minister van Volksgezondheid, Welzijn en Sport over de elektronische sigaret. (Ingezonden 9 januari 2008); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30676
</item>
         <item attribuut="Inhoud">De minister wil de elektronische sigaret afschaffen door het als geneesmiddel aan te merken. Het is een echter alternatief voor de reguliere sigaret, die de hinderlijk en schadelijk overlast voor derden wegneemt en ook voor de gebruiker minder schadelijk is.</item>
         <item attribuut="Rubriek">Consument (Voedings- en productveiligheid)</item>
         <item attribuut="Trefwoorden">Producteisen Tabak</item>
         <item attribuut="Vindplaats">Kamervragen met antwoord 2007-2008, nr. 1145, Tweede Kamer</item>
         <item attribuut="Vraagnr_bij_indiening">2070808020</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
         </item>
         <item attribuut="Datum_reaktie">2008-01-28</item>
         <item attribuut="Datum_indiening">2008-01-09</item>
         <item attribuut="Document-id">KVR30676</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2445" allpagenumbers="2445 2446" vetnummer="2070808020" code="0708tkkvr1145" lopendefooter="Tweede Kamer, vergaderjaar 2007–2008, Aanhangsel" filenaam="KVR30676" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1145" onderwerp="" indiendatum="2008-01-9">
         <vrager partij="VVD" oorsprong="parlement">Schippers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-01-28">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is de berichtgeving waar dat u van plan bent de elektronische sigaret te verbieden omdat de Inspectie voor de Gezondheidszorg (IGZ) van mening is dat de elektronische sigaret als geneesmiddel dient te worden aangemerkt? <voetnoot nummer="1"/>
      </vraag>
      <vraag nummer="2">Wanneer bent u van plan hierover een definitief besluit te nemen? </vraag>
      <vraag nummer="3">Bent u bekend met het feit dat de elektronische sigaret niet is ontwikkeld om de roker van de rook(nicotine)verslaving af te helpen maar vooral om de hinderlijke en schadelijke overlast voor derden weg te nemen? </vraag>
      <vraag nummer="4">Deelt u de mening dat de elektronische sigaret daarnaast minder schadelijk is voor de gebruiker dan de reguliere sigaret? Zo ja, waarom kiest u er dan voor deze sigaret aan te merken als geneesmiddel, in plaats van als alternatief voor de reguliere sigaret? Wat zijn de redenen om dat niet te doen? Wat is uw reden om de reguliere sigaret niet te verbieden, maar de elektronische sigaret wel? Kan dat zomaar en met welke argumentatie? </vraag>
      <vraag nummer="5">Hoeveel rokers maken op dit moment gebruik van de elektronische sigaret, hoeveel aanbieders zijn er van de elektronische sigaret en op hoeveel verkooppunten is de elektronische sigaret verkrijgbaar? </vraag>
      <noten afkomstig="vraag">
         <noot nummer="1" datum="2007-12-31" bron="de Volkskrant">de Volkskrant, 31 december 2007</noot>
      </noten>
   </vragen>
   <antwoorden aantal="5">
      <antwoord nummer="1">Ik wil in Europees verband overleg op gang brengen over de elektronische sigaret, zodat afstemming wordt bereikt over de status van de elektronische sigaret in de verschillende landen. Ik wil hiervoor aandacht vragen bij de Europese Commissie en erop aandringen dat de Commissie actie onderneemt om de gewenste afstemming tot stand te brengen. Tot die tijd mag, voorlopig uitgaande van de veronderstelling dat het om een geneesmiddel gaat, voor de elektronische sigaret geen reclame meer worden gemaakt. Ook zal de IGZ met een publiekswaarschuwing komen, waarbij gewezen wordt op de mogelijke gezondheidsrisico’s van het product. Bij overtreding van dit verbod kan een bestuurlijke boete van 150.000 Euro worden opgelegd. De elektronische sigaret wordt voorlopig echter niet van de markt gehaald. </antwoord>
      <antwoord nummer="2">Als ik voldoende informatie over de Europese contekst heb zal ik een definitieve reactie geven. </antwoord>
      <antwoord nummer="3">Ja ik ben hiermee bekend. Overigens worden ook merken elektronische sigaret aangeboden die wél (mede) zijn gericht op het afbouwen van de nicotineverslaving, bijvoorbeeld door het aanbieden van verschillende nicotine-ampullen in aflopende sterktes. De door u benoemde specifieke eigenschappen van deze sigaret is precies één van de redenen waarom ik over de difinitieve statusbepaling in Europees verband wil overleggen en voorlopig proportioneel handhaaf. </antwoord>
      <antwoord nummer="4">Omdat geen van de fabrikanten van elektronische sigaretten een dossier heeft ingediend, heeft het College ter Beoordeling van Geneesmiddelen (CBG) zich tot op heden geen oordeel kunnen vormen over deze producten. Overigens ben ik niet van plan om de elektronische sigaret als zodanig te verbieden. Ik wil wel dat als een dergelijk product op de markt komt dit zo veilig mogelijk is, dat wil zeggen conform de daarvoor geldende regels wordt geproduceerd, en dat de burger geen onnodige risico’s loopt op gezondheidsschade. Of de elektronische sigaret volgens de Geneesmiddelwet al dan niet voor algemene verkoop (AV) in aanmerking komt, is aan het CBG. De verkoop van de reguliere sigaret is geregeld via de Tabakswet en wordt gecontroleerd via de Voedsel- en Warenautoriteit. </antwoord>
      <antwoord nummer="5">Exacte cijfers zijn mij niet bekend. Ik heb via de media vernomen dat er ca. 150.000 producten van één grote aanbieder op de markt zijn afgezet. Dat wil overigens nog niet zeggen dat de consument deze producten ook daadwerkelijk aangeschaft heeft. Ook het aantal aanbieders is mij niet exact bekend, omdat veel producten ook via het internet aangeboden en besteld worden en vanuit het buitenland komen. Maar voor zover ik nu weet zijn er zeker drie grote aanbieders die naar mijn schatting het merendeel van de Nederlandse markt in handen hebben. Het aantal verkooppunten van e-sigaretten is mij onbekend. Wel is mij bekend dat de producten momenteel via webshops, tabaksspeciaalzaken en gezondheidswinkels te koop worden aangeboden. </antwoord>
      <noten afkomstig="antwoord"/>
   </antwoorden>
</kvr>
