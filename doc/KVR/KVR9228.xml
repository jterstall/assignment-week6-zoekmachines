<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Luchtenveld en Brood (beiden VVD) aan de minister van Binnenlandse Zaken en Koninkrijksrelaties en de staatssecretaris van Volkshuisvesting, Ruimtelijke Ordening en Milieubeheer over het eigen vermogen van het kadaster. (Ingezonden 25 maart 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9228
</item>
         <item attribuut="Inhoud">Vragen naar aanleiding van berichten uit het programma Zembla van 18 maart 1999 ("Handen af van de minister") over de reserve van zo'n 400 miljoen gulden die het kadaster heeft opgebouwd, over onder andere de controlemogelijkheden van de regering op de financiën van ZBO's.</item>
         <item attribuut="Rubriek">Overheidsfinanciën (Overheidsinkomsten) Overheidsfinanciën (Overheidsuitgaven) Ruimtelijke ordening en infrastructuur (Overig) Staats- en bestuursrecht (Overig)</item>
         <item attribuut="Trefwoorden">Kadasters Overheidsfinanciën Toezicht Zelfstandige bestuursorganen</item>
         <item attribuut="Vindplaats">Kamervragen met antwoord 1998-1999, nr. 1249, Tweede Kamer</item>
         <item attribuut="Vraagnr_bij_indiening">2989910320</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Luchtenveld</persoon>
            <persoon partij="VVD">Brood</persoon>
         </item>
         <item attribuut="Datum_reaktie">1999-04-23</item>
         <item attribuut="Datum_indiening">1999-03-25</item>
         <item attribuut="Document-id">KVR9228</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2463" allpagenumbers="2463 2464" vetnummer="2989910320" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9228" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1249" onderwerp="" indiendatum="1999-03-25">
         <vrager partij="VVD" oorsprong="parlement">Luchtenveld</vrager>
         <vrager partij="VVD" oorsprong="parlement">Brood</vrager>
         <vraagt-aan>de minister van Binnenlandse Zaken en Koninkrijksrelaties en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-04-23">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder>de minister van Binnenlandse Zaken en Koninkrijksrelaties)</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht uit het programma Zembla («Handen af van de minister» <voetnoot nummer="1"/>) over de «reserve» van zo’n 400 miljoen gulden die het kadaster heeft opgebouwd? </vraag>
      <vraag nummer="2">Kunt u aangeven waarom een dergelijk grote reserve noodzakelijk is? </vraag>
      <vraag nummer="3">Is het niet mogelijk de tarieven nog verder te verlagen, zodat niet de belangen van het Kadaster, maar meer de belangen van de burger zijn gediend? </vraag>
      <vraag nummer="4">In hoeverre hebt u zeggenschap over het opgebouwde eigen vermogen van het Kadaster? Wat is uw mening daarover? </vraag>
      <vraag nummer="5">Kunt u aangeven wanneer de kaderwet ZBO kan worden verwacht, in het bijzonder met het oog op de controlemogelijkheden van de regering op de financiën van ZBO’s? </vraag>
      <noten afkomstig="vraag">
         <noot nummer="1" datum="1999-03-18" bron="Zembla, " titel="Handen af van de minister">Zembla, «Handen af van de minister», 18 maart 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja, Ik heb er kennis van genomen dat in het programma Zembla van 18 maart jl. melding werd gedaan van een reserve bij het Kadaster van 374 mln. In de jaarstukken van het Kadaster over 1997 is gebleken dat de door het Kadaster aangehouden reserve in 1997 is gestegen tot 374 mln. De stijgende omzetten hebben nadat de tarieven op 1-1-1995 met 15% en op 1-8-1995 met 30% waren verlaagd in 1997 geleid tot een verlaging van de tarieven met 10%. Na het vaststellen van de jaarcijfers over 1997 heeft in 1998 een verdere verlaging van de tarieven van het Kadaster met gemiddeld 25% plaatsgevonden. In de beantwoording van vraag 3 ga ik hier nader op in. Het in 1998 gepubliceerde rapport van de Algemene Rekenkamer waaruit in het programma wordt geciteerd heeft betrekking op de door het Kadaster doorgevoerde tariefsverlagingen in 1995. (Tweede Kamer, vergaderjaar 1997–1998, 25 950, nrs. 1-2). De toenmalige staatssecretaris heeft naar aanleiding van dit rapport aangegeven dat bij de besluitvorming met betrekking tot de tariefsvoorstellen de aard en omvang van specifieke risico’s een belangrijke rol hebben gespeeld. </antwoord>
      <antwoord nummer="2">Conform de Organisatiewet Kadaster (Tweede Kamer, vergaderjaar 1992–1993, 23 007, nr. 3, Memorie van Toelichting, hoofdstuk 7) worden door het Kadaster een aantal reserves aangehouden. Ten eerste een structurele reserve die wordt bepaald door de financieringsbehoefte en de aard van de te financieren activa. In de Organisatiewet Kadaster is bepaald dat deze reserve niet meer dan een derde deel van de structurele componenten van de balans per 31/12 mag bedragen. Per ultimo 1998 bedroeg deze reserve ca. 107 mln. Ten tweede mag gelet op de afhankelijkheid van de omzet van het Kadaster van de ontwikkelingen op de markt voor onroerend goed en de zeer beperkte mogelijkheden die het Kadaster heeft om de omvang van de omzet te beïnvloeden een conjuncturele reserve worden aangehouden van maximaal 75 mln. De omvang van deze reserve is bepaald door een berekening van de omzetderving aan de hand van de schommelingen in de omzet van het Kadaster in het verleden. Bij deze berekening is rekening gehouden met de tijd die verloopt voordat vastgesteld kan worden dat er sprake is van een structurele verlaging van de omzet, alsmede de tijd die nodig is om het kostenniveau aan te passen en de tarieven te verhogen (18 maanden). Tenslotte wordt door het Kadaster een aparte reserve voor de marktactiviteiten aangehouden. Deze reserve bedraagt maximaal 10 mln. Deze reserve is naast de eerstgenoemde twee reserves ingesteld omdat er op grond van de Organisatiewet Kadaster geen sprake mag zijn van kruissubsidiëring van marktactiviteiten uit de wettelijke taken. In totaal mag het Kadaster 192 mln. aan reserves aanhouden. Deze reserves vormen tezamen het zog. normvermogen. </antwoord>
      <antwoord nummer="3">Indien het eigen vermogen van het Kadaster over een periode van 5 jaar naar verwachting onder of boven dit normvermogen uitkomt dan dienen de tarieven van het Kadaster te worden aangepast. In oktober 1998 zijn de tarieven van het Kadaster om deze reden met 25% verlaagd. Met deze verlaging is in 1998 een afbouw van de reserves in gang gezet van 364 mln. per ultimo 1998 naar het niveau van het normvermogen per ultimo 2003. De tariefsverlaging die in oktober 1998 is doorgevoerd heeft een neerwaarts effect op de omzet van het Kadaster van ca. 90 mln. per jaar. Daarnaast is met het Kadaster overeengekomen dat in 1999 het Kadaster eenmalig een vrijwillige bijdrage zal verlenen aan de Staat van 47,8 mln. op grond van het bij de verzelfstandiging om niet overgedragen onroerend goed en het door VROM verricht en te verrichten onderzoek. Een verdere verlaging van de tarieven is op dit moment niet opportuun omdat deze tot een afbouw van het eigen vermogen zou leiden tot onder het niveau van het normvermogen per ultimo 2003. Afgezien van de wettelijke bepalingen ter zake is het in een periode van hoogconjunctuur wenselijk de reserves op peil te houden zodat deze in een periode van laagconjunctuur beschikbaar zijn om terugvallende omzetten op te kunnen vangen. Bij de verzelfstandiging van het Kadaster is het uitgangspunt geweest dat het Kadaster geen beroep zal doen op de rijksoverheid voor het verkrijgen van financieringsmiddelen. Deze benadering betekent tevens dat bij een tegenvallende conjunctuur een tariefsverhoging kan worden voorkomen c.q. beperkt en daarmee al te sterke schommelingen in de tarieven. </antwoord>
      <antwoord nummer="4">Bij de verzelfstandiging van het Kadaster is in de Organisatiewet vastgelegd op welke wijze met het vermogen van het Kadaster dient te worden omgegaan. In mijn antwoord op vraag 2 en 3 heb ik aangegeven dat conform de Organisatiewet een overschrijding van het normvermogen aanleiding is om de tarieven te verlagen. De ontwikkeling van het eigen vermogen van het Kadaster wordt zowel bij de beoordeling van het Meerjarenbeleidsplan van het Kadaster als bij de jaarrekening door mij in aanmerking genomen en vormt, zo daar aanleiding toe is, onderwerp van gesprek met de Raad van Bestuur. Op voorstel van het Kadaster wordt door mij een concept AmvB tot tariefswijziging aanhangig gemaakt. Hierbij merk ik op dat in mijn beoordeling van de ontwikkeling van het eigen vermogen de meerjarige ontwikkeling voorop staat. Dit hangt samen met het gegeven dat een beoordeling van een enkel afzonderlijk jaar tot een groot aantal tariefswijzigingen aanleiding zou kunnen geven. Gegeven de omstandigheid dat het Kadaster een zelfstandige organisatie is en gegeven de wettelijke bepalingen met betrekking tot het bij deze organisatie aanwezige vermogen, ben ik van mening dat het huidige instrumentarium mij in voldoende mate mogelijkheden biedt om invulling te geven aan de ministeriële verantwoordelijkheid zoals beschreven in de Organisatiewet Kadaster. Ik verwijs daarbij tevens naar de bevindingen in het rapport van de evaluatie verzelfstandiging Kadaster en het beleidsstandpunt naar aanleiding van deze evaluatie die op 10 juli 1998 aan de Kamer is toegezonden (Tweede Kamer, vergaderjaar 1997–1998, 25 600 XI, nr. 59). </antwoord>
      <antwoord nummer="5">Zoals op de schriftelijke vraag nummer 91 behorende bij de begrotingsbehandeling van BZK voor het begrotingsjaar 1999 gemotiveerd is aangegeven ligt het in het voornemen van de regering de Kaderwet in de loop van 1999 aan de Tweede Kamer aan de bieden (Tweede Kamer, vergaderjaar 1998–1999, 26 200 VII, nr. 7, pag. 27). Zoals de naam al zegt zal het hierbij om een Kaderwet gaan, dus een wet waarin algemene regels met betrekking tot ZBO’s zijn opgenomen. Daarbij moet gedacht worden aan bepalingen van het type en de strekking die thans zijn opgenomen in de Aanwijzingen voor de regelgeving (meer in het bijzonder de aanwijzingen 124l t/m 124p). Die Kaderwet zal dus geen antwoord geven op de in de voorgaande vragen bedoelde specifieke problematiek van het ontstaan van reserves als gevolg van de ontwikkeling van de onroerende zakenmarkt die uitsluitend bij het ZBO Kadaster aan de orde is. Ook na de totstandkoming van de Kaderwet dienen in de afzonderlijke instellingswetten van de individuele ZBO’s – al naar gelang de omstandigheden daartoe aanleiding geven – aanvullend aan het in de Kaderwet geregelde, specifieke voorzieningen te zijn getroffen. </antwoord>
      <noten afkomstig="antwoord"/>
   </antwoorden>
</kvr>
