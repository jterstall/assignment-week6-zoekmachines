<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming (VVD) aan de staatssecretaris van Financiën over verliesbeschikkingen. (Ingezonden 28 december 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22209
</item>
         <item attribuut="Inhoud">Aanvullende vragen (op eerdere vragen zelfde Kamerlid; Aanhangsel van de Handelingen 2003-2004, nr. 2183) over kennisgeving van verliesbeschikkingen op de aanslagbiljetten vennootschapsbelasting, inzake onder meer het maken van bezwaar op aanslag in verband met het ontbreken van genoemde beschikking.</item>
         <item attribuut="Rubriek">Belastingen (Vennootschapsbelasting) Staats- en bestuursrecht (Grondrechten)</item>
         <item attribuut="Trefwoorden">Klachtrecht Vennootschapsbelasting</item>
         <item attribuut="Vindplaats">Kamervragen met antwoord 2004-2005, nr. 907, Tweede Kamer</item>
         <item attribuut="Vraagnr_bij_indiening">2040505680</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2005-02-10</item>
         <item attribuut="Datum_indiening">2004-12-28</item>
         <item attribuut="Document-id">KVR22209</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1923" allpagenumbers="1923 1924" vetnummer="2040505680" code="0405tkkvr907" lopendefooter="Tweede Kamer, vergaderjaar 2004–2005, Aanhangsel" filenaam="KVR22209" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="907" onderwerp="" indiendatum="2004-12-28">
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="10 februari 2005), zie ook Aanhangsel Handelingen nr. 720, vergaderjaar 2004–2005">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Met ingang van welke datum is de kennisgeving van verliesbeschikkingen op de aanslagbiljetten vennootschapsbelasting verduidelijkt? Geldt dit ook voor de aanslagbiljetten inkomstenbelasting? </vraag>
      <vraag nummer="2">Stelt u zich op het standpunt dat sinds die verduidelijking minder snel kan worden aangenomen dat een bezwaarschrift tegen een aanslag zich eigenlijk (mede) richt tegen een verliesbeschikking? </vraag>
      <vraag nummer="3">Wat is onder de huidige wetgeving en uitvoeringspraktijk de aanpak van de Belastingdienst en de rechter indien een belastingplichtige tijdig pro forma bezwaar maakt tegen een aanslag, en pas na afloop van de bezwaartermijn uit de motivering van het bezwaar blijkt dat het zich richt tegen (het ontbreken van) een verliesbeschikking? </vraag>
      <vraag nummer="4" voetnoot="1">Heeft u al bezien in hoeverre een aanpassing wenselijk is van de wettelijke bepalingen over verliesbeschikkingen van de Belastingdienst ? <voetnoot nummer="1"/>Zo ja, tot welke conclusie(s) bent u gekomen? Zo neen, op welke termijn kunt u uw conclusies aan de Kamer meedelen? </vraag>
      <vraag nummer="5">Bent u bereid artikel 24a van de Algemene wet inzake rijksbelastingen zodanig aan te passen dat het bezwaar tegen een aanslag geacht wordt tevens gericht te zijn tegen een verliesbeschikking die tegelijk met de aanslag is vastgesteld, en tegen het niet tijdig nemen van een verliesbeschikking die gelijktijdig met de aanslag vastgesteld had moeten worden? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="2183">Aanhangsel Handelingen, nr. 2183, antwoord op vraag 4 en 5, vergaderjaar 2003–2004.</noot>
      </noten>
   </vragen>
   <antwoorden aantal="5">
      <antwoord nummer="1">De verduidelijking geldt voor aanslagen vennootschapsbelasting met een dagtekening op of na 25 september 2004. Boven de beschikking met daarin het jaarverlies ex artikel 20b, eerste lid, van de Wet op de vennootschapsbelasting 1969 (hierna te noemen: Wet Vpb) staat het kopje «Beschikking» en niet langer het kopje «Toelichting». De voorheen bestaande onduidelijkheid is hiermee weggenomen. Deze onduidelijkheid bestond enkel op de aanslagbiljetten vennootschapsbelasting. Aanpassing van de aanslagbiljetten inkomstenbelasting is derhalve niet nodig. </antwoord>
      <antwoord nummer="2" voetnoot="1">Nee. De verduidelijking van de aanslagbiljetten moet zoveel mogelijk voorkómen dat belastingplichtigen vanwege onduidelijkheden fouten maken in hun bezwaar. De werkwijze zoals verwoord in de eerdere beantwoording van vragen over dit onderwerp <voetnoot nummer="1"/>past in een goede rechtsbescherming. In de onderstaande beantwoording van vraag 5 wordt de werkwijze voor de volledigheid nogmaals uiteengezet. </antwoord>
      <antwoord nummer="3">Ook deze situatie zal in de uitvoeringspraktijk in lijn met mijn eerdere antwoorden behandeld worden. Het pro forma bezwaar tegen de aanslag geldt tevens als een pro forma bezwaar tegen (het niet afgeven van) de verliesbeschikking. Het feit dat de motivering, waaruit blijkt dat het bezwaarschrift zich richt tegen (het ontbreken van) de verliesbeschikking, pas binnenkomt nadat de bezwaartermijn is verlopen doet daaraan niet af. De rechter heeft zich al een aantal malen gebogen over de uitwerking van verschillende formele bepalingen bij verliesvaststelling enverrekening. Jurisprudentie ter zake van een pro forma bezwaar is mij, na globaal onderzoek, niet bekend. </antwoord>
      <antwoord nummer="4">In mijn antwoorden op de eerdere vragen is ingegaan op de rechtsmiddelen terzake van de verrekening van verliezen. Op grond van artikel 21, eerste lid, en artikel 21a, derde lid, van de Wet Vpb kunnen deze uitsluitend betrekking hebben op de toepassing van artikel 20. Zoals is geantwoord volgt uit de systematiek van hoofdstuk IV van de Wet Vpb dat in voorkomende gevallen ook de toepassing van artikel 20a Wet Vpb bij deze rechtsmiddelen aan de orde kan komen. Een verduidelijking van de desbetreffende bepalingen zal worden opgenomen in een wetsvoorstel dat dit jaar bij de Tweede Kamer wordt ingediend. </antwoord>
      <antwoord nummer="5">Beschikkingen terzake van verliezen worden in beginsel samen met een belastingaanslag op één aanslagbiljet bekend gemaakt. In de praktijk blijkt dit er in een aantal gevallen toe te leiden dat een belanghebbende formeel bezwaar maakt tegen één beschikking (dit kan ook de belastingaanslag zijn), terwijl uit het bezwaar redelijkerwijs kan worden geoordeeld dat het bezwaar (mede) er toe strekt te zijn gericht tegen een of meer van de andere tegelijkertijd op dat aanslagbiljet bekend gemaakte beschikkingen. Een voorbeeld: uit een bezwaar dat zich tegen een aanslag vennootschapsbelasting (bijvoorbeeld met een positief belastbaar bedrag van 1000; verliesbeschikking nihil) richt, komt naar voren dat de belastingplichtige vindt dat sprake is van een negatief belastbaar bedrag (bijvoorbeeld een verlies van 400). De inspecteur merkt dan het bezwaar tegen de aanslag tevens aan als bezwaar tegen de verliesbeschikking. Hij doet uitspraak op het bezwaar tegen de aanslag én op het bezwaar tegen de verliesbeschikking. Als uit de motivering van het bezwaar blijkt dat de belastingplichtige vindt dat sprake is van een lager positief belastbaar bedrag (bijvoorbeeld 200), hoeft geen bezwaar tegen de verliesbeschikking te worden aangenomen. Mocht de situatie zich voordoen dat ten onrechte een verliesbeschikking achterwege is gebleven, dan geldt het volgende. Bezwaarschriften waaruit redelijkerwijs volgt dat de belanghebbende van mening is dat ten onrechte geen verliesbeschikking is afgegeven worden conform bovenstaande werkwijze behandeld. Met deze werkwijze kan op een praktische wijze recht worden gedaan aan de belangen van de belanghebbenden. Een wijziging van de Algemene wet inzake rijksbelastingen acht ik daartoe niet nodig. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="2183" documentjaargang="2003-2004">Aanhangsel Handelingen, nr. 2183, vergaderjaar 2003–2004.</noot>
      </noten>
   </antwoorden>
</kvr>
