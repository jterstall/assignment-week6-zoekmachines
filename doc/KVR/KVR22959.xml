<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Heemskerk en Smits (beiden PvdA) aan de minister van Volksgezondheid Welzijn en Sport over de stijging van het aantal onverzekerden tegen ziektekosten. (Ingezonden 25 maart 2005); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22959
</item>
         <item attribuut="Inhoud">Is de minister bereid een actief beleid in te zetten om de groei van het aantal onverzekerden tot staan te brengen en ook te laten afnemen.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziektekostenverzekeringen</item>
         <item attribuut="Vindplaats">Kamervragen met antwoord 2004-2005, nr. 1593, Tweede Kamer</item>
         <item attribuut="Vraagnr_bij_indiening">2040511520</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Heemskerk</persoon>
            <persoon partij="PvdA">Smits</persoon>
         </item>
         <item attribuut="Datum_reaktie">2005-05-04</item>
         <item attribuut="Datum_indiening">2005-03-25</item>
         <item attribuut="Document-id">KVR22959</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3397" allpagenumbers="3397 3398 3399" vetnummer="2040511520" code="0405tkkvr1593" lopendefooter="Tweede Kamer, vergaderjaar 2004–2005, Aanhangsel" filenaam="KVR22959" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1593" onderwerp="" indiendatum="2005-03-25">
         <vrager partij="PvdA" oorsprong="parlement">Heemskerk</vrager>
         <vrager partij="PvdA" oorsprong="parlement">Smits</vrager>
         <vraagt-aan>de minister van Volksgezondheid Welzijn en Sport</vraagt-aan>
      </vraagdata>
      <antwoorddata antwoorddatum="4 mei 2005), zie ook Aanhangsel Handelingen nr. 1410, vergaderjaar 2004–2005.">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met de onderzoeksresultaten van het Centraal Bureau voor de Statistiek over de stijging van het aantal onverzekerden tegen ziektekosten? <voetnoot nummer="1"/>
      </vraag>
      <vraag nummer="2">Deelt u de mening dat dit een zorgelijke ontwikkeling is? </vraag>
      <vraag nummer="3">Bent u bereid een actief beleid in te zetten waardoor deze groei tot staan wordt gebracht en het aantal onverzekerden zal afnemen? Zo ja, op welke wijze gaat u dit doen? Zo neen, waarom niet? </vraag>
      <vraag nummer="4">Bent u bereid uw aanpak vooral te richten op de sociaal-kwetsbare groepen in de samenleving? </vraag>
      <vraag nummer="5">Welke rol ziet u voor de Centra voor Werk en Inkomen (CWI’s) weggelegd bij de aanpak om het aantal onverzekerden terug te dringen? </vraag>
      <vraag nummer="6">Hoeveel gemeenten hebben op dit moment een regeling voor een tegemoetkoming in de kosten voor een ziektekostenverzekering ten gunste van sociaal-kwetsbare groepen? </vraag>
      <vraag nummer="7">Op welke wijze stimuleert het kabinet CWI’s om sociaal-kwetsbare groepen in de samenleving financieel te ondersteunen, zodat zij zich tegen ziektekosten kunnen verzekeren? </vraag>
      <noten afkomstig="vraag">
         <noot nummer="1">www.cbs.nl</noot>
      </noten>
   </vragen>
   <antwoorden aantal="7">
      <antwoord nummer="1">Ja. Opvallend bij de onderzoeksresultaten van het CBS is dat het aantal onverzekerden naar beneden is bijgesteld. Het CBS geeft aan dat dit het gevolg is van een betere benutting van registraties. Hierdoor daalt de schatting voor 2004 van 1,8% naar 1,4% van de bevolking. Overigens behoeft ook dit percentage naar mijn mening nog enige bijstelling. Het CBS geeft in het betreffende artikel op de site www.cbs.nl aan dat «het denkbaar is dat kleine zelfstandigen, in het bijzonder de zogeheten kleine zelfstandigen zonder personeel, uit kostenoverwegingen ervoor kiezen onverzekerd door het leven te gaan.» Deze veronderstelling trek ik in twijfel. Immers als een zelfstandige met winst uit onderneming, ook wel aangeduid als «kleine zelfstandige», voldoet aan de voorwaarden voor verzekering op grond van de Ziekenfondswet dan is hij van rechtswege ziekenfondsverzekerd en premieplichtig. De Belastingdienst houdt in dat geval de procentuele premie in over grosso modo het belastbare inkomen van de ziekenfondsverzekerde zelfstandige. Het al of niet inschrijven bij een ziekenfonds heeft hiervoor geen consequenties. De enige «besparing» betreft dan de nominale premie die een verzekerde aan het ziekenfonds moet betalen. Mogelijk doelt het CBS op beroepsbeoefenaren; dat is een groep die niet onder de ziekenfondsverzekering is gebracht. Vektis, het statistiekbureau van de zorgverzekeraars, meldt in het artikel in Assurantiemagazine van 1april 2005 «Groep zonder zorgpolis nog moeilijk traceerbaar» dat er in zijn opinie «ruis» zit in de berekeningen van het CBS en dat het aantal onverzekerden veel kleiner is. In dat bericht geeft de heer Piet Willekens, woordvoerder van Vektis aan dat naar de mening van Vektis de aantallen die CBS noemt, moeten worden gecorrigeerd voor grensarbeiders die wel in Nederland wonen maar in het buitenland werken en daar verzekerd zijn, en voor de groep twintig- tot dertigjarigen, de groep studenten met een klein baantje die vergeten zich bij een ziekenfonds aan te melden en hun standaardpakketverzekering behouden. </antwoord>
      <antwoord nummer="2">Ik vind het zorgelijk dat er mensen zijn die geen verzekering tegen ziektekosten afsluiten. Onder het huidige stelsel van ziektekostenverzekeringen heeft bijna iedereen de mogelijkheid een ziektekostenverzekering te sluiten. Acceptatieplicht bestaat voor mensen die voldoen aan de voorwaarden voor ziekenfondsverzekering en voor mensen die op grond van een publiekrechtelijke ziektekostenregeling voor ambtenaren (IZA/IZR/DGVP) zijn verzekerd. Particuliere ziektekostenverzekeraars moeten mensen die die verzekeraar weigert voor een maatschappijverzekering, in bepaalde situaties accepteren voor een standaardpakketverzekering. Onder de Zorgverzekeringswet zal iedereen die legaal in Nederland woont of werkt, verplicht zijn een zorgverzekering te sluiten. Het kabinet heeft hiervoor gekozen in de overtuiging dat mensen hun verantwoordelijkheid zullen nemen. Iedereen die een zorgverzekering heeft gesloten, krijgt de kosten van medische zorg geheel of grotendeels vergoed. De toegankelijkheid tot de zorgverzekering zal worden gewaarborgd doordat zorgverzekeraars een wettelijke acceptatieplicht van verzekeringsplichtigen zullen hebben samen met een adequaat risicovereveningssysteem. Dit ter voorkoming van risicoselectie op gezondheidskenmerken. Tegelijk met de Zorgverzekeringswet treedt de Wet op de zorgtoeslag in werking. De zorgtoeslag biedt een compensatie voor huishoudens met een in verhouding tot hun inkomen relatief hoge nominale premie. De zorgtoeslag zal waarborgen dat niemand een groter deel van zijn inkomen aan ziektekostenpremie zal hoeven te betalen dan wat het kabinet aanvaardbaar acht. </antwoord>
      <antwoord nummer="3">Na behandeling van de Zorgverzekeringswet in de Eerste Kamer zal ik een uitgebreide voorlichtingscampagne starten om de bevolking op de hoogte te stellen van de verplichting tot het (laten) sluiten van een zorgverzekering. Door goede voorlichting moeten burgers die verantwoordelijkheid op zich kunnen nemen. Gerichte voorlichting zal er toe moeten leiden dat iemand anders een zorgverzekering sluit voor mensen die handelingsonbekwaam zijn of die niet in staat zijn hun eigen belangen te behartigen. Ik denk daarbij aan voorlichting aan patiëntenverenigingen, leden en medewerkers van instellingen zoals dak- en thuislozenopvang. Voorlichting is verder te vinden op de website www.KiesBeter.nl. Deze site is een initiatief van het Ministerie van Volksgezondheid, Welzijn en Sport. De uitvoering ligt in handen van het Rijksinstituut voor Volksgezondheid en Milieu (RIVM) in samenwerking met Consumentenbond, College voor Zorgverzekeringen (CVZ), College Toezicht Zorgverzekeringen (CTZ), de Nederlandse Patiënten Consumenten Federatie (NPCF) en Zorgonderzoek Nederland (ZonMw). </antwoord>
      <antwoord nummer="4">Zie het antwoord op vraag 3. </antwoord>
      <antwoord nummer="5">De hoofdtaken van CWI zijn het ondersteunen van werkzoekenden op de (kortst mogelijke) weg naar arbeid en de werkgevers in staat te stellen om hun vacatures op zo kort mogelijke termijn naar tevredenheid te vervullen. In het kader van dienstverlening aan (direct bemiddelbare) werkzoekenden verricht CWI onder meer activiteiten gericht op het voorkomen van een uitkering (preventie), indicatiestelling (afstand tot de arbeidsmarkt) en bemiddeling/activering van werkzoekenden gericht op duurzame plaatsingen op de arbeidsmarkt. Daarnaast verzorgt CWI, indien de activiteiten van CWI niet hebben kunnen voorkomen dat een beroep op een uitkering moet worden gedaan, de uitkeringsintake voor aanvragen om WW- en WWB-uitkering. CWI heeft een aantal contactmomenten met werkzoekenden. In deze contactmomenten staat de activering/bemiddeling centraal. De focus dient daarop ook gericht te blijven. Eventuele nieuwe taken of activiteiten moeten liggen in het domein van de huidige taken, zoals omschreven in de wet SUWI (voor CWI: activeren/ondersteunen van de werkzoekende in de zoektocht naar werk, bemiddeling en innemen uitkeringsaanvragen). In de contactmomenten tussen CWI en klant/werkzoekende komt de vraag of de klant al dan niet verzekerd is tegen ziektekosten nu niet aan de orde. Gelet op de klantgroepen van CWI en het moment waarop contacten plaatsvinden (bij dreigende of recente werkloosheid, dus nog dienstbetrekking of een uitkering) zal de vraag of de klant is verzekerd tegen ziektekosten naar inschatting in de meeste gevallen niets opleveren (meestal wel verzekerd). Zelfs al zou CWI in een enkel geval horen dat een klant niet is verzekerd, dan nog zal CWI ten hoogste de klant kunnen aansporen om zich te laten verzekeren, maar CWI beschikt niet over verdere middelen om deze situatie op te lossen. CWI zal – afgezien daarvan – naar verwachting maar een klein deel van de onverzekerden onder de Nederlandse bevolking bereiken (een groot deel van de onverzekerden behoeft niet noodzakelijkerwijs klant te zijn bij CWI), zodat dit niet of nauwelijks een bijdrage zal leveren aan de oplossing van het probleem. Samenvattend, een rol voor CWI lijkt dan ook niet weggelegd. Meer effecten moeten worden verwacht van de aanpak, zoals omschreven bij het antwoord op vraag 3. </antwoord>
      <antwoord nummer="6">De kosten voor de nominale ziektekostenpremie worden gerekend tot de algemeen voorkomende noodzakelijke kosten van het bestaan en dienen te worden bestreden uit de bijstandsnorm of het daarmee qua hoogte vergelijkbare inkomen. Een ziekenfondsverzekerde kan in aanvulling op deze verzekering bij een zorgverzekeraar aanvullende verzekeringen afsluiten. Gemeenten hebben op grond van de Wet werk en bijstand (WWB) de bevoegdheid om (categoriale) bijzondere bijstand te verstrekken voor een collectieve aanvullende ziektekostenverzekering. Uit de Monitor Gemeentelijk Armoedebeleid over 2002 blijkt dat per 1000 lage inkomens 212 categoriale verstrekkingen voor een collectieve aanvullende ziektekostenverzekeringen hebben plaatsgevonden. Het uitgekeerde bedrag per verstrekking bedroeg gemiddeld € 30. Aangezien in het kader van de WWB is afgesproken dat gemeenten aan minder rapportageverplichtingen aan het Rijk hoeven te voldoen, zijn er geen actuelere landelijke gegevens beschikbaar over het aantal gemeenten dat een collectieve aanvullende ziektekostenverzekering aanbiedt. </antwoord>
      <antwoord nummer="7">Zie het antwoord op vraag 5. </antwoord>
      <noten afkomstig="antwoord"/>
   </antwoorden>
</kvr>
