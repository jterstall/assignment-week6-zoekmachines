<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schutte (GPV) over het fiscaal gedoogbeleid ten aanzien van cannabisproducenten. (Ingezonden 19 juni 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7468
</item>
         <item attribuut="Inhoud">Deze vragen dienen ter aanvulling op eerdere vragen van de leden Van de Camp en Reitsma (nummer 1505, 1997-1998)</item>
         <item attribuut="Rubriek">Belastingen (Belastingfraude) Criminaliteit en openbare orde (Drugsbestrijding) Criminaliteit en openbare orde (Persoonsregistratie en identificatie)</item>
         <item attribuut="Trefwoorden">Belastingfraude Justitiële documentatie Softdrugs</item>
         <item attribuut="Vindplaats">Kamervragen met antwoord 1997-1998, nr. 1506, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="GPV">Schutte</persoon>
         </item>
         <item attribuut="Datum_reaktie">1998-07-13</item>
         <item attribuut="Datum_indiening">1998-06-19</item>
         <item attribuut="Document-id">KVR7468</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3091" allpagenumbers="3091 3092" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7468" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1506" onderwerp="" indiendatum="1998-06-19">
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="1998-07-13">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van het artikel «Van de fiscus heeft een hennepkweker niets te vrezen»? <voetnoot nummer="1"/>
      </vraag>
      <vraag nummer="2">Bent u op de hoogte van het «experiment» van de Belastingdienst in Groningen, die via growshops hennepkwekers oproept zich te melden voor het doen van belastingaangifte met betrekking tot hun bedrijfsmatige hennepteelt? </vraag>
      <vraag nummer="3">Wat zijn de ervaringen en de resultaten van dit experiment tot nu toe? </vraag>
      <vraag nummer="4">Wekt de handelwijze van de belastingdienst, waarbij de inspecteurs zich geen oordeel vormen over de wijze waarop de inkomsten worden verkregen en geen inlichtingen verschaffen aan het openbaar ministerie over illegale bedrijfsactiviteiten, bij u geen bevreemding in het licht van artikel 162 Wetboek van Strafvordering, waar ambtenaren verplicht worden onverwijld aangifte te doen van kennis die zij in de uitoefening van hun bediening verkrijgen van een misdrijf? </vraag>
      <vraag nummer="5" voetnoot="2">Moet uit de handelwijze van de belastingdienst en de klaarblijkelijk gemaakte afspraken tussen de ministeries van justitie en financiën worden afgeleid, dat feitelijk een praktijk ontstaat waarin de kweek van hennep justitieel en fiscaal wordt gedoogd? Hoe verhoudt zich één en ander met het drugsbeleid zoals dat is neergelegd in de Nota drugsbeleid? <voetnoot nummer="2"/>
      </vraag>
      <vraag nummer="6">Wordt eenzelfde houding door de Belastingdienst gevolgd ten aanzien van andere bedrijfsactiviteiten, die op zichzelf aanleiding geven tot het starten van strafrechtelijke vervolging indien deze feiten ter kennis van het openbaar ministerie zouden worden gebracht? </vraag>
      <vraag nummer="7">Bent u voornemens het experiment van de belastingdienst in Groningen te beëindigen en met de belastingdienst heldere afspraken te maken over de wijze waarop inspecteurs van belastingen behoren om te gaan met kennis die zij bij de uitoefening van hun bediening verkrijgen van illegale bedrijfsactiviteiten? </vraag>
      <vraag nummer="8">Zal strafvervolging worden ingesteld tegen die cannabisproducenten, die zich reeds bij de Belastingdienst hebben gemeld en wier bedrijven inmiddels door inspecteurs zijn bezocht? </vraag>
      <noten afkomstig="vraag">
         <noot nummer="1" datum="1998-06-16" bron="Volkskrant">Volkskrant, 16 juni 1998</noot>
         <noot nummer="2" documenttype="Kamerstuk" kamerstuk-id="24 077, nrs. 2 en 3">Kamerstuk 24 077, nrs. 2 en 3</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Van de Camp en Reitsma, ingezonden 18 juni 1998. </toelichting>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3">De Belastingdienst Groningen is in de loop van 1997 een project gestart dat ten doel had om meer zicht te krijgen op het naleven van de fiscale verplichtingen die zijn verbonden aan het kweken van hennep. Ook inkomsten uit illegale bron zijn aan de heffing van inkomstenbelasting onderworpen. Het zou immers onaanvaardbaar zijn wanneer, terwijl legale inkomsten belast zijn, illegale inkomsten niet aan de heffing van inkomstenbelasting onderworpen zouden zijn. De resultaten van de actie zijn dat het aantal bij de Belastingdienst bekende kwekers is gestegen. De als gevolg van deze actie verwachte meeropbrengst bedraagt circa 5 miljoen gulden. </antwoord>
      <antwoord nummer="4">Nee. De aangifteplicht van art. 162 Wetboek van strafvordering heeft betrekking op een drietal limitatief opgesomde categorieën (ambts)misdrijven. Het kweken van hennep behoort daar niet toe. </antwoord>
      <antwoord nummer="5">Nee. Met betrekking tot de door vragensteller gebruikte terminologie «fiscaal gedogen» wordt opgemerkt dat sprake is van een misverstand. Het illegale karakter van de hennepkwekerij is – net zomin als bij andere criminele activiteiten – een reden om van belastingheffing over de daarmee behaalde opbrengsten af te zien. Het achterwege laten van belastingheffing over deze opbrengsten zou geen positief effect hebben op het huidige drugsbeleid. Ook van een strafrechtelijk gedoogbeleid is geen sprake. Het beleid van politie en OM ten aanzien van hennepkwekerijen is in overeenstemming met de Drugsnota van het kabinet en de daarop gebaseerde Drugsrichtlijn van het College van procureurs-generaal. Tegen hennepkwekerijen wordt strafrechtelijk opgetreden. </antwoord>
      <antwoord nummer="6">Aan de geheimhoudingsplicht van artikel 67, eerste lid, van de Algemene wet inzake rijksbelastingen ligt ten grondslag dat belastingplichtigen niet van het verstrekken van gegevens aan de Belastingdienst moeten worden weerhouden door de vrees dat die gegevens voor andere doeleinden worden gebruikt dan voor de belastingheffing. Eenzelfde gedachtengang is de achtergrond van geheimhoudingsbepalingen in andere wetgeving. Zo is bijvoorbeeld in de statistiekwetgeving bepaald dat gegevens ontvangen voor statistische doeleinden in principe ook uitsluitend voor statistische doeleinden mogen worden gebruikt. Van de fiscale geheimhoudingsplicht kan op grond van het tweede lid van artikel 67 van de Algemene wet inzake rijksbelastingen ontheffing worden verleend. Daarvan wordt, behoudens de gevallen waarin de Belastingdienst wettelijk tot het verstrekken van gegevens is verplicht, slechts gebruik gemaakt indien met de informatieverstrekking een algemeen belang gediend wordt dat zwaarder weegt dan het met de fiscale geheimhoudingsplicht gediende belang. De door de Belastingdienst te volgen beleidslijn in de gevallen waarin een ambtenaar van de Belastingdienst kennis krijgt van een strafbaar feit met de opsporing waarvan hij niet is belast, is vastgelegd in het Voorschrift informatieverstrekking 1993 (VIV). In hoofdstuk 6.3.3. van het VIV is sinds maart 1998 opgenomen dat in elk geval aangifte wordt gedaan van het aannemen van steekpenningen (mits er sprake is van een misdrijf in de zin van het Wetboek van strafrecht) en van misdrijven waarvoor een aftrekpost wordt geclaimd. Ter vermijding van misverstanden zal de Belastingdienst er nog expliciet op worden gewezen dat dit laatste meebrengt dat in elk geval aangifte wordt gedaan van het bedrijfsmatig kweken van hennep. Bovendien zal de Belastingdienst opnieuw overleg met het openbaar ministerie entameren teneinde landelijk af te stemmen wanneer het doen van aangifte van commune misdrijven, voor zover er geen wettelijke plicht bestaat tot het doen van aangifte, opportuun is. Immers voor slechts een beperkt aantal ernstige misdrijven geldt een aangifteplicht en voor het overige is er slechts een bevoegdheid tot het doen van aangifte. Gelet op de fiscale geheimhoudingsplicht zal, indien sprake is van de bevoegdheid tot het doen van aangifte, de Belastingdienst conform het VIV een afweging moeten maken tussen het belang van het doen van aangifte en het met de fiscale geheimhouding gemoeide belang. Hoewel vaak slechts een afweging van geval tot geval is te maken, zijn er naast de al in hoofdstuk 6.3. van het VIV vermelde misdrijven ook andere misdrijven, zoals kinderpornografie en ernstige milieudelicten, waarbij op voorhand ontheffing van de geheimhoudingsverplichting kan worden gegeven, omdat strafrechtelijke vervolging geboden is. In overleg met het openbaar ministerie zal vanuit de optiek van het vervolgingsbeleid een verdere explicitering van hoofdstuk 6.3.3. van het VIV worden vormgegeven. </antwoord>
      <antwoord nummer="7">De Belastingdienst zal van illegale activiteiten belasting blijven heffen. Voor wat betreft met inspecteurs te maken afspraken verwijs ik naar het antwoord op vraag 6. </antwoord>
      <antwoord nummer="8">In overeenstemming met de per 16 maart 1998 in het VIV 1993 opgenomen aangifteplicht zal de informatie met betrekking tot de hennepkwekers aan het OM te Groningen worden verstrekt. Indien en voorzover de betreffende hennepkwekerijen nog niet zijn ontmanteld, zal strafrechtelijk worden opgetreden. </antwoord>
      <noten afkomstig="antwoord"/>
   </antwoorden>
</kvr>
