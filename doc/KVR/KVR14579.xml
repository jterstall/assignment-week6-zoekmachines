<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Walsem (D66) aan de minister van FinanciÃ«n over de uitspraak van de Hoge Raad t.a.v. een claim van obligatiehouders op de activa van het failliete Dafconcern. (Ingezonden 28 september 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14579
</item>
         <item attribuut="Inhoud">Kennelijk hebben beleggers die afgaan op de prospectus bij een beursgenoteerde obligatielening, geen enkele zekerheid. Dit naar aanleiding van het arrest van de Hoge Raad (a60700, zaaknr. C99/054HR) ten aanzien van een claim van obligatiehouders op de activa van het failliete Dafconcern.</item>
         <item attribuut="Rubriek">Bedrijfsleven en industrie (Overig) Burgerlijk recht en burgerlijk procesrecht (Faillissementsrecht) Geld (Beleggingen)</item>
         <item attribuut="Trefwoorden">Automobielindustrie Faillissementen Obligaties</item>
         <item attribuut="Vindplaats">Kamervragen met antwoord 2001-2002, nr. 235, Tweede Kamer</item>
         <item attribuut="Vraagnr_bij_indiening">2010200410</item>
         <item attribuut="Afkomstig_van">FinanciÃ«n (FIN)</item>
         <item attribuut="Indiener">
            <persoon partij="D66">Van Walsem</persoon>
         </item>
         <item attribuut="Datum_reaktie">2001-11-12</item>
         <item attribuut="Datum_indiening">2001-09-28</item>
         <item attribuut="Document-id">KVR14579</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="495" allpagenumbers="495 496" vetnummer="2010200410" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14579" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="235" onderwerp="" indiendatum="2001-09-28">
         <vrager partij="D66" oorsprong="parlement">Van Walsem</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="12 november 2001), zie ook Aanhangsel Handelingen nr. 145, vergaderjaar 2001–2002">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u bekend met het arrest van de Hoge Raad der Nederlanden over de claim van obligatiehouders op de activa van het failliete Daf-concern? </vraag>
      <vraag nummer="2">Is de constatering juist dat door de enge interpretatie van de Trustakte, zoals door de rechtbank en de Hoge Raad weergegeven, de obligatiehouders volledig in de kou laat staan, hetgeen betekent dat beleggers, die afgaan op de prospectus bij een beursgenoteerde obligatielening geen enkele zekerheid meer hebben? </vraag>
      <vraag nummer="3">Deelt u de opvatting dat dit ongerechtvaardigd is en dat het financiële instrument van obligatielening daarmee waardeloos is geworden? </vraag>
      <vraag nummer="4">Vindt u niet dat een belegger voldoende informatie moet kunnen halen uit de prospectus van de emiterende partij en niet de Trustakte bepalend kan zijn, die de belegger-in-spé niet kent? </vraag>
      <vraag nummer="5">Komen bedrijven, die grote obligatieleningen (willen) uitgeven niet in grote problemen? </vraag>
      <vraag nummer="6">Zou er niet een wettelijke regeling moeten komen die voorschrijft dat de prospectus bepalend is voor de voorwaarde en niet de (onbekende) Trustakte? </vraag>
      <vraag nummer="7">Indien rechtbank, Hof en Procureur-Generaal het erover eens zijn dat in de Daf-zaak de prospectus misleidend was, zou dat dan niet tot een andere uitkomst moeten leiden dan in onderhavige zaak c.q. in toekomstige zaken in het belang van een gezonde kapitaalmarkt? </vraag>
      <noten afkomstig="vraag">
         <noot nummer="1">HR: a60700, zaaknr. C99/054HR</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Voor het aanbieden van effecten buiten besloten kring is vereist dat een prospectus beschikbaar wordt gesteld. De eisen waaraan het prospectus moet voldoen die betrekking hebben op de inhoud en de termijn waarbinnen het prospectus beschikbaar moet worden gesteld, zijn opgenomen in de Wet toezicht effectenverkeer 1995, het Besluit toezicht effectenverkeer 1995, de Nadere Regeling toezicht effectenverkeer 1995 alsmede in de reglementen van Euronext (Fondsenreglement). De richtlijn 2001/34/EG van 28 mei 2001 van het Europees Parlement en de Raad van 28 mei 2001 betreffende de toelating van effecten tot de officiële notering aan een effectenbeurs en de informatie die over deze effecten moet worden gepubliceerd PB L 184, heeft de inhoud van de Nederlandse wettelijke eisen grotendeels bepaald. De gegevens die in een prospectus moeten worden opgenomen geven aan de belegger de informatie die nodig is om zich te kunnen oriënteren omtrent de kansen en de risico’s van de belegging in dat soort effect. De beleggers kunnen afgaan op hetgeen de opstellers in het prospectus hebben doen opnemen. Voor de juistheid van de gegevens is primair de emittent verantwoordelijk (deze kan de verantwoordelijkheid afbakenen conform Fondsenreglement Schema B). De begeleidende bank is, uit hoofde van de eisen neergelegd in het Fondsenreglement /Reglement Procedure Beursnotering van Euronext, verplicht om een due diligence onderzoek te doen om na te gaan of de in het prospectus neergelegde gegevens niet misleidend zijn. Op grond van deze betrokkenheid heeft de begeleidende bank een sterke verantwoordelijkheid voor de inhoud van het prospectus. De begeleidende bank zal omtrent de reikwijdte van zijn verantwoordelijkheid een verklaring in het prospectus opnemen. De stelling dat beleggers geen zekerheid aan de prospectus kunnen ontlenen kan ik op grond van het vorenstaande niet onderschrijven. Met betrekking tot de specifieke casus waaraan de vragensteller refereert is het van belang dat het goed gebruik is om geen commentaar te leveren op zaken «die nog onder de rechter» zijn. In het arrest van 23 maart van dit jaar zaaknummer C99/045HR ELRO nummer ABO700, is door de Hoge Raad de beoordeling van een aantal punten verwezen naar het Gerechtshof in Den Haag; dit hof heeft nog geen uitspraak gedaan. </antwoord>
      <antwoord nummer="4">De eisen van Euronext op het punt van leningen onder trustverband zijn thans geformuleerd in haar Rule Book en voorheen in het Reglement Procedure Beursnotering, in het Fondsenreglement, in Schema B als bedoeld in artikel 8 van het Fondsenreglement en in de Voorschriften met betrekking tot Trustakten (Bijlage l bij het Fondsenreglement). De verplichtingen over en weer van Trustee en debiteur van de lening worden definitief overeengekomen tussen partijen op het moment dat de lenings-overeenkomst tot stand komt en kunnen daarom vooraf alleen in concept in het prospectus opgenomen niet in zijn definitieve vorm worden gepubliceerd. Het opgenomen concept was gelijkluidend aan de definitieve versie. De belegger moet op basis van de gegevens in het prospectus voldoende worden geïnformeerd over een aantal bedrijfsgerelateerde gegevens van de debiteur van de lening en over de voorwaarden van de lening. In het onderhavige geval heeft de trustakte een integraal onderdeel uitgemaakt van het prospectus, daarmee is de belegger geïnformeerd. </antwoord>
      <antwoord nummer="5 en 6">Neen. Deze vraag gaat uit van de onjuiste veronderstelling dat door het arrest is vastgesteld dat het prospectus onvoldoende, tegenstrijdige, of onjuiste informatie mag bevatten. Het is niet gebleken dat de uitspraak van de Hoge Raad aanleiding is geweest voor uitgevende instellingen hun lopende obligatieprogramma’s af te breken of af te zien van voorgenomen uitgifte van obligaties. Het arrest heeft betrekking op een prospectus dat is opgesteld in 1988, sindsdien zijn de eisen met betrekking tot transparantie in hun uitwerking in de praktijk verder ontwikkeld. De bestaande eisen die worden gesteld aan de inhoud van de beursprospectus bieden een hoge mate van transparantie. </antwoord>
      <antwoord nummer="7">Omdat ik niet wil treden op het terrein van de rechter onthoud ik mij van een antwoord op deze vraag. De beantwoording van «als-vragen» roept bovendien steeds nieuwe vragen op. De hypothetische situatie die de vragensteller stelt, deed zich niet voor. In algemene zin ben ik van mening dat de gezonde kapitaalmarkt gebaat is met een hoge mate van transparantie. Ik meen dat de eisen voldoende helder zijn. </antwoord>
      <noten afkomstig="antwoord"/>
   </antwoorden>
</kvr>
