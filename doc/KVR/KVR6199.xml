<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van de Camp en Koekkoek (beiden CDA) over de bouw van een scholencomplex in Nieuw-Vennep. (Ingezonden 3 december 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6199
</item>
         <item attribuut="Inhoud">Vragen over de bouw van een drie basisscholen van verschillende denominaties op één locatie in de Vinex-locatie Getsewoud, waarbij gebruik wordt gemaakt van schoolwoningen (gebouwen die later, als ze voor het onderwijs niet meer nodig zijn, kunnen worden omgebouwd tot woning of tot gebouw met een andere bestemming).</item>
         <item attribuut="Rubriek">Basisonderwijs (Huisvesting)</item>
         <item attribuut="Trefwoorden">Huisvesting basisonderwijs</item>
         <item attribuut="Vindplaats">Kamervragen met antwoord 1997-1998, nr. 447, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Van de Camp</persoon>
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-12-18</item>
         <item attribuut="Datum_indiening">1997-12-03</item>
         <item attribuut="Document-id">KVR6199</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="913" allpagenumbers="913 914" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6199" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="447" onderwerp="" indiendatum="1997-12-3">
         <vrager partij="CDA" oorsprong="parlement">Van de Camp</vrager>
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="1997-12-18">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van de plannen met betrekking tot de bouw van een scholencomplex voor ongeveer 2700 leerlingen basisonderwijs in Nieuw-Vennep? <voetnoot nummer="1"/>
      </vraag>
      <vraag nummer="2">Kunt u de achtergronden schetsen van de totstandkoming van deze plannen en bent u op de hoogte van soortgelijke plannen voor grote basisschoolcomplexen elders in het land? </vraag>
      <vraag nummer="3">Wat is uw opvatting over grote scholencomplexen basisonderwijs tegen de achtergrond van het aanbieden van een veilige en overzichtelijke schoolomgeving voor kinderen? Bent u bereid grenzen ten aanzien van de omvang van schoolgebouwen aan te geven? </vraag>
      <vraag nummer="4">Hebben dergelijke plannen een relatie met de decentralisatie van de huisvesting in het primair en voortgezet onderwijs? </vraag>
      <noten afkomstig="vraag">
         <noot nummer="1" datum="1997-11-29" bron="Trouw">Trouw, 29 november 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Bij Nieuw-Vennep wordt binnenkort gestart met de uitvoering van plan Getsewoud. Deze VINEX-locatie voorziet onder andere in de realisatie van 6000 woningen. In de huisvesting van leerlingen is voorzien door de bouw van een aantal basisscholen op één locatie. Er zullen 3 basisscholen, te weten voor openbaar-, protestant-christelijke- en rooms-katholiek onderwijs worden gebouwd. Elk gebouw heeft 10 permanente lokalen voor het gebruik op de korte en de lange termijn. Daarnaast bestaat er uiteraard behoefte om gedurende de piekperiode te voorzien in extra tijdelijke lokalen. In de opvang van de extra leerlingen wordt voorzien door de realisatie van schoolwoningen. De oplevering van de lokalen zal gefaseerd plaatsvinden. In november is een raadsbeslissing genomen voor de eerste fase. Dit betreft de bouw van 3 scholen met elk 10 lokalen. Deze lokalen voorzien na 2016 in de huisvesting van circa 800 leerlingen. Er zijn meer plaatsen in Nederland waar scholen van verschillende denominaties zijn geclusterd op één locatie. In omvang zijn deze vergelijkbaar met de situatie in Nieuw-Vennep, op het moment dat daar de piekperiode voorbij is. In het verleden kwam het vaak voor, dat voor de huisvesting van leerlingen in de piekperiode gebruik werd gemaakt van houten noodlokalen. De laatste tijd maken gemeenten meer en meer gebruik van schoolwoningen. Een schoolwoning is een permanent gebouw dat in aanvang dienst doet als onderwijsgebouw en dat, als het voor het onderwijs niet meer nodig is, wordt omgebouwd tot woning. Andere bestemmingen dan woningbouw zijn hier natuurlijk ook denkbaar. Op deze VINEX-locatie wordt een gedeelte van de schoolwoningen gebouwd op de basisscholen. Het gebouw zal dus drie bouwlagen gaan bevatten. Op de begane grond en de eerste verdieping komen de permanente lokalen en op de tweede verdieping 14 schoolwoningen. De rest van de schoolwoningen wordt in clusters van 8 eenheden gebouwd. Op deze manier worden er aansluitend aan het schoolplein in totaal 4 blokken van 8 lokalen en een blok van 4 lokalen gerealiseerd. Of er op dit moment op andere plaatsen in Nederland plannen worden ontwikkeld voor het clusteren van scholen van verschillende denominaties op één locatie is mij niet bekend. </antwoord>
      <antwoord nummer="3">Ik ben het met u eens dat een schoolgebouw voor leerlingen een veilige en overzichtelijke omgeving moet bieden. Dit is echter niet primair afhankelijk van de omvang van het schoolgebouw. Een leerling kan zich in een klein gebouw verloren voelen. In een groot gebouw kunnen onder andere door middel van bouwkundige ingrepen kleinschalige eenheden ontstaan die een gevoel van veiligheid en geborgenheid geven. Voor de begeleiding van de bouw van de basisscholen in Nieuw-Vennep is een projectgroep geformeerd waarin naast de gemeente en de architect, alle betrokken besturen participeren. Door gebruik te maken van de beschikbare deskundigheid zal deze projectgroep in staat zijn zowel binnen het gebouw als daarbuiten een veilige omgeving voor de leerlingen te creëren. In het Uitvoeringsbesluit voorzieningen in de huisvesting primair- en voortgezet onderwijs is een minimumoppervlakte per leerling voorgeschreven. Het stellen van een grens voor de maximale omvang van een schoolgebouw acht ik niet noodzakelijk. </antwoord>
      <antwoord nummer="4">Nee. </antwoord>
      <noten afkomstig="antwoord"/>
   </antwoorden>
</kvr>
