<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Krom en Weekers (beiden VVD) aan de ministers van Verkeer en Waterstaat en van Landbouw, Natuur en Voedselkwaliteit over de IJzeren Rijn. (Ingezonden 26 januari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27398
</item>
         <item attribuut="Inhoud">Vragen naar aanleiding van artikel 'Kamer wil dat Veerman werk aan IJzeren Rijn stopt' (ANP-bericht, 24 januari 2007): het baanvak Budel-Weert van de IJzeren Rijn zou opgeknapt zijn op verzoek van de Belgische goederenvervoerder Dillen &amp; Le Jeune Cargo (DLC). Wie heeft de kosten betaald en welke natuurschade is ontstaan door de huidige werkzaamheden door ProRail? Indieners vragen om opschorting van de werkzaamheden, in afwachting van de bodemprocedure bij de Raad van State. Indieners vragen wat de geschatte kosten zijn van het volledige IJzeren Rijn-tracé, dat (inclusief het Meinweg-tracé) in 2011 klaar zou zijn. Zijn de huidige werkzaamheden in strijd met de unaniem door de Kamer aangenomen motie-Hessels/Hofstra over aanpassingen van het traject inzake geluidsvoorzieningen en faunapassages (Kamerstuk 29579, nr. 14)?</item>
         <item attribuut="Rubriek">Milieu (Geluidhinder) Natuur (Natuurmonumenten) Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">België Geluidhinder Goederenvervoer Natuurbescherming Spoorwegen</item>
         <item attribuut="Vindplaats">Kamervragen met antwoord 2006-2007, nr. 879, Tweede Kamer</item>
         <item attribuut="Vraagnr_bij_indiening">2060706380</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">De Krom</persoon>
            <persoon partij="VVD">Weekers</persoon>
         </item>
         <item attribuut="Datum_reaktie">2007-02-23</item>
         <item attribuut="Datum_indiening">2007-01-26</item>
         <item attribuut="Document-id">KVR27398</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1885" allpagenumbers="1885 1886" vetnummer="2060706380" code="0607tkkvr879" lopendefooter="Tweede Kamer, vergaderjaar 2006–2007, Aanhangsel" filenaam="KVR27398" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="879" onderwerp="" indiendatum="2007-01-26">
         <vrager partij="VVD" oorsprong="parlement">De Krom</vrager>
         <vrager partij="VVD" oorsprong="parlement">Weekers</vrager>
         <vraagt-aan>de ministers van Verkeer en Waterstaat en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-02-23">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het artikel «Kamer wil dat Veerman werk aan IJzeren Rijn stopt»? <voetnoot nummer="1"/>
      </vraag>
      <vraag nummer="2">Klopt het dat het baanvlak Budel–Weert is opgeknapt op verzoek van de Belgische goederenvervoerder Dillen &amp; Le Jeune Cargo (DLC)? Zo ja, op grond van welke juridische titel? </vraag>
      <vraag nummer="3">Is het correct dat de uiteindelijke kosten van deze werkzaamheden 1,5 miljoen euro bedragen? Zo ja, wie heeft dit betaald? </vraag>
      <vraag nummer="4">Kunt u aangeven welke natuurschade is ontstaan door de huidige werkzaamheden door ProRail? </vraag>
      <vraag nummer="5">Bent u bereid om de werkzaamheden op te schorten, in afwachting van de bodemprocedure bij de Raad van State? Zo neen, waarom niet? </vraag>
      <vraag nummer="6">Klopt het dat het volledige IJzeren Rijn-tracé, inclusief het Meinweg-tracé, in 2011 gereed zal zijn? Zo ja, wat zijn hiervan de totale geschatte kosten? Welk gedeelte wordt door Nederland betaald? Zo neen, wanneer zal dit traject wel in gebruik worden genomen? </vraag>
      <vraag nummer="7">Zijn er vanuit België al concrete voorstellen gedaan om het gehele tracé te reactiveren? Zijn er voorstellen gedaan inclusief een financiële paragraaf? </vraag>
      <vraag nummer="8">Kunt u de Kamer toezeggen dat er geen onomkeerbare beslissingen worden genomen zonder overeenstemming met België over de kostentoedeling? </vraag>
      <vraag nummer="9">Kunt u aangeven hoeveel treinen gaan rijden op dit tracé in de komende jaren? </vraag>
      <vraag nummer="10">Kunt u aangeven of de huidige werkzaamheden aan het tracé, in strijd zijn met de unaniem door de Kamer aangenomen motie Hessels/Hofstra over aanpassingen van het traject inzake geluidsvoorzieningen en faunapassages in 2004 ? Zo neen, bent u bereid om dit alsnog te doen? </vraag>
      <noten afkomstig="vraag">
         <noot nummer="2"/>
         <noot nummer="1" datum="2007-01-24" bron="ANP-bericht">ANP-bericht, 24 januari 2007</noot>
         <noot nummer="2" documenttype="Kamerstuk" kamerstuk-id="29 579" documentnummer="14">Kamerstuk 29 579, nr. 14</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Neen. Op grond van de aan ProRail verleende beheerconcessie is ProRail verplicht om zorg te dragen voor een veilige berijdbaarheid van de Nederlandse hoofdspoorwegen. Het baanvak Budel – Weert is een hoofdspoorweg. Op grond van de Spoorwegwet heeft iedere spoorwegvervoerder, mits deze voldoet aan een aantal wettelijke eisen, toegang tot de hoofdspoorwegen. Het spoorgoederenvervoerbedrijf Dillen &amp; Le Jeune Cargo (DLC) heeft in 2005 bij ProRail capaciteit op het baanvak Budel – Weert aangevraagd. Omdat de dwarsliggers op het baanvak Budel – Weert aan het einde van hun technische levensduur waren, was het – omwille van de veilige berijdbaarheid – noodzakelijk om het spoor op dit baanvak te vernieuwen, alvorens de gevraagde capaciteit toe te delen (zie ook de beantwoording Kamervragen, nr. 2187 van 19 augustus 2005, vergaderjaar 2004 – 2005). Na vernieuwing van het spoor is het baanvak in principe voor elke spoorwegvervoerder beschikbaar. </antwoord>
      <antwoord nummer="3">De kosten voor het vernieuwen van het spoor op het baanvak Budel – Weert bedragen ongeveer 4,5 miljoen Euro. Deze vernieuwingskosten maken deel uit van de subsidie die ProRail ontvangt van het ministerie van Verkeer en Waterstaat voor het beheer van het hoofdspoorwegnet en komen dus ten laste van de begroting van Verkeer en Waterstaat. </antwoord>
      <antwoord nummer="4">De eventuele natuurschade door de werkzaamheden is beoordeeld in het kader van de ontheffingaanvraag op grond van de Flora- en faunawet en de vergunningaanvraag op grond van de Natuurbeschermingswet. Hierbij is geconcludeerd dat er geen schade wordt toegebracht aan de beschermde natuurwaarden, indien de werkzaamheden worden uitgevoerd in de aangevraagde winterperiode (tot 15 maart). </antwoord>
      <antwoord nummer="5">Neen. Zoals blijkt uit het antwoord op vraag 4 is er vanuit het belang van de natuur geen reden om de werkzaamheden op te schorten. </antwoord>
      <antwoord nummer="6">Naar de huidige inzichten zal de modernisering van de volledige IJzeren Rijn-verbinding door Nederland – dus van de Belgische grens bij Budel tot de Duitse grens bij Vlodrop/De Meinweg – rond de jaren 2015 à 2018 gereed kunnen zijn. Over de totale geschatte kosten van die modernisering, alsmede het aandeel van Nederland daarin, kan ik nog niets zeggen. België en Nederland zijn momenteel samen bezig om de plannen en de kostenramingen te actualiseren. Ik heb uw Kamer daarover bericht bij brief van 13 september 2006 (Kamerstuk 27 737, nr. 13). Kortheidshalve moge ik u naar die brief verwijzen. </antwoord>
      <antwoord nummer="7">Voor het antwoord op deze vraag moge ik u verwijzen naar de bovengenoemde brief aan de Kamer. </antwoord>
      <antwoord nummer="8">Ja, dat is al sinds 2000 vast beleid. </antwoord>
      <antwoord nummer="9">Over een deel van het spoorbaanvak Budel–Weert, namelijk over circa 2 km lengte van de Belgische grens tot de zinkfabriek (voorheen Budelco), rijden al sinds jaar en dag circa 10 goederentreinen per week in beide richtingen samen. Thans ligt bij ProRail een capaciteitsaanvraag voor 2007 om met 8 goederentreinen per week in beide richtingen samen over het hele spoorbaanvak Belgische grens – Weert (circa 9 km lang) te gaan rijden. Ingeval in de vraag werd gedoeld op het aantal treinen dat van de volledige doorgaande IJzeren Rijn-verbinding gebruik zal maken: daarover is geen recente informatie beschikbaar. Daarom wordt momenteel in opdracht van België en Nederland een nieuwe actuele vervoersprognose gemaakt. Zie verder in de bovengenoemde brief aan de Kamer over de IJzeren Rijn. </antwoord>
      <antwoord nummer="10">De huidige werkzaamheden aan het spoorbaanvak Budel – Weert zijn niet in strijd met de genoemde motie Hessels/Hofstra. Zie ter nadere informatie mijn brief van 8 december 2006 aan de Kamer over dezelfde vraag (Kamerstuk 27 737, nr. 15). </antwoord>
      <noten afkomstig="antwoord"/>
   </antwoorden>
</kvr>
