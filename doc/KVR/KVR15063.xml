<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ross-van Dorp (CDA) aan de ministers van Volksgezondheid, Welzijn en Sport en van Economische Zaken over de patentering van genen. (Ingezonden 23 januari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15063
</item>
         <item attribuut="Inhoud">Gevraagd wordt onder meer of het waar is dat een Amerikaans bedrijf octrooi heeft verkregen op het BRCA-gen, en dat dit tevens een alleenrecht op diganose en behandeling betekent.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Gezondheidszorg (Genetische manipulatie)</item>
         <item attribuut="Trefwoorden">Erfelijkheid Octrooien</item>
         <item attribuut="Vindplaats">Kamervragen met antwoord 2001-2002, nr. 626, Tweede Kamer</item>
         <item attribuut="Vraagnr_bij_indiening">2010204800</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Ross-van Dorp</persoon>
         </item>
         <item attribuut="Datum_reaktie">2002-02-11</item>
         <item attribuut="Datum_indiening">2002-01-23</item>
         <item attribuut="Document-id">KVR15063</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1315" allpagenumbers="1315 1316" vetnummer="2010204800" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15063" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="626" onderwerp="" indiendatum="2002-01-23">
         <vrager partij="CDA" oorsprong="parlement">Ross-van Dorp</vrager>
         <vraagt-aan>de ministers van Volksgezondheid, Welzijn en Sport en van Economische Zaken</vraagt-aan>
      </vraagdata>
      <antwoorddata antwoorddatum="2002-02-11">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van berichten over de patentering van genen? <voetnoot nummer="1"/>
      </vraag>
      <vraag nummer="2">Is het waar dat een Amerikaans bedrijf octrooi heeft verkregen op het BRCA-gen, en dat dit tevens een alleenrecht op diagnose en behandeling betekent? </vraag>
      <vraag nummer="3">Bent u bereid nietigverklaring van dit recht te vragen? </vraag>
      <vraag nummer="4">Bent u bereid u in te zetten voor Europese regelgeving die dit soort veramerikanisering en vercommercialisering van het onderzoek naar erfelijke ziekten voorkomt? </vraag>
      <noten afkomstig="vraag">
         <noot nummer="1" datum="2002-01-20" bron="Netwerk">Netwerk, 20 januari 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het Amerikaanse bedrijf Myriad Genetics heeft inmiddels drie Europese octrooien verkregen op uitvindingen met betrekking tot het BCRA-1 gen. Het eerste betreft nummer EP-0699754. Europees octrooi is verleend op 10 januari 2001, voor 17 Europese landen, waaronder Nederland. De oppositietermijn liep tot 10 oktober 2001 en heeft geresulteerd in oppositie door diverse partijen. De uitvinding betreft diagnostische methoden om in weefselmonsters een predispositie voor borstkanker of ovariumkanker op te sporen. Het tweede octrooi betreft nummer EP-0705903. Het Europees octrooi is verleend op 23 mei 2001. De oppositietermijn loopt af op 23 februari 2002 en is thans dus actueel. De uitvinding betreft verschillende nucleotiden sequenties van het BRCA-1 gen, alsmede een opsomming van een aantal specifieke mutaties daarin die duiden op predispositie voor borstkanker of ovariumkanker. Het derde octrooi betreft nummer EP-0705902. Dit octrooi is verleend op 28 november 2001. De oppositietermijn loopt tot 28 augustus 2002. De uitvinding betreft nucleotiden sequenties van het BRCA-1 gen, alsmede mutaties daarin die duiden op predispositie voor borstkanker of ovariumkanker. Of deze octrooien een alleenrecht betekenen op DNA-diagnostiek met betrekking tot het BCRA-1 gen staat nog te bezien. Het antwoord daarop zal moeten worden gegeven op basis van een nader onderzoek, waarvoor de opdracht inmiddels door de minister van VWS is verstrekt aan het Nederlands Octrooibureau. </antwoord>
      <antwoord nummer="3">Aan de orde is nu de mogelijkheid om vóór 23 februari a.s. oppositie aan te tekenen tegen het tweede aan Myriad Genetics verleende octrooi met betrekking tot het BCRA-1 gen. Ik heb inmiddels aan het Nederlands Octrooibureau opdracht gegeven te onderzoeken of een oppositie tegen de verlening van dit octrooi succesvol zou kunnen zijn. Ik zal vóór 23 februari a.s. oppositie aantekenen, tenzij van tevoren duidelijk is dat bedoelde oppositie geen kans van slagen heeft. Ik zal me eveneens tijdig beraden over de vraag of oppositie voeren tegen het derde genoemde octrooi zinvol is. Als de oppositie wordt gehonoreerd komt het octrooi te vervallen in alle landen waarvoor Europees octrooi is verleend. Naast oppositie (bezwaar en eventueel beroep) is het nog mogelijk dat een belanghebbende een verzoek aan de rechter doet om vernietiging van het octrooi in het desbetreffende land. Dat kan er toe leiden dat het octrooi bijvoorbeeld in Nederland wordt vernietigd maar in een ander land in stand blijft. Als ultimum remedium is nog een dwanglicentie mogelijk in het algemeen belang, mits daartoe voldoende gronden aanwezig zijn en de octrooihouder niet bereid zou zijn onder redelijke voorwaarden een licentie te verlenen. Tot nu toe heeft overigens nog geen enkele Nederlandse partij licentie gevraagd aan het betrokken Amerikaanse bedrijf. </antwoord>
      <antwoord nummer="4">In Amerika is sprake van een minder ver reikende onderzoeksexceptie in het octrooirecht dan in Europa. In Amerika heeft men daarom sneller een octrooilicentie nodig voor onderzoeksdoeleinden. Waar de grenzen liggen is niet precies bekend. Op 24 en 25 januari jl. is tijdens een OESO-conferentie over Genetic Inventions, Intellectual Property Rights and Licensing Practices aandacht gevraagd voor in kaart brengen van deze verschillen. Zoals ik u tijdens het algemeen overleg over biotechnologie reeds meldde zal ik samen met de minister van EZ en de minister van OC&amp;W een studie laten verrichten naar de gevolgen van breed verleende octrooien op de gezondheidszorg en expliciet aandacht vragen voor de gevolgen van octrooiposities voor onderzoek naar erfelijke ziekten. In die studie zal onder meer bezien worden in hoeverre de toegankelijkheid van de zorg kan worden gewaarborgd en wat de eventuele gevolgen kunnen zijn voor de kosten van de gezondheidszorg bij een toename van (breed verleende) octrooien. Ook zullen in deze studie vragen m.b.t. de maatschappelijke wenselijkheid of onwenselijkheid van genoctrooien aan de orde komen. De Koninklijke Nederlandse Academie van Wetenschappen zal de minister van OC&amp;W nog apart adviseren over de gevolgen van genoctrooien op het wetenschapsbeleid. Afhankelijk van de uitkomsten van die studie zal ik mij beraden over eventuele voorstellen voor aanpassingen van Europese regelgeving en over de mogelijkheid dit in Europees verband aan de orde te stellen. </antwoord>
      <noten afkomstig="antwoord"/>
   </antwoorden>
</kvr>
