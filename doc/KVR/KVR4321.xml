<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over sponsoring van dotteroperaties. (Ingezonden 16 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4321
</item>
         <item attribuut="Inhoud">Vragen (in aanvulling op Kamervraag 495, 1996-1997) over sponsoring door het bedrijfsleven in academische ziekenhuizen, en de overige ziekenhuizen en sectoren van de gezondheidszorg.</item>
         <item attribuut="Rubriek">Gezondheidszorg (Geneeskunde) Gezondheidszorg (Zorginstellingen)</item>
         <item attribuut="Trefwoorden">Chirurgie Sponsoring Ziekenhuizen</item>
         <item attribuut="Vindplaats">Kamervragen met antwoord 1996-1997, nr. 640, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-02-10</item>
         <item attribuut="Datum_indiening">1997-01-16</item>
         <item attribuut="Document-id">KVR4321</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1311" allpagenumbers="1311 1312" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="640" onderwerp="" indiendatum="1997-01-16">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">In antwoord op mijn vragen over sponsoring van dotteroperaties merkt u op dat sponsoring door de industrie in Academische ziekenhuizen niet ongebruikelijk is: om welke sponsorbedragen gaat het gemiddeld en in totaal? <voetnoot nummer="1"/>
      </vraag>
      <vraag nummer="2">Vindt in de overige ziekenhuizen en sectoren van de gezondheidszorg ook sponsoring plaats? Zo ja, waar, wat en hoe? </vraag>
      <vraag nummer="3">Kunt u bij benadering aangeven wat het totaal sponsorbedrag is binnen de gezondheidszorg en is dit de afgelopen jaren toegenomen? Zo ja, hoeveel en wat zijn hiervan de oorzaken? </vraag>
      <vraag nummer="4">Hoeveel wordt gesponsord door het bedrijfsleven, uit welke bedrijfstakken komen deze sponsors en welke tegenprestaties worden er verlangd? </vraag>
      <vraag nummer="5">Onderkent u het gevaar, dat de afhankelijkheid van een sponsor zo groot kan worden dan het bedrijfsleven invloed uit gaat oefenen op het beleid van een ziekenhuis en zelfs op het medisch beleid? </vraag>
      <vraag nummer="6">Bestaat het gevaar op tweedeling tussen zorginstellingen, waarbij sommige instellingen wel en andere niet hun derde geldstroom kunnen aanvullen, waardoor kwaliteitsverschillen ontstaan? </vraag>
      <vraag nummer="7">Vindt u het aanvaardbaar wanneer patiënten en hun familie steeds vaker worden geconfronteerd met commerciële boodschappen van een sponsor? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="495" documentjaargang="1996-1997">Aanhangsel Handelingen, nr. 495, vergaderjaar 1996–1997.</noot>
      </noten>
   </vragen>
   <antwoorden aantal="4">
      <antwoord nummer="1, 2, 3 en 4">Voor de beantwoording van de vragen 1 tot en met 4 zie het antwoord op vraag 5. </antwoord>
      <antwoord nummer="5">Sponsoring in de gezondheidszorg bestaat al jaren, is niet ongebruikelijk en betekent in relatie tot de toegekende budgetten voor de ziekenhuizen slechts een beperkte bron van inkomsten. Veelal is het traditionele begrip «sponsoring» niet van toepassing, maar is er eerder sprake van fondsenwerving. Bekende voorbeelden zijn de acties van sommige verpleeghuizen om gelden te verzamelen voor het aanschaffen van een patiëntenbus en de Ronald McDonaldhuizen. Enige jaren geleden is een aantal conferenties en congressen gewijd aan het onderwerp sponsoring in de gezondheidszorg. Daar ontstond een «common sense» over een aantal spelregels dat in acht zou dienen te worden genomen. Een belangrijke spelregel werd geacht dat de gesponsorde instelling ten opzichte van de sponsor geen verplichtingen op zich neemt inzake het te voeren patiëntenbeleid of over afname van producten van de sponsor. Daarnaast zouden de revenuen van de sponsoring niet zo’n omvang mogen hebben dat het wegvallen daarvan de patiëntenzorg in gevaar zou brengen. Anders gezegd: sponsoring dient slechts betrekking te hebben op aanvullende dienstverlening aan de patiënt. Deze spelregels zouden geformaliseerd moeten worden in een code over sponsoring. Daarbij werd onder meer verwezen naar de code cultuursponsoring, die mede tot stand is gekomen na raadpleging van het toenmalige Ministerie van Welzijn, Volksgezondheid en Cultuur. Inmiddels heeft een aantal instellingen in het veld van de gezondheidszorg het «Instituut voor sponsoring en fondsenwerving in de gezondheidszorg» in het leven geroepen. Dit instituut, waarbij momenteel zo’n 100 instellingen voor gezondheidszorg zijn aangesloten, ziet het tot stand brengen van een Code sponsoring in de gezondheidszorg als één van zijn taken. Mijn ministerie is niet bij dit instituut betrokken. Gezien het bovenstaande acht ik het risico, dat de afhankelijkheid van een sponsor zo groot kan worden dat het bedrijfsleven invloed uit gaat oefenen op het beleid van een ziekenhuis heel klein. Tevens ben ik van mening dat, aangezien mij tot op heden geen berichten hebben bereikt dat met de sponsoring niet op aanvaardbare wijze zou worden omgegaan, de omvang van de sponsorbedragen in de gezondheidszorg volgens huidig inzicht beperkt is, en de aanwending daarvan zich voornamelijk tot de aanvullende dienstverlening beperkt, ik de instellingen vooralsnog op dit terrein vrij moet laten. Om die reden kan ik ook geen gedetailleerd antwoord geven op de eerste tot en met de vierde vraag. </antwoord>
      <antwoord nummer="6">Ik acht het niet aanvaardbaar indien er ten gevolge van sponsoractiviteiten kwaliteitsverschillen ontstaan in de patiëntenzorgverlening door instellingen en daarmee een tweedeling in de zorg. Naar mijn oordeel is dat thans ook niet het geval. Sponsoring heeft in ons land hoofdzakelijk betrekking op aanvullende service voor patiënt en bezoeker en soms extra aanvullende faciliteiten zoals apparatuur en hulpmiddelen. Bij de academische ziekenhuizen komt daar nog een aspect bij. Academische ziekenhuizen hebben als bijzondere taak ontwikkelfunctie voor nieuwe behandelswijzen en nieuwe technologieën. Dat vereist een samenwerken met de industrie die zich immers ook toelegt op die ontwikkelingen. In die situatie is het niet ongebruikelijk en acht ik het ook niet onaanvaardbaar dat beide partijen profiteren van die samenwerking, zoals dat in academische ziekenhuizen met dotteroperaties is gebeurd. </antwoord>
      <antwoord nummer="7">Nee, ik vind dat commerciële boodschappen in onze instellingen heel beperkt en bescheiden zouden moeten blijven. In de Code sponsoring in de gezondheidszorg zouden dan ook naar mijn oordeel op dit punt duidelijk condities moeten worden gesteld. </antwoord>
      <noten afkomstig="antwoord"/>
   </antwoorden>
</kvr>
