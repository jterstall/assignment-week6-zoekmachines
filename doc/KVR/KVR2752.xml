<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (GPV) over het witwassen van geld via Nederland vanuit Nigeria. (Ingezonden 16 februari 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2752
</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Geld (Betalingsverkeer)</item>
         <item attribuut="Trefwoorden">Belastingfraude Criminaliteit Nigeria Vermogensdelicten</item>
         <item attribuut="Vindplaats">Kamervragen met antwoord 1995-1996, nr. 802, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1996-03-18</item>
         <item attribuut="Datum_indiening">1996-02-16</item>
         <item attribuut="Document-id">KVR2752</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1625" allpagenumbers="1625 1626" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="802" onderwerp="" indiendatum="1996-02-16">
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="1996-03-18">
         <antwoorder functie="staatssecretaris" ministerie="Economische Zaken">Van Dok-van Weele</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Wordt al enkele jaren vanuit Nigeria medewerking van bedrijven gevraagd aan pogingen om via Nederland gelden wit te wassen? </vraag>
      <vraag nummer="2">Is onderdeel van deze pogingen het vragen van Nederlanders over te komen naar Nigeria? </vraag>
      <vraag nummer="3">Komt het voor, dat Nederlandse burgers die terzake bereidwillig zijn in Nigeria worden geı¨ntimideerd of anderszins in problemen geraken? Komt het zelfs voor dat Nederlandse burgers in Nigeria verdwijnen? </vraag>
      <vraag nummer="4">Is opheldering en/of medewerking gevraagd aan Nigeriaanse autoriteiten om deze frauduleuze transacties tegen te gaan? </vraag>
      <vraag nummer="5">Wordt in Nederland actief van overheidswege gewaarschuwd tegen genoemde praktijken? Zo ja, op welke wijze? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, voorzover bekend sinds 1990. Het gaat hierbij overigens niet om witwassen maar om oplichting. </antwoord>
      <antwoord nummer="2">Het kan een onderdeel zijn. In eerste instantie willen de Nigeriaanse brievenschrijvers een aanbetaling incasseren voor bancaire kosten of smeergelden. Zelf is de brievenschrijver niet in de positie deze «advance fee» te voldoen. Het gaat om een promillage van het te transferen bedrag, meestal enkele tienduizenden guldens. Na overmaking van de aanbetaling verneemt de geadresseerde niets meer of krijgt hij het bericht dat meer geld nodig is om de transactie te doen slagen. Dit gaat door totdat het slachtoffer afhaakt. </antwoord>
      <antwoord nummer="3">Het actualiteitenprogramma «Nova» en weekblad «Elsevier» schonken in april 1994 uitgebreide aandacht aan een Twentse zakenman, die met intimidatie en aanverwante problemen te maken kreeg. Tot op heden zijn er nog geen Nederlandse burgers in Nigeria verdwenen. In het verleden zijn wel Britten en een Amerikaan vermoord. Uit de afname van het aantal gevallen gedurende de laatste 12 maanden kan overigens worden afgeleid dat het Nederlandse bedrijfsleven inmiddels vrij goed op de hoogte is geraakt – soms door een kostbare leerschool – van de risico’s. </antwoord>
      <antwoord nummer="4">In 1992 heeft Nigeria na klachten uit het buitenland een «Presidential Task Force on Trade Malpracices» bij het Ministerie van Justitie opgericht met als doel het onderzoeken en vervolgen van de fraudeurs in kwestie. Resultaten en effecten van de Taks Force blijven echter uit. Ook de Centrale Bank van Nigeria heeft inmiddels via advertenties waarschuwingen laten uitgaan. Het schrijven van deze brieven door Nigerianen vanuit Nigeria kan naar Nederlands recht niet worden vervolgd. Vervolging zal derhalve in Nigeria dienen plaats te vinden, ondermeer op basis van aangiften in Nederland. Een complicatie hierbij vormt het feit dat benadeelden met enige reserve aangifte doen bij het Nederlandse Openbaar Ministerie, omdat zij doorgaans op een zeer bedenkelijk aanbod zijn ingegaan. </antwoord>
      <antwoord nummer="5">Ja, door de EVD, onderdeel van het Ministerie van Economische Zaken. Het EVD-blad Buitenlandse Markten publiceert geregeld over nieuwe varianten van Nigeriaanse brieven. Diverse malen heeft de EVD ook via de dagbladpers en recent nog via de handelsvoorlichters van de Kamers van Koophandel gewaarschuwd. Ook het Ministerie van Buitenlandse Zaken – de handelsafdeling van de ambassade te Lagos daaronder begrepen – wijst op de risico’s van deze praktijken, die zich overigens niet tot Nigeria beperken. </antwoord>
      <noten afkomstig="antwoord"/>
   </antwoorden>
</kvr>
