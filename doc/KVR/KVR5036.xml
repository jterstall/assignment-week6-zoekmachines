<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema (D66) en Valk (PvdA) over de uitspraken van luitenant L. van Duijn. (Ingezonden 22 mei 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5036
</item>
         <item attribuut="Inhoud">Betreft zijn verzoek om begeleiding van de transporten met moslimmannen in Bosnië.</item>
         <item attribuut="Rubriek">Veiligheidsbeleid en defensie (VN-vredesmacht)</item>
         <item attribuut="Trefwoorden">Bosnië-Herzegowina VN-strijdkrachten</item>
         <item attribuut="Vindplaats">Kamervragen met antwoord 1996-1997, nr. 1320, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="D66">Hoekema</persoon>
            <persoon partij="PvdA">Valk</persoon>
         </item>
         <item attribuut="Datum_reaktie">1997-06-03</item>
         <item attribuut="Datum_indiening">1997-05-22</item>
         <item attribuut="Document-id">KVR5036</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2695" allpagenumbers="2695 2696" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1320" onderwerp="" indiendatum="1997-05-22">
         <vrager partij="D66" oorsprong="parlement">Hoekema</vrager>
         <vrager partij="PvdA" oorsprong="parlement">Valk</vrager>
         <vraagt-aan/>
      </vraagdata>
      <antwoorddata antwoorddatum="1997-06-3">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Waarom is afgezien van nader onderzoek naar de vraag waarom het verzoek van Luitenant Van Duijn om begeleiding van de moslimmannen niet is gehonoreerd, gegeven het feit dat toch kan worden achterhaald wie in de «operations room» aanwezig waren en de oproep hebben gehoord en «begrepen»? </vraag>
      <vraag nummer="2">Hebben degenen die op dat moment de «operations room» bezetten daarvan dan geen melding gemaakt bij het debriefingsteam? </vraag>
      <vraag nummer="3">Waarom is het verzoek van luitenant Van Duijn om begeleiding van de bussen met af te voeren moslimmannen met de andere niet vermelde bijzonderheden uit het eerste en tweede debriefingsgesprek niet in een later stadium in bijvoorbeeld een aanhangsel van het debriefingsrapport naar buiten gebracht? </vraag>
      <vraag nummer="4">Is de informatie waar, dat niet alleen «in afwachting» van het gesprek met generaal O. van der Wind, maar ook ná dit gesprek aan luitenant Van Duijn is ontraden uitspraken in de media te doen? Wat is de grond voor deze ontrading, te meer waar kennelijk de beweringen van Van Duijn reeds qua «algemene strekking» in het debriefingsrapport terecht zijn gekomen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2" voetnoot="1">Om twee redenen is afgezien van verder onderzoek. Ten eerste wordt de strekking van de uitspraken van luitenant Van Duijn bevestigd in het debriefingsrapport, zoals is uiteengezet in het antwoord van 16 mei jl. op de door u over dit onderwerp gestelde vragen <voetnoot nummer="1"/>. Bosnisch-Servische militairen dwarsboomden pogingen om transporten met mannen te begeleiden. In paragraaf 5.21 van het debriefingsrapport staat dat de mannen en vrouwen, kinderen en ouderen werden gescheiden en naar een huis tegenover het VN-kampement werden afgevoerd of werden opgesteld in een greppel langs de weg. De paragraaf eindigt met de vaststelling dat het Dutchbat-militairen onmogelijk werd gemaakt het transport van de mannen te begeleiden: «De transporten met mannelijke vluchtelingen mochten niet van Dutchbat-begeleiding worden voorzien, danwel werd de begeleiding gedurende het transport onmogelijk gemaakt door inbeslagname van de escorterende VN-voertuigen». In paragraaf 5.24 staat dat «achter een enkele bus die alleen met mannen vertrok is gepoogd aparte escortes mee te sturen». Ten tweede kon, zoals is geantwoord op eerdere vragen, luitenant Van Duijn zich niet herinneren met wie hij in de «operations room» had gesproken; dergelijke gesprekken werden niet stelselmatig op de band vastgelegd. In de, in het kader van de debriefing opgestelde, schriftelijke verklaringen van de Dutchbat-militairen die op dat ogenblik in de «operations room» werkten, wordt, naar is gebleken, geen melding gemaakt van luitenant Van Duijns verzoek om begeleiding. Overigens blijkt uit de boven geciteerde zinsneden uit het debriefingsrapport (paragrafen 5.21 en 5.24) dat in de schriftelijke verklaringen van andere Dutchbat-militairen wèl gewag wordt gemaakt van pogingen deze transporten te begeleiden. </antwoord>
      <antwoord nummer="3">Aangezien de strekking van luitenant Van Duijns uitspraken aansloot bij wat in het debriefingsrapport is beschreven en het relevante deel van zijn verklaring voor het debriefingsteam ook aan het VN-Tribunaal is overhandigd, was het in juli 1996 niet nodig zijn bevindingen apart te publiceren. </antwoord>
      <antwoord nummer="4">Luitenant Van Duijn is niet ontraden uitspraken in de media te doen «in afwachting» van het gesprek met brigade-generaal mr O. van der Wind, maar «in afwachting van dit gesprek en de evaluatie ervan binnen Defensie». Het staat luitenant Van Duijn vrij contacten te onderhouden met de media, overeenkomstig de regels die voor iedereen binnen de defensieorganisatie gelden. Die regels houden in dat contacten met de media tot stand komen via de Directie Voorlichting. Zo heeft luitenant Van Duijn, met goedkeuring van de Directie Voorlichting, zijn medewerking verleend aan de Nova-uitzending over Srebrenica van 28 april jl. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1220" documentjaargang="1996-1997">Aanhangsel Handelingen, nr. 1220, vergaderjaar 1996–1997.</noot>
      </noten>
   </antwoorden>
</kvr>
