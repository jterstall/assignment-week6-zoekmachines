<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bakker en Ravestein (beiden D66) aan de staatssecretaris van Onderwijs, Cultuur en Wetenschappen, dhr. Van der Ploeg, en de staatssecretaris van Volksgezondheid, Welzijn en Sport over de Paralympische Spelen. (Ingezonden 23 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12526
</item>
         <item attribuut="Inhoud">Betreft de aandacht die de publieke omroep aan dit evenement besteedt, in verhouding tot de 'gewone' Olympische Spelen.</item>
         <item attribuut="Rubriek">Communicatie, media en informatievoorziening (Omroepen) Communicatie, media en informatievoorziening (Radio en televisie) Vrijetijdsbesteding (Sport) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">Gehandicapten Sport Televisie Zendtijd</item>
         <item attribuut="Vindplaats">Kamervragen met antwoord 2000-2001, nr. 172, Tweede Kamer</item>
         <item attribuut="Vraagnr_bij_indiening">2000101490</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Bakker</persoon>
            <persoon partij="D66">Ravestein</persoon>
         </item>
         <item attribuut="Datum_reaktie">2000-10-31</item>
         <item attribuut="Datum_indiening">2000-10-23</item>
         <item attribuut="Document-id">KVR12526</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="351" allpagenumbers="351 352" vetnummer="2000101490" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12526" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="172" onderwerp="" indiendatum="2000-10-23">
         <vrager partij="D66" oorsprong="parlement">Bakker</vrager>
         <vrager partij="D66" oorsprong="parlement">Ravestein</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg, en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-10-31">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Deelt u de mening dat de publieke omroep erg weinig aandacht besteedt aan de Paralympische Spelen in Sydney? Kunt u uiteenzetten hoe deze aandacht zich (in geprogrammeerde zendtijd) verhoudt tot de aandacht voor de «gewone» Olympische Spelen, die vrijwel dag en nacht te zien waren? </vraag>
      <vraag nummer="2">Deelt u de mening dat de publieke omroep uitgerekend ook een taak heeft om te voorzien in aandacht voor (grote) evenementen waar de commerciële belangen minder groot zijn? Deelt u de mening dat het zelfs de primaire missie is van de publieke omroep om aandacht aan deze taken te schenken? Deelt u tevens de mening dat kijkcijfers niet overheersend mogen zijn bij de programmering van de publieke omroep? </vraag>
      <vraag nummer="3">Hoe verhoudt, naar uw oordeel, de geprogrammeerde zendtijd voor de Paralympics zich tot de plaatsing van de Paralympics op de zogenaamde «evenementenlijst»? </vraag>
      <vraag nummer="4">Bent u bereid op zeer korte termijn uw invloed aan te wenden om te bevorderen dat alsnog meer zendtijd wordt besteed aan de Paralympische Spelen? </vraag>
      <vraag nummer="5">Wilt u deze vragen op zeer korte termijn beantwoorden, zodat het antwoord ook nog effect kan hebben op de gereserveerde zendtijd voor deze Paralympische Spelen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Evenals de Staatssecretaris van Volksgezondheid, Welzijn en Sport heb ik de indruk dat de publieke omroep dit jaar weinig aandacht lijkt te schenken aan de Paralympische Spelen in Sydney. Het is mij bovendien bekend dat de publieke omroepen in ons omringende landen als het Verenigd Koninkrijk («Today at the Paralympics») en Duitsland («Tagesschau Extra») dagelijks aandacht besteden aan dit evenement, de BBC zelfs op «prime-time». Ik heb de NOS dan ook gevraagd om een reactie op deze indruk en feiten. Deze heeft mij het volgende laten weten. Het aanbod aan programmamateriaal vanuit Sydney is veel kleiner dan bij de reguliere Olympics. Daarvan waren vijf verschillende, vrijwel permanente signalen beschikbaar, van de Paralympics is dagelijks slechts een samenvatting van de dag van een halfuur à drie kwartier beschikbaar. Deze samenvatting is voor de hele wereld gelijk. Mede daardoor is er geen speciale aandacht voor de deelnemers uit een klein land als Nederland, hetgeen de aantrekkelijkheid voor het Nederlandse kijkerspubliek niet bevordert. Er zijn zelfs een aantal sporten waarvan überhaupt geen materiaal aangeleverd wordt. De genoemde samenvatting wordt voor een deel door de Duitse en Engelse omroepen verzorgd. Daartoe waren zij in staat doordat zij met relatief grote mediaploegen en veel materiaal in Sydney vertegenwoordigd waren (resp. 850 en 600 mensen, tegenover 40 voor de NOS), waarvan een deel kon achterblijven om ook de Paralympics te verslaan. Dit verklaart dat door de publieke omroepen in Duitsland en het Verenigd Koninkrijk relatief veel aandacht aan de Paralympics wordt besteed. Voor de Nederlandse publieke omroep – respectievelijk de sportredactie van de NOS – is een gelijkwaardige media-aandacht moeilijk te realiseren. Door de NOS is wel opdracht gegeven aan een EO-verslaggever, die ter plekke een documentaire produceert, tevens zoveel mogelijk achtergrondmateriaal zoals interviews aan te leveren. Eigen verslaggeving van wedstrijden is op rechtentechnische gronden meestal niet mogelijk. De berichtgeving door de Nederlandse publieke omroep (gemiddeld 10 minuten per dag) is echter allereerst gebaseerd op programmatisch-journalistieke afwegingen en keuzes. De Paralympics wordt door de NOS – en andere Nederlandse (gedrukte) media – als een minder groot evenement beschouwd dan de reguliere Olympics. Daarbij is er nadrukkelijk voor gekozen om «paralympisch» nieuws te integreren in de reguliere sportjournaals, actualiteitenrubrieken en Studio Sport, boven een geïsoleerde aanpak (met uitzondering van de genoemde EO-documentaire). Verwacht werd dat deze integratie in het algemene topsportaanbod zou leiden tot een groter kijkerspubliek. </antwoord>
      <antwoord nummer="2">De publieke omroep heeft de wettelijke opdracht om (sport-)evenementen, groot of klein, onder de aandacht te brengen van het publiek. Daaronder vallen ook de Paralympics. In de praktijk is ongeveer 75% van alle sportuitzendingen van de NOS aan andere sporten gewijd dan de meest populaire sport in Nederland, te weten voetbal. In totaal gaat het daarbij om zo’n 60 takken van topsport, die veelal alleen bij de NOS te zien zijn. Kijkcijfers zijn een belangrijk criterium om vast te stellen of de publieke omroep er in voldoende mate in slaagt kijkers en luisteraars te bereiken. In het uitvoerige debat dat over deze kwestie plaatsvond tijdens de behandeling van de Concessiewet (zie Handelingen 11 1999/2000 blz. 2868–2901; 2909–2930; 2955–3015; 3030–3036) bleek wel dat anderzijds kijkcijfers niet overheersend mogen zijn. </antwoord>
      <antwoord nummer="3">Verder is de regering van mening dat de Paralympics van algemeen belang voor de samenleving zijn. Immers dit evenement is voor een grote groep sporters en toeschouwers van evenveel belang als de Olympische Spelen. Bovendien is het een groot internationaal sportevenement waaraan een omvangrijke Nederlandse afvaardiging deelneemt. Op deze gronden heeft de regering dit sportevenement op de zogenaamde «evenementenlijst» – als onderdeel van de lijst van samenvattingen – geplaatst. </antwoord>
      <antwoord nummer="4">De Mediawet (artikel 48) bepaalt dat de omroepinstellingen zelf verantwoordelijk zijn voor de vorm en inhoud van hun uitzendingen. Deze wettelijk geregelde onafhankelijkheid programmatische autonomie van de publieke omroep is de hoeksteen van het omroepbeleid en beschermt de omroep tegen inhoudelijke beïnvloeding van ondermeer overheidszijde. Ik beschik derhalve niet over de bevoegdheid om te bevorderen dat alsnog meer zendtijd wordt besteed aan de Paralympische Spelen. Uit met de Raad van Bestuur gevoerd overleg is mij wel gebleken dat de NOS luistert naar kritiek uit de samenleving op de programmering die zij verzorgd en de afwegingen die daaraan ten grondslag liggen. </antwoord>
      <antwoord nummer="5">Ik heb de vragen zo spoedig mogelijk beantwoord, echter tevens wijs ik erop dat de Paralympics op 29 oktober zijn afgelopen. </antwoord>
      <noten afkomstig="antwoord"/>
   </antwoorden>
</kvr>
