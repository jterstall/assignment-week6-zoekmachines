<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de minister van Justitie en de staatssecretaris van Verkeer en Waterstaat over Air Holland. (Ingezonden 3 december 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22090
</item>
         <item attribuut="Inhoud">Vragen naar aanleiding berichten over het instandhouden van Air Holland met drugsgeld. Vragen ter aanvulling op die gesteld door het lid Van Haersme Buma, ingezonden 2 december 2004.</item>
         <item attribuut="Rubriek">Criminaliteit en openbare orde (Drugsbestrijding) Verkeer, vervoer en waterstaat (Luchtvaart)</item>
         <item attribuut="Trefwoorden">Drugs Luchtvaart Vermogensdelicten</item>
         <item attribuut="Vindplaats">Kamervragen met antwoord 2004-2005, nr. 805, Tweede Kamer</item>
         <item attribuut="Vraagnr_bij_indiening">2040504310</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2005-01-24</item>
         <item attribuut="Datum_indiening">2004-12-03</item>
         <item attribuut="Document-id">KVR22090</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1707" allpagenumbers="1707 1708" vetnummer="2040504310" code="0405tkkvr805" lopendefooter="Tweede Kamer, vergaderjaar 2004–2005, Aanhangsel" filenaam="KVR22090" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="805" onderwerp="" indiendatum="2004-12-3">
         <vrager partij="VVD" oorsprong="parlement">Griffith</vrager>
         <vraagt-aan>de minister van Justitie en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wanneer was u of waren uw ambtenaren op de hoogte van de misstanden bij Air Holland? <voetnoot nummer="1"/>
      </vraag>
      <vraag nummer="2">Wanneer is de minister van Justitie op de hoogte gesteld van de informatie die bij de staatssecretaris van Verkeer en Waterstaat bekend was? </vraag>
      <vraag nummer="3">Hoe is de informatie over misstanden bij Air Holland bij u bekend geraakt? </vraag>
      <vraag nummer="4">Werden bij de vluchten van Air Holland 100% controles uitgevoerd? Zo neen, waarom niet? </vraag>
      <vraag nummer="5">Hoeveel passagiers van Air Holland zijn aangehouden en hoeveel drugs zijn op vluchten van Air Holland in beslag genomen? Hoe verhouden deze cijfers zich tot de aanhoudingen en inbeslagnames bij vluchten van andere maatschappijen? </vraag>
      <vraag nummer="6">Wanneer was het eerste moment dat er een vermoeden ontstond dat er misstanden waren bij Air Holland en welke acties zijn daarop getroffen? Welke rol heeft de Braziliaanse politie daarbij gespeeld? Welke maatregelen zijn getroffen richting Air Holland bij het bekend worden van de misstanden bij de staatssecretaris van Verkeer en Waterstaat? Welke bij het bekend worden van de misstanden bij de minister van Justitie? Welke op dit moment? Welke consequenties heeft het bekend worden van de misstanden gehad voor de landingsrechten van Air Holland? </vraag>
      <vraag nummer="7">Heeft de staatssecretaris van Verkeer en Waterstaat, van informatie over misstanden bij Air Holland mededeling gedaan aan de heer De Vlieger? Zo ja, wanneer is de minister van Justitie op de hoogte gesteld van het feit dat de staatssecretaris van Verkeer en Waterstaat informatie over Air Holland heeft verstrekt aan de heer De Vlieger? Uit welke bronnen was de meegedeelde informatie afkomstig? </vraag>
      <vraag nummer="8">Acht de minister van Justitie het delen van de informatie door de staatssecretaris van Verkeer en Waterstaat in alle opzichten rechtmatig? </vraag>
      <vraag nummer="9">Is op de betrokken ministeries informatie over misstanden bij Air Holland bekend die niet bij het landelijk parket bekend is? Wanneer is de informatie die bekend was overgedragen aan het parket? </vraag>
      <noten afkomstig="vraag">
         <noot nummer="1" datum="2004-12-1" bron="De Telegraaf">De Telegraaf, 1 december 2004</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Haersma Buma (CDA), ingezonden 2 december 2004 (vraagnummer 2040504170). </toelichting>
   <antwoorden aantal="5">
      <antwoord nummer="4">Ja, alle vluchten van Air Holland vielen binnen de 100% controles. </antwoord>
      <antwoord nummer="5">In de periode van 12 december 2003 tot en met 21 februari 2004 zijn 41 vluchten van Air Holland gecontroleerd. Daarbij werden 78 koeriers aangehouden, die in totaal bijna 100 kilo cocaïne bij zich droegen. Gemiddeld komt dit neer op bijna 2 koeriers per vlucht en gemiddeld 2,5 kilo cocaïne per vlucht. Op de overige vluchten die vielen binnen de 100% controle zaten gemiddeld bijna 3 koeriers per vlucht en werd 2,7 kilo cocaïne per vlucht aangetroffen. </antwoord>
      <antwoord nummer="6">Op 29 oktober 2001 is een rechtshulpverzoek uit Brazilië binnengekomen gericht aan de Nederlandse autoriteiten dat voortkwam uit een onderzoek naar het witwassen van grote geldbedragen. Aan dit rechtshulpverzoek is uitvoering gegeven. Uit dit onderzoek bleek dat Air Holland mogelijk een schakel was in dit witwastraject. Op 1 september 2002 is een (Nederlands) strafrechtelijk onderzoek aangevangen. De Braziliaanse autoriteiten hebben in het onderzoek naar het witwassen van gelden geen rol gespeeld. Met de Braziliaanse autoriteiten is enkel contact gelegd in het onderzoek naar mogelijke overtredingen van de Opiumwet. Het eerste moment van het bij het Ministerie van Verkeer en Waterstaat bekend zijn van verhalen over mogelijke onregelmatigheden in de bedrijfsvoering was ten tijde van de doorstart van Air Holland in 2000. Zoals gezegd betrof het hier verhalen omtrent het faillissement van Air Holland en niet over de herkomst van gelden uit drugsinkomsten. In de daarop volgende beoordeling van het verlenen en verlengen van de vergunningen, in het bijzonder de exploitatievergunning, is bezien of de voor die vergunning op te vragen gegevens aanwijzingen opleverden die aanleiding gaven voor het nemen van nadere stappen richting de fiscale cq justitiële autoriteiten. Dat bleek niet het geval te zijn. Het tweede moment van het bij het Ministerie van Verkeer en Waterstaat bekend worden van geluiden over mogelijke misstanden was voorafgaand en rond de surséance van Air Holland in 2004. Bij het beoordelen van de – relevante stukken en brieven in het kader van de vergunningverlening aan Air Holland, noch anderszins zijn, zoals hiervoor ook in het antwoord op de vragen 1 t/m 3 is aangegeven, geen gegevens verkregen die een grondslag boden voor het nemen van verdere stappen. Voorts waren er ook geen argumenten om – binnen de bij wet gestelde termen – gevraagde vergunningen te weigeren. Overigens heeft Air Holland in 2004 voor de nieuw voorziene doorstart geen vergunning meer gekregen, vanwege het ontbreken van de voor de vergunning vereiste voorwaarden. Die afwijzing houdt geen verband met de informatie over vermoedens over mogelijke misstanden. </antwoord>
      <antwoord nummer="7 en 8">Ja, de staatssecretaris van Verkeer en Waterstaat heeft in een kennismakingsgesprek met de heer De Vlieger nadat de vergunningen aan diens luchtvaartmaatschappij waren verstrekt, mondeling gewezen op de geluiden in de markt over een mogelijk dubieuze herkomst van financiën bij Air Holland en op het belang van een financieel gezonde situatie bij het luchtvervoersbedrijf van de Exel groep, dat een groot aantal van de routes had overgenomen die eerder door Air Holland waren bediend. Het delen van deze informatie met de heer De Vlieger is niet onrechtmatig. De staatssecretaris heeft mij hiervan niet in kennis gesteld, gelet op het feit dat het om vermoedens ging. Er waren geen aantoonbare aanwijzingen dat deze informatie juist zou zijn dan wel aanleiding zou dienen te geven tot het nemen van verdere stappen. </antwoord>
      <antwoord nummer="9">Er is geen overdracht geweest van informatie door de ministeries van Verkeer en Waterstaat en Justitie aan het Landelijk Parket. </antwoord>
      <noten afkomstig="antwoord"/>
   </antwoorden>
</kvr>
