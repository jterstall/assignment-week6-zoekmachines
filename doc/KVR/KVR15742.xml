<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers en Van Blerck-Woerdman (beiden VVD) aan de minister van Volksgezondheid, Welzijn en Sport over de huisartsenposten in Limburg. (Ingezonden 3 mei 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15742
</item>
         <item attribuut="Inhoud">Vragen over het groot aantal problemen en klachten over de spreiding en kwaliteit van de huisartsenposten in het algemeen en in Limburg in het bijzonder.</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Artsen</item>
         <item attribuut="Vindplaats">Kamervragen met antwoord 2001-2002, nr. 1214, Tweede Kamer</item>
         <item attribuut="Vraagnr_bij_indiening">2010209980</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Weekers</persoon>
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">2002-05-31</item>
         <item attribuut="Datum_indiening">2002-05-03</item>
         <item attribuut="Document-id">KVR15742</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2565" allpagenumbers="2565 2566" vetnummer="2010209980" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15742" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1214" onderwerp="" indiendatum="2002-05-3">
         <vrager partij="VVD" oorsprong="parlement">Weekers</vrager>
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-05-31">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u bekend met het groot aantal problemen en klachten over de spreiding en kwaliteit van de huisartsenposten in het algemeen en in Limburg in het bijzonder? </vraag>
      <vraag nummer="2">Deelt u de opvatting dat huisartsenzorg breed toegankelijk en voor iedereen bereikbaar moet zijn in ons land? </vraag>
      <vraag nummer="3">Welke normen hanteert u voor een optimale spreiding en bereikbaarheid? Binnen hoeveel tijd moet een huisartsenpost bereikbaar zijn? Welke criteria worden door huisartsen gehanteerd om zelf naar de patiënt toe te gaan? </vraag>
      <vraag nummer="4">Hoe beoordeelt u in dit licht de spreiding en kwaliteit van de huisartsenposten in Limburg? </vraag>
      <vraag nummer="5">Welke mogelijkheden ziet u om tot een betere spreiding en bereikbaarheid te komen en welke middelen heeft u daarbij ter beschikking? </vraag>
      <vraag nummer="6">Deelt u de opvatting dat huisartsenposten patiënten uit andere districten niet mogen weigeren? </vraag>
      <vraag nummer="7">Wie is juridisch verantwoordelijk als er fouten worden gemaakt in de huisartsenpost, meer in het bijzonder wanneer er beoordelingsfouten tijdens de telefonische intake worden gemaakt door doktersassistenten? </vraag>
      <vraag nummer="8">Bent u bereid een landelijk onderzoek te starten naar de vraag of de huidige ontwikkeling in huisartsenposten wel op verantwoorde wijze geschiedt, zoals professor Spreeuwenberg heeft bepleit? </vraag>
      <noten afkomstig="vraag">
         <noot nummer="1"/>
         <noot nummer="1" datum="2002-04-13" bron="Dagblad De Limburger">Dagblad De Limburger, 13 april 2002</noot>
      </noten>
   </vragen>
   <antwoorden aantal="8">
      <antwoord nummer="1">Ik ben ervan op de hoogte dat een aantal zaken die de spreiding en kwaliteit van de huisartsenposten in het algemeen en in Limburg in het bijzonder betreffen, niet altijd goed lopen. </antwoord>
      <antwoord nummer="2">Ja. </antwoord>
      <antwoord nummer="3">De bereikbaarheidsnorm is een door de beroepsgroep gehanteerde beroepsnorm voor spoedeisende medische zorgverlening. Deze norm wordt in beginsel vastgesteld door de beroepsgroep zelf, maar wordt bevestigd als kwaliteitsnorm voor verantwoorde zorg. De uitvoering is mede een verantwoordelijkheid van verzekeraars die de zorg contracteren. Deze laatsten immers hebben een zorgplicht naar hun verzekerden. Onlangs is door de beroepsgroep zelf (de Landelijke Huisartsenvereniging. LHV) de landelijke bereikbaarheidsnorm omgezet van een 15 minuten «resultaatsverplichting» naar een 15 minuten «inspanningsverplichting». Zoals gezegd betreft het hier een door de beroepsgroep zelf opgestelde bereikbaarheidsnorm voor medische zorgverlening met een spoedeisend karakter, dat maakt dat de huisarts zich geroepen voelt om zelf naar de patiënt toe te gaan. </antwoord>
      <antwoord nummer="4">De planning van huisartsenposten is een zaak van de beroepsgroep in samenspraak met de verzekeraar. Het vertrekpunt bij die planning is wel dat daarbij rekening wordt gehouden met de vastgestelde beroepsnorm. Dat betekent dat wannneer op voorhand duidelijk is dat een inspanningsverplichting zoals bedoeld in het antwoord op vraag 3 niet haalbaar is, de huisartsen samen met zorgverzekeraars bij de planning van de centrale posten verplicht zijn voor dit probleem een oplossing te vinden. Voor het overige verwijs ik naar het antwoord op vraag 5. </antwoord>
      <antwoord nummer="5">De inspectie voor de Gezondheidszorg (IGZ) ziet toe op de uitvoeringspraktijk van de bereikbaarheid van de huisartsenzorg en ziet er op toe of er daadwerkelijk sprake is van verantwoorde zorg. Ik heb de IGZ reeds eerder dit jaar verzocht mij te informeren en adviseren over de problematiek met betrekking tot de bereikbaarheid van de Avond-, Nacht- en Weekenddiensten. Ik heb inmiddels van de IGZ vernomen dat zij het proces van de oprichting naar een landelijk dekkend netwerk van huisartsenposten nauwlettend volgt. Het beleid van de IGZ is – conform de bedoeling van de wetgever – erop gericht om de verantwoordelijkheid voor het ontwikkelen van kwaliteitsnormen voor de centrale huisartsenposten primair daar te laten waar zij hoort, nl. bij de beroepsgroep zelf. De LHV en het Nederlandse Huisartsen Genootschap zijn daar momenteel goed mee bezig. De inspectie volgt deze ontwikkelingen nauwlettend en geeft, waar nodig, prikkels aan de beroepsgroep om een aantal van bovengenoemde normen versneld te ontwikkelen. Dit betreft vooral veiligheidsaspecten voor de patiënt. Daartoe is correspondentie en overleg met het bestuur van de LHV opgestart. Alle centrale huisartsenposten zijn aangeschreven om een centrale registratie bij de inspectie te realiseren zodat in de toekomst gericht contact en eventueel onderzoek mogelijk is. Tenslotte deel ik u mee dat de IGZ heeft besloten in de loop van 2003 een thematisch onderzoek naar de kwaliteit, toegankelijkheid en continuïteit van de huisartsenzorg bij de centrale huisartsenposten uit te voeren. </antwoord>
      <antwoord nummer="6">Ja. </antwoord>
      <antwoord nummer="7">Met het IGZ ben ik van mening dat de huisarts de medische eindverantwoordelijkheid heeft. </antwoord>
      <antwoord nummer="8">In het licht van het antwoord op vraag 5 aangaande mijn mededeling dat de IGZ besloten heeft in de loop van 2003 een thematisch onderzoek te doen naar de kwaliteit, toegankelijkheid en continuïteit van de zorg bij de centrale huisartsenposten, zie ik thans geen aanleiding voor een dergelijk onderzoek. </antwoord>
      <noten afkomstig="antwoord"/>
   </antwoorden>
</kvr>
