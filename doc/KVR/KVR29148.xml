<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de minister van Landbouw, Natuur en Voedselkwaliteit over de opkomst van de wilde wasbeerhond. (Ingezonden 23 juli 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29148
</item>
         <item attribuut="Inhoud">Vragen naar aanleiding van bericht (website De Telegraaf) over de opkomst van de wilde wasbeerhond. Indiener wil weten welk beleid de minister van LNV voert ten aanzien van 'nieuwe diersoorten' in Nederland, zoals de zeearend? Wanneer worden deze diersoorten als 'schadelijk', respectievelijk als oorspronkelijk inheems dan wel als 'exoot', beschouwd? is het feit dat een dier voorheen niet in Nederland voorkwam, voldoende reden om deze soort vervolgens als onbeschermd en vogelvrij te beschouwen? Indiener vraagt tijdelijk om een beschermde status voor de wasbeerhond, totdat meer helderheid komt omtrent de overwegingen om bepaalde diersoorten in Nederland te weren.</item>
         <item attribuut="Rubriek">Natuur (Dierenbescherming) Natuur (Jacht)</item>
         <item attribuut="Trefwoorden">Dierenbescherming Jacht</item>
         <item attribuut="Vindplaats">Kamervragen met antwoord 2006-2007, nr. 2474, Tweede Kamer</item>
         <item attribuut="Vraagnr_bij_indiening">2060721720</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-08-23</item>
         <item attribuut="Datum_indiening">2007-07-23</item>
         <item attribuut="Document-id">KVR29148</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5231" allpagenumbers="5231 5232" vetnummer="2060721720" code="0607tkkvr2474" lopendefooter="Tweede Kamer, vergaderjaar 2006–2007, Aanhangsel" filenaam="KVR29148" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2474" onderwerp="" indiendatum="2007-07-23">
         <vrager partij="PvdD" oorsprong="parlement">Thieme</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-08-23">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht «Wilde wasbeerhond rukt op»? <voetnoot nummer="1"/>
      </vraag>
      <vraag nummer="2">Kunt u aangeven welk beleid u voert ten aanzien van «nieuwe diersoorten» in ons land, zoals de zeearend en de wasbeerhond? Wanneer beschouwt u een dier als (oorspronkelijk) inheems en wanneer als een «exoot»? Welke consequenties heeft dit voor het beschermings- c.q. bestrijdingsregime dat voor de betreffende diersoort wordt gehanteerd? </vraag>
      <vraag nummer="3">Bent u bereid de wasbeerhond bescherming te bieden? Zo neen, waarom niet? Zo ja, op welke termijn en wijze? </vraag>
      <vraag nummer="4">Kunt u aangeven wanneer u een dier als «schadelijk» aanmerkt? Hoe verhoudt een dergelijke kwalificatie van (nog) niet beschermde diersoorten zich tot diersoorten die wel beschermd zijn en ook schade aan kunnen richten? </vraag>
      <vraag nummer="5">Bent u bereid onderzoek in te stellen naar het vóórkomen van de wasbeerhond in Nederland in het verleden? Kunt u aangeven of het niet-vóórkomen van een bepaalde diersoort in het verleden automatisch tot een onbeschermde c.q. vogelvrije status zou moeten leiden van een diersoort? </vraag>
      <vraag nummer="6">Indien diersoorten die van elders komen en zich hier vestigen automatisch een onbeschermde status krijgen als «ongewenste vreemdeling», kunt u aangeven waarop een dergelijke «eigen dieren eerst» opstelling is gegrond? Geldt een dergelijke afwijzing van buitenlandse invloeden ook voor zich hier vestigende «nieuwe» flora? </vraag>
      <vraag nummer="7">Kunt u aangeven wat op dit moment de status is van de wasbeerhond in relatie tot jagers? Mogen jachtaktehouders het dier onbeperkt en het hele jaar door schieten? Mogen anderen het dier zonder vergunning doden? Zo ja, waarom worden nieuwe Nederlanders in het dierenrijk op een dergelijke meedogenloze wijze tegemoet getreden? </vraag>
      <vraag nummer="8">Bent u bereid de wasbeerhond tenminste tijdelijk een beschermde status te verlenen, totdat meer helderheid is verkregen over de aard van de overwegingen met betrekking tot het al dan niet tegengaan van de vestiging van deze diersoort in Nederland? </vraag>
      <noten afkomstig="vraag">
         <noot nummer="1" weblink="http://www.telegraaf.nl/binnenland/67624241/Wilde_wasbeerhond_rukt_op.html">http://www.telegraaf.nl/binnenland/67624241/Wilde_wasbeerhond_rukt_op.html</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De deelnemende landen aan het Biodiversiteitsverdrag – waaronder ook Nederland – hebben met elkaar vastgesteld dat invasieve exoten, na habitatverlies en exploitatie, de grootste bedreiging voor biodiversiteit zijn. In artikel 8, onderdeel h, van dit verdrag is opgenomen dat landen verplicht zijn om beleid te ontwikkelen waarmee de introductie van soorten, die inheemse soorten of ecosystemen kunnen bedreigen, wordt voorkomen. Ik geef invulling aan deze internationale verplichting door beleid te ontwikkelen dat de inheemse biodiversiteit tegen invasieve exoten beschermt. Een exoot die zich eenmaal heeft gevestigd, is zeer moeilijk weg te krijgen. Het zwaartepunt van het te voeren beleid zal daarom gericht zijn op het voorkomen van introducties van nieuwe soorten. Als dat niet gelukt is, zal het beleid gericht zijn op het nemen van maatregelen als de populaties nog klein en beheersbaar zijn. Mijn beleid ten aanzien van «nieuwe diersoorten» hangt af van de verwachte effecten van de introductie van deze nieuwe diersoort voor de biodiversiteit, economie en veiligheid. Ik hanteer hierbij het onderstaande afwegingskader. Ten eerste geldt als vuistregel dat van dieren die op eigen kracht Nederland kunnen bereiken, bijvoorbeeld door het verbinden van natuurgebieden of klimaatverandering, minder schade te verwachten is dan van soorten die door direct menselijke handelen (transport, infrastructuur) in Nederland geïntroduceerd worden. Ten tweede maak ik onderscheid naar het al dan niet oorspronkelijk voorkomen van diersoorten in Nederland en Europa.Voor de zeearend geldt dat deze oorspronkelijk in heel Europa voorkwam. De zeearend is dus eigenlijk naar Nederland teruggekomen. De wasbeerhond komt van origine uit Zuidoost-Azië en ik beschouw de wasbeerhond daarom als een exoot. Wasbeerhonden die ontsnapten uit de pelsdierfokkerijen in Oost-Europa hebben zich daar kunnen vestigen en komen nu op eigen kracht naar Nederland. De zeearend wordt daarom wettelijk beschermd door de Flora- en faunawet, de wasbeerhond niet. </antwoord>
      <antwoord nummer="3">Nee, ik wil uitheemse soorten geen beschermde status geven. Een uitzondering zou onder andere mogelijk zijn als de uitheemse soorten wereldwijd in hun voortbestaan worden bedreigd, en geen verstoring opleveren van inheemse ecosystemen. Dit is in het geval van de wasbeerhond niet aan de orde. In de hierboven beschreven uitzonderingsgevallen kan ik overwegen om op grond van artikel 5 van de Flora- en faunawet een uitheemse soort als beschermde soort aan te wijzen. Zie verder mijn antwoord op vraag 2 over mijn beleid ten aanzien van nieuwe diersoorten. </antwoord>
      <antwoord nummer="4">Een exotisch dier is schadelijk als dit dier de inheemse biodiversiteit bedreigt. Verder kunnen zowel inheemse als exotische dieren economische schade toebrengen aan bijvoorbeeld de landbouw. Beschermde dieren die veel schade toebrengen aan bijvoorbeeld gewassen mogen bestreden worden om landbouwschade te voorkomen. Bij deze beschermde dieren moet dan echter wel de gunstige staat van instandhouding gewaarborgd zijn. Voor exotische die dieren die schadelijk zijn voor de inheemse biodiversiteit of de landbouw wordt een nulstand nagestreefd. </antwoord>
      <antwoord nummer="5">Onderzoek is overbodig aangezien reeds vaststaat dat de wasbeerhond van oorsprong uit Zuidoost-Azië komt. Het niet-vóórkomen van een bepaalde diersoort in het verleden hoeft, zeker op de lange termijn, niet in alle gevallen tot een onbeschermde status te leiden. Zie het afwegingskader dat ik heb geschetst bij antwoord 2 en 3. </antwoord>
      <antwoord nummer="6">Zie het afwegingskader dat ik heb geschetst bij antwoord 2 en 3. Voor exotische planten gelden dezelfde overwegingen als voor exotische dieren. </antwoord>
      <antwoord nummer="7">Als een niet van nature in Nederland voorkomend zoogdier ontbreekt de wasbeerhond op de lijsten met beschermde soorten van de Flora- en faunawet. In principe mag iedereen die in het bezit is van een jachtakte en toestemming heeft van de grondeigenaar deze dieren doden. </antwoord>
      <antwoord nummer="8">Nee, zie mijn antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
