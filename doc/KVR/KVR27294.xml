<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers en Van Miltenburg (beiden VVD) aan de ministers voor Vreemdelingenzaken en Integratie, van Onderwijs, Cultuur en Wetenschap en van Justitie over de stichting Marhaba. (Ingezonden 8 december 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27294
</item>
         <item attribuut="Inhoud">Vragen naar aanleiding van berichten in Het Parool van 17 en 25 november 2006, over de rijkssubsidie die de gemeente Amsterdam ten goede wil laten komen aan een instituut dat de islam centraal stelt in zijn activiteiten en een 'Europese moslimidentiteit' wil bevorderen. Indieners willen weten op welke gronden de subsidie is verleend en welke criteria en voorwaarden aangaande bestedingen en doelstellingen daarbij zijn gesteld. Deze rijkssubsidie moet uitermate kritisch worden bezien, opdat de overheid zich niet met inzet van rijksmiddelen 'op een hellend vlak begeeft wat betreft de scheiding tussen kerk en staat' (Aanvulling op eerdere vragen van het lid Wilders (PVV), ingezonden 28 november 2006).</item>
         <item attribuut="Rubriek">Cultuur en taal (Overig) Welzijn (Vreemdelingen en asielzoekers)</item>
         <item attribuut="Trefwoorden">Godsdiensten Subsidies Vreemdelingen</item>
         <item attribuut="Vindplaats">Kamervragen met antwoord 2006-2007, nr. 784, Tweede Kamer</item>
         <item attribuut="Vraagnr_bij_indiening">2060704110</item>
         <item attribuut="Afkomstig_van">Vreemdelingenzaken en Integratie (VI) Onderwijs, Cultuur en Wetenschap (OCW) Justitie (JUS)</item>
         <item attribuut="Indiener">
            <persoon partij="VVD">Weekers</persoon>
            <persoon partij="VVD">Van Miltenburg</persoon>
         </item>
         <item attribuut="Datum_reaktie">2007-02-12</item>
         <item attribuut="Datum_indiening">2006-12-08</item>
         <item attribuut="Document-id">KVR27294</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1685" allpagenumbers="1685 1686" vetnummer="2060704110" code="0607tkkvr784" lopendefooter="Tweede Kamer, vergaderjaar 2006–2007, Aanhangsel" filenaam="KVR27294" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="784" onderwerp="" indiendatum="2006-12-8">
         <vrager partij="VVD" oorsprong="parlement">Weekers</vrager>
         <vrager partij="VVD" oorsprong="parlement">Van Miltenburg</vrager>
         <vraagt-aan>de ministers voor Vreemdelingenzaken en Integratie, van Onderwijs, Cultuur en Wetenschap en van Justitie</vraagt-aan>
      </vraagdata>
      <antwoorddata antwoorddatum="12 februari 2007), zie ook Aanhangsel Handelingen nr. 580 en 737, vergaderjaar 2006–2007">
         <antwoorder functie="minister" ministerie="Integratie, Jeugdbescherming, Preventie en Reclassering">Verdonk</antwoorder>
         <mede-antwoorder>de ministers van Justitie en Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het u bekend dat de gemeente Amsterdam heeft besloten om, naast de gemeentelijke startsubsidie voor de stichting Marhaba, ook een miljoen euro rijkssubsidie ten behoeve van integratie aan de stichting Marhaba toe te kennen? <voetnoot nummer="1"/>
      </vraag>
      <vraag nummer="2">Kunt u aangeven op basis van welke regeling deze subsidie aan de Gemeente Amsterdam is verstrekt dan wel in het verschiet zijn gesteld? Welke criteria en voorwaarden aangaande de besteding en de doelstellingen zijn daarbij gesteld? </vraag>
      <vraag nummer="3" voetnoot="2">Deelt u de inschatting dat de stichting Marhaba gezien haar doelstellingen om «de islam als uitgangspunt centraal te stellen in zijn activiteiten» en «de ontwikkeling van een Europese moslimidentiteit te bevorderen» <voetnoot nummer="2"/>niet gezien kan worden als een seculier instituut? </vraag>
      <vraag nummer="4">Deelt u bovendien de opvatting dat de overheid door rijkssubsidies te geven aan een instituut dat een bepaalde stroming van een godsdienst propageert, zich op een hellend vlak begeeft omdat de overheid met een dergelijke subsidietoekenning zich lijkt te bemoeien met de inhoud van het geloof hetgeen indruist tegen de scheiding van kerk en staat? </vraag>
      <vraag nummer="5">Deelt u de mening dat de rijkssubsidies ten behoeve van integratie over het algemeen dienen toe te zien op het entameren van de dialoog tussen verschillende culturen en dat, nu de stichting Marhaba zich alleen richt op de islam, deze stichting niet aan deze doelstelling voldoet? </vraag>
      <vraag nummer="6">Bent u bereid, ook in het licht van vraag 2, de rijkssubsidie aan de gemeente Amsterdam welke ten goede zal komen aan stichting Marhaba uitermate kritisch te bezien opdat de overheid met inzet van deze rijksmiddelen zich niet op een hellend vlak begeeft wat betreft de scheiding van kerk en staat? Zo ja, op welke wijze zult u daar uitvoering aan geven? Zo neen, waarom niet? </vraag>
      <vraag nummer="7">Kunt u de zorg wegnemen dat het van overheidswege bevorderen van een Europese islam, hetgeen één van de doelstellingen is van stichting Marhaba, juist averechts zou kunnen werken in het ontstaan van een meer gematigde islam in Nederland? </vraag>
      <noten afkomstig="vraag">
         <noot nummer="1" datum="2006-11-25" bron="Het Parool">Het Parool, 25 november 2006</noot>
         <noot nummer="2" datum="2006-11-17" bron="Het Parool">Het Parool, 17 november 2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Wilders (PVV), ingezonden 28 november 2006 (vraagnummer 2060703710). </toelichting>
   <antwoorden aantal="7">
      <antwoord nummer="1">Dit is niet juist, de situatie is als volgt. Het kabinet heeft op 9 juni 2006 besloten om voor de periode 2006–2008 € 5 miljoen ter beschikking te stellen voor activiteiten in het kader van het «Huis voor de culturele dialoog». Deze rijkssubsidie wordt vooralsnog verleend aan de stichting Internationale Culturele Activiteiten (SICA), die de werkzaamheden rond het «Huis voor de culturele dialoog» uitvoert totdat de stichting Kosmopolis is opgericht en de werkzaamheden overneemt. De taak van het «Huis voor de culturele dialoog»/Kosmopolis is om contact en cohesie tussen de culturen van de verschillende bevolkingsgroepen in Nederland te stimuleren door het cofinancieren van grootstedelijke initiatieven op dit gebied. De vier grote steden hebben verschillende initiatieven voorgedragen. Vanuit Amsterdam betreft het in dat verband activiteiten van de stichting Marhaba, zoals opgenomen in het rapport «Huis voor de culturele dialoog» van de werkgroep Pröpper dat u op 22 maart 2006 is toegezonden. Vanuit het landelijke programma Kosmopolis worden geen instandhoudingsbijdragen aan enige instelling verstrekt, maar uitsluitend activiteiten meegefinancierd. De activiteiten van Marhaba, maar ook van andere instellingen, kunnen daarvoor in aanmerking komen. Over de oprichting van de stichting Kosmopolis zal uw Kamer separaat worden geïnformeerd. </antwoord>
      <antwoord nummer="2">Er wordt in het kader van het «Huis voor de culturele dialoog» geen rijkssubsidie aan de gemeente Amsterdam toegekend, maar aan de Stichting Kosmopolis. De subsidie aan Kosmopolis wordt verstrekt op basis van de Regeling subsidies en uitkeringen cultuuruitingen en het Bekostigingsbesluit cultuuruitingen, en is bedoeld voor de cofinanciering van grootstedelijke culturele activiteiten. Deze activiteiten zijn gericht op een brede ontmoeting tussen bevolkingsgroepen. Zij zullen beoordeeld worden op de volgende criteria: • Intercultureel karakter, dat wil zeggen dat de activiteiten zich niet richten op één bevolkingsgroep of religie; • Onderscheidend zijn ten opzichte van wat nu al gebeurt; • Brede toegankelijkheid; • Georganiseerd onder de expliciete vlag van Kosmopolis. </antwoord>
      <antwoord nummer="3">Uit het manifest van Stichting Marhaba en de overwegingen van de gemeente Amsterdam waarop de gemeenteraad de hierboven genoemde subsidie heeft geaccordeerd, valt op te maken dat stichting Marhaba een seculiere grondslag heeft. De gemeente Amsterdam heeft dat bevestigd. Het accent wordt gelegd op de islam als sociaal-cultureel fenomeen en als onderwerp van maatschappelijk debat. Dat wordt van belang geacht omdat «de islam» in ons land een steeds belangrijkere rol is gaan spelen. Deelnemers aan dat debat kunnen in alle sectoren van de samenleving gevonden worden. </antwoord>
      <antwoord nummer="4">Subsidieverstrekking geschiedt aan de hand van concrete subsidieverzoeken die alsdan zullen worden getoetst op hun beleidsrelevantie en specifieke subsidiecriteria. Hierbij wordt het beginsel van scheiding tussen kerk en staat uiteraard in acht genomen. In het algemeen gesproken moet worden aangenomen dat schending van het beginsel van scheiding tussen kerk en staat niet in het geding is, zolang de overheid zich niet inlaat met de inhoud van de geloofsovertuiging of met organisatie en inrichting van de geloofsgemeenschap. Het beginsel van scheiding tussen kerk en staat houdt niet in dat de overheid geen maatschappelijke activiteiten van religieuze organisaties zou mogen financieren. </antwoord>
      <antwoord nummer="5">Zoals gesteld onder antwoord 2 zullen de initiatieven van de grote steden beoordeeld worden op een aantal criteria, waaronder het interculturele karakter, dat wil zeggen dat de activiteiten zich niet richten op één bevolkingsgroep of religie. </antwoord>
      <antwoord nummer="6">Ja. Zie antwoord 5. </antwoord>
      <antwoord nummer="7">Het bevorderen van een Europese islam in inhoudelijk theologische zin behoort tot de verantwoordelijkheid van de islamitische gemeenschap zelf. Het kabinetsbeleid is erop gericht moslims in de Nederlandse samenleving te stimuleren hun visie op de islam te verbinden met het Nederlandse burgerschap. Vandaar dat het kabinet, conform ook de wens van de Tweede Kamer, enkele Nederlandse Universiteiten en de Hogeschool Inholland (in samenwerking met islamitische organisaties) financieel heeft ondersteund bij de ontwikkeling van imamopleidingen en een opleiding islamitische theologie. De gemeente Amsterdam beoogt met de subsidie aan Stichting Marhaba hetzelfde doel. </antwoord>
      <noten afkomstig="antwoord"/>
   </antwoorden>
</kvr>
