<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Santi (PvdA) aan de staatssecretaris van Sociale Zaken en Werkgelegenheid, dhr. Hoogervorst, over export van uitkeringen bij remigratie. (Ingezonden 5 september 2000); Antwoord</item>
         <item attribuut="Bestand">13Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12320
</item>
         <item attribuut="Inhoud">Vragen over het proefproces van de FNV inzake het meenemen van uitkeringen door remigrerende Surinamers, in het kader van een handhavingsverdrag hierover met Suriname.</item>
         <item attribuut="Rubriek">Sociale zekerheid (Algemeen)</item>
         <item attribuut="Trefwoorden">Migratie Sociale uitkeringen Suriname</item>
         <item attribuut="Vindplaats">Kamervragen met antwoord 2000-2001, nr. 5, Tweede Kamer</item>
         <item attribuut="Vraagnr_bij_indiening">2990015230</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Santi</persoon>
         </item>
         <item attribuut="Datum_reaktie">2000-09-20</item>
         <item attribuut="Datum_indiening">2000-09-05</item>
         <item attribuut="Document-id">KVR12320</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="9" allpagenumbers="9" vetnummer="2990015230" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12320" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="5" onderwerp="" indiendatum="2000-09-5">
         <vrager partij="PvdA" oorsprong="parlement">Santi</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2000-09-20">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Heeft u kennisgenomen van het voornemen van de FNV om een proefproces te starten indien Surinamers die voor terugkeren naar hun vaderland hun uitkering op grond van de Wet Beperking Export Uitkeringen niet kunnen meenemen? Wat is hierop uw reactie? </vraag>
      <vraag nummer="2">Is het waar dat de Wet Beperking Export Uitkeringen op gespannen voet staat met de Remigratiewet voor mensen die naar Suriname willen remigreren zolang er geen handhavingsverdrag met dat land is? Zo ja, bent u voornemens dit spanningsveld nader te bestuderen en zo mogelijk te verhelpen? </vraag>
      <vraag nummer="3">Acht u momenteel de situatie in Suriname en de verhouding met Suriname zo dat een handhavingsverdrag waarmee uitkeringen exporteerbaar worden, tot de reële mogelijkheden behoort? Heeft u recent nog extra inspanningen gedaan? Kunt u aangeven wat de huidige stand van zaken is met betrekking tot het sluiten van een handhavingsverdrag met Suriname? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. Ook voor Suriname geldt dat er op grond van de Wet Beperking Export Uitkeringen een handhavingsverdrag gesloten dient te worden om socialeverzekeringsuitkeringen te kunnen exporteren. </antwoord>
      <antwoord nummer="2">De veronderstelling dat de Wet Beperking Export Uitkeringen op gespannen voet staat met de Remigratiewet is niet juist. De Remigratiewet heeft tot doel om personen uit de doelgroepen van het integratiebeleid op vrijwillige basis in de gelegenheid te stellen zich elders te hervestigen. De uitkeringen op grond van de Remigratiewet zijn geen socialeverzekeringsuitkeringen en dienen per definitie in het buitenland te worden genoten. De Wet Beperking Export Uitkeringen heeft tot doel om de rechtmatige uitbetaling van socialeverzekeringsuitkeringen buiten Nederland te bevorderen. Hiertoe dient met de landen waarnaar deze uitkeringen worden geëxporteerd een verdrag met handhavingsafspraken te worden gesloten. Tijdens de behandeling van de Wet Beperking Export Uitkeringen in de Tweede Kamer heeft het kabinet toegezegd dat deze wet geen negatieve gevolgen mag hebben voor het remigratiebeleid. Dit zal in de evaluatie van de Wet Beperking Export Uitkeringen, die op uiterlijk 1 januari 2002 aan de Kamer zal worden toegezonden, worden meegenomen. </antwoord>
      <antwoord nummer="3">Ja, ik acht de huidige situatie met betrekking tot Suriname zodanig dat ik verwacht dat een handhavingsverdrag tot stand kan worden gebracht. Van 17 tot en met 19 januari 2000 heeft tussen ambtelijke delegaties van beide landen in Paramaribo een technisch overleg plaatsgevonden. Bij dit overleg zijn alle technische details, die bepalend zijn voor de inhoud van het verdrag, besproken. Indien Suriname het signaal afgeeft dat er kan worden onderhandeld, kan het verdrag, naar mijn mening, tot stand worden gebracht. Gelet op de recente ontwikkelingen in Suriname heb ik goede hoop dat het voor de Wet Beperking Export Uitkeringen noodzakelijke verdrag vóór 1 januari 2003 in werking kan treden. </antwoord>
      <noten afkomstig="antwoord"/>
   </antwoorden>
</kvr>
