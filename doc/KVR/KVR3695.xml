<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemskerck Pillis-Duvekot en H. G. J. Kamp (beiden VVD) over criteria voor het geven van aanwijzingen aan kabelexploitanten inzake toegang tot de kabel. (Ingezonden 29 augustus 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3695
</item>
         <item attribuut="Inhoud">Vragen betreffen met name de uiteenlopende prijzen, door programma-aanbieders te betalen voor toegang tot de kabel, respectievelijk de abonneeprijzen vor bepaalde kabelkranten.</item>
         <item attribuut="Rubriek">Communicatie, media en informatievoorziening (Omroepen)</item>
         <item attribuut="Trefwoorden">Omroepen</item>
         <item attribuut="Vindplaats">Kamervragen met antwoord 1996-1997, nr. 35, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="VVD">Van Heemskerck Pillis-Duvekot</persoon>
            <persoon partij="VVD">H. G. J. Kamp</persoon>
         </item>
         <item attribuut="Datum_reaktie">1996-09-23</item>
         <item attribuut="Datum_indiening">1996-08-29</item>
         <item attribuut="Document-id">KVR3695</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="69" allpagenumbers="69 70" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="35" onderwerp="" indiendatum="1996-08-29">
         <vrager partij="VVD" oorsprong="parlement">Van Heemskerck Pillis-Duvekot</vrager>
         <vrager partij="VVD" oorsprong="parlement">H. G. J. Kamp</vrager>
         <vraagt-aan/>
      </vraagdata>
      <antwoorddata antwoorddatum="1996-09-23">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Welke criteria hanteert het Commissariaat voor de Media bij het geven van aanwijzingen aan kabelexploitanten inzake toegang tot de kabel? </vraag>
      <vraag nummer="2">Welke criteria hanteert het Commissariaat bij het vaststellen van voorlopige – door programma-aanbieders te betalen – prijzen voor toegang tot de kabel? </vraag>
      <vraag nummer="3">Hoe beoordeelt u de door het Commissariaat vastgestelde voorlopige prijs van ƒ 0,55 per abonnee per jaar voor een kabelkrant in Tilburg in het licht van de prijs van ƒ 1,20 die voor de andere kabelkrant in Tilburg geldt? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Het Commissariaat voor de Media heeft naar aanleiding van de inwerkingtreding van artikel 69 van de Mediawet, 24 april 1996 de Beleidslijn toegang tot de kabel vastgesteld. De beleidslijn is op 1 mei 1996 gepubliceerd in de Staatscourant (nr. 83). De toepasselijkheid van de Beleidslijn is verlengd tot 1 januari 1997, of een zodanig later tijdstip waarop bij koninklijk besluit wordt bepaald dat artikel 69 van de Mediawet komt te vervallen. In de Beleidslijn worden de criteria geformuleerd die het Commissariaat in acht zal nemen bij de toetsing van toegangsproblemen tot de kabel. Overigens heeft het Commissariaat tot dusver nog geen definitieve aanwijzingen gegeven. </antwoord>
      <antwoord nummer="2">Bij het behandelen van klachten inzake de door programma-aanbieders te betalen prijs om toegang tot het kabelnetwerk te krijgen, wordt door het Commissariaat getoetst aan «transparante, eerlijke en redelijke voorwaarden». Daarbij wordt door het Commissariaat aan kabelexploitanten gevraagd om inzicht te geven in de totstandkoming van de door de kabelexploitant gehanteerde tarieven. Waar (in eerste instantie) dat inzicht naar de mening van het Commissariaat niet of onvoldoende wordt geboden, sommeert het Commissariaat de betrokken partijen in een voorlopige aanwijzing door te onderhandelen over het doorgiftetarief. Tegelijkertijd wordt een bepaald voorlopig tarief opgelegd zolang partijen onderling geen overeenstemming hebben bereikt over de doorgiftevergoeding en aan het Commissariaat niet duidelijk is gemaakt dat de door de kabelexploitant verlangde vergoeding een transparante, redelijke en eerlijke voorwaarde vormt voor de toegang tot het kabelnet. In de zaak Arcade vs KTA refereert het Commissariaat aan het tarief dat KTA vraagt aan een volgens het Commissariaat vergelijkbare programma-aanbieder. In de zaak Nethold vs KTA refereert het Commissariaat aan het eerder tussen KTA en Nethold overeengekomen tarief dat gold tot 1 januari 1996. In het geval van VMM vs PNEM Tilburg en gemeente Tilburg sluit het Commissariaat aan bij het landelijk gemiddelde tarief voor kabelkranten bij de vaststelling van het voorlopig tarief. </antwoord>
      <antwoord nummer="3">Volgens het Commissariaat is het tarief dat een kabelkrant voor toegang tot een kabelnet gemiddeld betaalt ongeveer 55 cent per abonnee per jaar. Het Commissariaat heeft het tarief van f 1,20 dat de reeds aanwezige kabelkrant voor toegang tot het Tilburgse kabelnet betaalde, niet meegewogen, omdat volgens het Commissariaat door de kabelexploitant geen objectieve en verifieerbare gronden voor de rechtvaardiging van het verschil tussen de f 1,20 en het landelijk gemiddelde is aangedragen. In een vergelijkbare zaak heeft de minister van Economische Zaken aan de Commissie economische mededinging (Cem) advies gevraagd over een klacht van een kabelkrant (Holland Advertising Nieuwe Media B.V. (HANM)) inzake het kabelnetwerk in Alkmaar. In de adviesaanvraag wordt de relevante markt omschreven als de markt van verspreiding van televisieprogramma’s door middel van het ter beschikking stellen van doorgiftecapaciteit op het kabelnet in Alkmaar. Een zekere spanning tussen die redenering en de (voorlopige) redenering van het Commissariaat valt dus niet uit te sluiten. Het is aldus een vraag of een overheidsorgaan ook in meer definitieve besluiten moet overgaan tot prijsaanwijzingen gebaseerd op het landelijk gemiddelde. Naar verwachting zal de Cem op korte termijn over de HANM-klacht advies uitbrengen. </antwoord>
      <noten afkomstig="antwoord"/>
   </antwoorden>
</kvr>
