<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nawijn (LPF) aan de ministers van Volkshuisvesting, Ruimtelijke Ordening en Milieubeheer, Binnenlandse Zaken en Koninkrijksrelaties en voor Vreemdelingenzaken en Integratie over het mogelijk stellen van een limiet aan de vestiging van allochtonen. (Ingezonden 28 augustus 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18702
</item>
         <item attribuut="Inhoud">Vragen naar aanleiding van vragen van Leefbaar Rotterdam aan het college van b. en w. van Rotterdam, om 'een limiet te stellen aan de vestiging van niet-westerse ongeschoolde nieuwkomers zonder uitzicht op een toekomst' in de vier grote steden.</item>
         <item attribuut="Rubriek">Ruimtelijke ordening en infrastructuur (Steden) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Steden Vreemdelingen</item>
         <item attribuut="Vindplaats">Kamervragen met antwoord 2003-2004, nr. 154, Tweede Kamer</item>
         <item attribuut="Vraagnr_bij_indiening">2020316370</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM) Binnenlandse Zaken en Koninkrijksrelaties (BZK) Vreemdelingenzaken en Integratie (VI)</item>
         <item attribuut="Indiener">
            <persoon partij="LPF">Nawijn</persoon>
         </item>
         <item attribuut="Datum_reaktie">2003-10-16</item>
         <item attribuut="Datum_indiening">2003-08-28</item>
         <item attribuut="Document-id">KVR18702</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="333" allpagenumbers="333 334" vetnummer="2020316370" code="0304tkkvr154" lopendefooter="Tweede Kamer, vergaderjaar 2003–2004, Aanhangsel" filenaam="KVR18702" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="154" onderwerp="" indiendatum="2003-08-28">
         <vrager partij="LPF" oorsprong="parlement">Nawijn</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, Binnenlandse Zaken en Koninkrijksrelaties en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="16 oktober 2003), zie ook Aanhangsel Handelingen nr. 1916, vergaderjaar 2002–2003">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer, van Binnenlandse Zaken en Koninkrijksrelaties en voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Heeft u kennisgenomen van de vragen van Leefbaar Rotterdam aan het College van B&amp;W te Rotterdam, gesteld naar aanleiding van een uitlating van een PvdA-deelraadsbestuurder, om een limiet te stellen aan de vestiging in Rotterdam van niet-westerse allochtone ongeschoolde nieuwkomers zonder uitzicht op een toekomst? </vraag>
      <vraag nummer="2">Beschikt u over prognoses over de (procentuele)groei van het aantal niet-westerse allochtonen in de vier grote steden Amsterdam, Den Haag, Rotterdam en Utrecht in de komende jaren? Zo ja, kunnen deze prognoses aan de Kamer worden meegedeeld? </vraag>
      <vraag nummer="3">Is het grondwettelijk en wettelijk voor gemeenten mogelijk een limiet als voornoemd, te stellen aan het percentage niet-westerse allochtonen woonachtig in genoemde vier grote steden? Acht u een zodanig limiet wenselijk? </vraag>
      <vraag nummer="4">Deelt u de zorg over de onderhavige problematiek? Zo ja, wat is uw visie op de aanpak van deze problematiek? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1 2 3">Voor wat betreft uw vraag over de prognose van aantallen allochtonen in de vier grote steden wijs ik u op het volgende. Het CBS maakt prognoses over de toekomstige ontwikkeling van het aantal (niet-westerse) allochtonen. De laatste prognose loopt tot 2050. De gegevens zijn te vinden op de CBS-website (www.cbs.nl). Deze prognose bevat geen regionale of gemeentelijke specificatie. Ten aanzien van de vier genoemde steden meld ik u het volgende: Rotterdam: het Rotterdamse Centrum Voor Onderzoek en Statistiek (COS) heeft een prognose opgesteld voor de periode 2002–2017. De prognose is dat het aantal personen binnen aandachtsgroepen <voetnoot nummer="1"/>van 207.234 (2002) toeneemt tot 305.090 (2017). Amsterdam: het Amsterdamse bureau Onderzoek en Statistiek (O&amp;S) heeft een prognose voor de periode 2003–2020 opgesteld. De prognose is dat het percentage van niet-westerse allochtonen <voetnoot nummer="2"/>van 38.5 (2003) zal stijgen tot 47.4 (2020). Utrecht: de gemeente Utrecht heeft op basis van de Allochtonenprognose CBS 2003 een prognose opgesteld voor de periode 2003–2015. De prognose is dat het aantal niet-westerse allochtonen <voetnoot nummer="3"/>zal stijgen van 64.000 (2003) tot 86.679 (2015). Den Haag: de gemeente Den Haag geeft enkel prognoses op basis van jaarklasse en derhalve niet op basis van etniciteit. </antwoord>
      <antwoord nummer="3" voetnoot="4">Nee, Artikel 1 van de Grondwet en het Internationaal Verdrag inzake de uitbanning van alle vormen van rassendiscriminatie (artikelen 1, 2 en 5) verzetten zich tegen het maken van onderscheid op grond van ras, huidskleur, nationale of etnische afstamming bij het toekennen van het recht op huisvesting. Ook Richtlijn 2000/43/EG <voetnoot nummer="4"/>verbiedt discriminatie op grond van ras of etnische afstamming bij de toegang tot en het aanbod van goederen en diensten die publiekelijk beschikbaar zijn, met inbegrip van huisvesting. Genoemde bepalingen zijn uitgewerkt in de Algemene wet gelijke behandeling. Volgens de Algemene wet gelijke behandeling mag bij het aanbieden van goederen en diensten en bij het sluiten, uitvoeren of beëindigen van overeenkomsten ter zake ras, etnische afkomst of nationaliteit geen direct onderscheidingscriterium zijn. Dit verbod richt zich tot instellingen die werkzaam zijn op het gebied van volkshuisvesting. Met andere woorden, bij het toekennen van woningen mag niet enkel op grond van etniciteit of nationaliteit onderscheid worden gemaakt. Als er sprake is van indirect onderscheid (maatregelen gebaseerd op andere hoedanigheden of gedragingen waardoor met name personen van een bepaald ras worden getroffen, waarbij bijvoorbeeld gedacht zou kunnen worden aan een inkomenseis of taaleis), is een dergelijk onderscheid alleen toegestaan indien daar een objectieve rechtvaardiging voor is. Of dit in een concreet geval ook zo is, moet worden nagegaan aan de hand van de beoordeling van het doel van het onderscheid en het gebruikte middel. Het doel moet legitiem zijn, in de zin van voldoende zwaarwegend en niet-discriminerend. Het middel moet passend en noodzakelijk zijn. Een middel is passend indien het geschikt is om het doel te bereiken, en noodzakelijk indien hetzelfde doel niet kan worden bereikt met een ander middel waarmee minder onderscheid wordt gemaakt en het middel in evenredige verhouding staat tot het doel. Pas als aan deze voorwaarden is voldaan is het indirecte onderscheid niet in strijd met het beginsel van gelijke behandeling. De Huisvestingswet is niet bedoeld om een limiet te stellen aan het percentage niet-westerse allochtonen in bepaalde gemeenten. In de memorie van toelichting bij de wet staat dat alleen schaarste of een dreigende schaarste aan woonruimte een rechtvaardiging vormen om op grond van de wet met overheidsbemoeienis het recht op vrije vestiging te doorkruisen. Een limiet als bedoeld in de vraag is dus niet wenselijk. Het Kabinet is gaarne bereid om in overleg met Rotterdam en andere grote steden positieve maatregelen te verkennen die materieel hetzelfde effect bereiken, waarbij ook de woningtoewijzing zal worden betrokken. </antwoord>
      <antwoord nummer="4">Het Kabinet deelt mét de gemeente de zorgen van de problematiek in de Rotterdamse concentratiewijken. Van een algehele stop of het stellen van een limiet aan de toestroom van niet-westerse allochtone ongeschoolde nieuwkomers in Rotterdam als oplossingsrichting kan geen sprake zijn. Gelet op het discriminerende karakter is een dergelijke aanpak ongewenst. Het tegengaan van de ruimtelijke segregatie van niet-westerse allochtonen maakt deel uit van een brede aanpak van maatschappelijke problemen van integratie, leefbaarheid, veiligheid, goed onderwijs en aanbod van werkgelegenheid met passende trajecten. Zoals al eerder aan de Tweede Kamer is toegezegd, zal eind van dit jaar de interdepartementale nota Integratie in wijken en buurten worden toegezonden. Deze nota richt zich op het tegengaan van de negatieve effecten van concentratie en segregatie. De nota zal in samenspraak met gemeenten worden gerealiseerd. Om tot een meer evenwichtige bevolkingssamenstelling te komen wil het Kabinet in ieder geval de herstructureringsoperatie krachtig voortzetten. Doel hiervan is het creëren van een op de behoefte afgestemd woningaanbod voor verschillende inkomens- en doelgroepen binnen en buiten de concentratiewijken. Via het grotestedenbeleid zet het kabinet in op de kwaliteitsverbetering van concentratiewijken. Het kabinet wil samen met gemeenten werken aan verbetering van de kwaliteit van deze wijken. Op rijksniveau werken de verschillende ministeries gezamenlijk aan een aanpak die gemeenten hierbij ondersteunt. </antwoord>
      <noten afkomstig="antwoord">
         <noot nummer="1" titel="overige arme landen">COS verstaat hieronder: Surinamers, Antillianen, Kaapverdianen, Turken, Marokkanen en personen uit «overige arme landen»</noot>
         <noot nummer="2">O&amp;S verstaat hieronder: Surinamers, Antillianen, Turken, Marokkanen, Zuid-Europeanen en inwoners van niet-geïndustrialiseerde landen</noot>
         <noot nummer="3">Gemeente Utrecht verstaat hieronder: personen die zelf en/of waarvan minimaal één van de ouders afkomstig is uit een B-land (B-land = Zuid- en Oost-Europa, Azië, Midden-en Zuid-Amerika en Afrika)</noot>
         <noot nummer="4">Richtlijn 2000/43/EG van de Raad van 29 juni 2000 houdende toepassing van het beginsel van gelijke behandeling van personen ongeacht ras of etnische afstamming (PbEG L180 van 19 juli 2000)</noot>
      </noten>
   </antwoorden>
</kvr>
