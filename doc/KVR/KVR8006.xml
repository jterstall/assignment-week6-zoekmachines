<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Dijksma (beiden PvdA) aan de ministers van Buitenlandse Zaken en voor Ontwikkelingssamenwerking over een «Memorandum of Understanding» tussen de VN en Afghanistan. (Ingezonden 17 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8006
</item>
         <item attribuut="Inhoud">Vragen over de recente overeenkomst tussen de VN en de Taliban-regering in Afghanistan.</item>
         <item attribuut="Rubriek">Internationale betrekkingen (Verenigde Naties) Staats- en bestuursrecht (Grondrechten)</item>
         <item attribuut="Trefwoorden">Afghanistan Mensenrechten VN</item>
         <item attribuut="Vindplaats">Kamervragen met antwoord 1998-1999, nr. 181, Tweede Kamer</item>
         <item attribuut="Vraagnr_bij_indiening">2989900380</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Dijksma</persoon>
         </item>
         <item attribuut="Datum_reaktie">1998-10-16</item>
         <item attribuut="Datum_indiening">1998-09-17</item>
         <item attribuut="Document-id">KVR8006</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="367" allpagenumbers="367 368" vetnummer="2989900380" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8006" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="181" onderwerp="" indiendatum="1998-09-17">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Dijksma</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="1998-10-16">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hebt u kennisgenomen van het recente «Memorandum of Understanding» tussen de Verenigde Naties en het «Islamitische Emiraat Afghanistan», en daarmee op een of andere wijze ingestemd? </vraag>
      <vraag nummer="2">Wat is het standpunt van de Nederlandse regering over deze uiterst kwalijke overeenkomst tussen de VN en de Taliban? </vraag>
      <vraag nummer="3">Hoe beoordeelt u Artikel 4, waarbij t.a.v. het inhuren van VN-staf specifiek wordt gerept over «due respect to Islamic values and traditions»? </vraag>
      <vraag nummer="4">Hoe beoordeelt u Artikel 5, waarin gesteld wordt dat bij het inhuren van locale staf de Curricula Vitae aan het Ministerie van Buitenlandse Zaken van Afghanistan zullen worden voorgelegd «and will identify those who are unsuitable for Employment»? </vraag>
      <vraag nummer="5">a) Hoe beoordeelt u het voor vrouwen zeer discriminerende Artikel 13, waarin staat dat «women’s access to and participation in health and education will need to be gradual»? b) Wat is de consequentie voor de gezondheid van en het sterftecijfer onder vrouwen? </vraag>
      <vraag nummer="6">Hoe is Artikel 13 te rijmen met de Rechten van de Mens zoals die hoog in het vaandel van de Verenigde Naties staan? </vraag>
      <vraag nummer="7">Bent u bereid deze zaak op hoog niveau in de VN aan te kaarten en de Kamer daarover zo spoedig mogelijk in te lichten? </vraag>
      <vraag nummer="8">Bent u tevens bereid om in dit kader de Nederlandse financiële steun aan het UNDCP-project in Afghanistan te heroverwegen? </vraag>
      <noten afkomstig="vraag">
         <noot nummer="1"/>
         <noot nummer="1" documenttype="Kamerstuk" kamerstuk-id="nr. 25 658" documentnummer="3">Kamerstuk nr. 25 658, nr. 3</noot>
      </noten>
   </vragen>
   <antwoorden aantal="8">
      <antwoord nummer="1">Ja. Wij hebben op geen enkele wijze met dit in mei jl. opgestelde document ingestemd. In dit verband vestigen wij er de aandacht op, dat door de inmiddels gewijzigde situatie in Afghanistan geen nadere uitwerking en uitvoering wordt gegeven aan het «Memorandum of Understanding» (MOU). Eind juli hebben de meeste non-gouvernementele organisaties hun medewerkers uit Kabul geëvacueerd, heeft de VN zijn staf geminimaliseerd en worden door de VN slechts «life saving activities» uitgevoerd. Er is recentelijk sprake geweest van aanzienlijke militaire overwinningen van de Taliban en daarmee gepaard gaande gebiedsuitbreiding. </antwoord>
      <antwoord nummer="2">Gezien de vele obstakels die de Taliban tegen de VN bij de uitvoering van hun humanitaire taak opwierpen, was het noodzakelijk geworden om met de Taliban tot afspraken over voortzetting van de humanitaire hulpverlening te komen. Het onderhavige MOU is het resultaat van besprekingen, die hierover tussen de VN en de Taliban zijn gevoerd. Het MOU houdt op geen enkele wijze een goedkeuring van het door de Taliban gevoerde beleid of een erkenning van de Taliban als legitieme regering in. Wij hebben geen directe aanleiding gezien om kritisch bij de VN te interveniëren, hoewel wij reserves hebben over een aantal specifieke onderdelen van de overeenkomst. </antwoord>
      <antwoord nummer="3">Dat van VN-personeel verwacht mag worden dat zij respect tonen voor de waarden en tradities van de bevolking van het land waar zij werkzaam zijn, is naar onze mening een vanzelfsprekende zaak. </antwoord>
      <antwoord nummer="4">Het is in het algemeen ongebruikelijk dat een Ministerie van Buitenlandse Zaken inspraak krijgt in de benoeming van lokale VN-staf. </antwoord>
      <antwoord nummer="5">Artikel 12 verwoordt expliciet het recht van mannen én vrouwen op onderwijs en gezondheidszorg. Artikel 13 stelt echter dat de toegang van vrouwen tot gezondheidszorg en onderwijs en hun deelname daarin geleidelijk zal moeten zijn. Hoewel door sommigen in dit artikel een legitimering van afkeurenswaardig Taliban-beleid wordt gezien, zou de formulering uitzicht kunnen bieden op een stapsgewijze verwezenlijking van het einddoel, te weten volledig gelijke toegang en deelname aan gezondheidszorg/onderwijs voor vrouwen, een einddoel waaraan ook de Taliban zich in geschrifte hebben gecommitteerd. Helaas is het thans gevoerde Taliban-beleid in lijnrechte tegenspraak met zo’n geleidelijke benadering. Medio juni is de sluiting verordonneerd van alle tot dat moment gedoogde informele meisjesscholen in Kabul. Voorts is eind juni bepaald, dat vrouwen, die medische behandeling zoeken, vergezeld moeten zijn van een naaste mannelijke verwant, hetgeen de toegang van vrouwen tot de gezondheidszorg verder beperkt. De reeds buitengewoon slechte gezondheidssituatie van vrouwen in Afghanistan zal hierdoor verder verslechteren. </antwoord>
      <antwoord nummer="6">De rechten van de mens en de daarbij behorende verdragen zijn en blijven uiteraard van toepassing voor man en vrouw. Het MOU kan daar geen afbreuk aan doen en bevestigt dit tevens met betrekking tot het recht op onderwij s en toegang tot gezondheidszorg in artikel 12 van het MOU. </antwoord>
      <antwoord nummer="7">Gezien het gestelde in het antwoord op vraag 1, is het op dit moment onduidelijk of de VN de hulpverlening in Afghanistan op korte termijn zal kunnen hervatten, en heeft het derhalve weinig zin om op dit moment het MOU bij de VN aan de orde te stellen. </antwoord>
      <antwoord nummer="8">Besluitvorming over Nederlandse bij dragen aan VN-programma’s in Afghanistan, waaronder UNDCP, is gezien de recente ontwikkelingen aangehouden. </antwoord>
      <noten afkomstig="antwoord"/>
   </antwoorden>
</kvr>
