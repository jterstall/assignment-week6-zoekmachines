<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) aan de minister voor Ontwikkelingssamenwerking over de UNEP. (Ingezonden 18 oktober 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14527
</item>
         <item attribuut="Inhoud">Vragen over het uitvoeren van bodemsaneringsprojecten in o.a. het rampgebied van Pancevo door de UNEP (United Nations Environment Programme).</item>
         <item attribuut="Rubriek">Internationale betrekkingen (Overig) Milieu (Bodemsanering)</item>
         <item attribuut="Trefwoorden">Bodemsanering Joegoslavië</item>
         <item attribuut="Vindplaats">Kamervragen met antwoord 2001-2002, nr. 189, Tweede Kamer</item>
         <item attribuut="Vraagnr_bij_indiening">2010201250</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">2001-11-01</item>
         <item attribuut="Datum_indiening">2001-10-18</item>
         <item attribuut="Document-id">KVR14527</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="395" allpagenumbers="395 396" vetnummer="2010201250" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14527" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="189" onderwerp="" indiendatum="2001-10-18">
         <vrager partij="GroenLinks" oorsprong="parlement">M. B. Vos</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2001-11-1">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Herinnert u zich de donatie van de Nederlandse regering in 2000 aan UNEP, als bijdrage aan de kosten van het saneren van vier steden in Joegoslavië, Pancevo, Novi Sad, Bor en Kraqujevac? Hoe beoordeelt u het functioneren van de UNEP in deze gebieden? </vraag>
      <vraag nummer="2">Is het waar dat UNEP begin 2000 een «Balkan Task Force» kende, maar geen apparaat had om een ingewikkelde taak als het saneren van het rampgebied van Pancevo voor haar rekening te nemen? </vraag>
      <vraag nummer="3">Wat is sinds het einde van de Kosovo-oorlog de concrete hulp van UNEP aan bijvoorbeeld Pancevo geweest? </vraag>
      <vraag nummer="4">Kent u het UNEP rapport «Clean up of environmental hotspots, implemantation phase» van maart 2001, waarin 18 projecten voor Pancevo worden aangekondigd? Zo ja, bent u op de hoogte dat er maar 3 projecten uitgevoerd zijn, niet door UNEP, maar door de gemeente Amsterdam en de Swiss Disaster Association? </vraag>
      <vraag nummer="5">Is het waar dat u aanvragen van de gemeente Amsterdam om de grond rondom Pancevo te saneren geweigerd heeft, omdat geld voor dit doel naar de UNEP ging? Is het waar dat u de gemeente Amsterdam aanraadde om met UNEP samen te werken gezien de bijzondere expertise van de Milieudienst Amsterdam en het Plan van Aanpak dat deze dienst voor Pancevo geschreven had? </vraag>
      <vraag nummer="6">Is het waar dat de UNEP alle pogingen van de gemeente Amsterdam tot samenwerking afgehouden heeft? Zo ja, waarom? </vraag>
      <vraag nummer="7">Deelt u de mening dat de UNEP in feite de aangeboden hulp van de gemeente Amsterdam in de weg heeft gestaan? Zo neen, waarom niet? Zo ja, bent u bereid uw beslissing te heroverwegen en de gemeente Amsterdam en Zaandam nu wel bij te staan bij hun saneringsproject in Pancevo? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">De Balkans Task Force (BTF) is opgezet in mei 1999 door UNEP en UNCHS (Habitat), aanvankelijk voor het identificeren van de gevolgen van het Kosovo-conflict voor milieu en woonomgeving in de FRJ en het verrichten van haalbaarheidsstudies. In oktober 1999 heeft de BTF rapport uitgebracht van haar identificatiemissie, gevolgd door een haalbaarheidsstudie in maart 2000. Vervolgens is de BTF belast met de algehele projectverantwoordelijkheid en de coördinatie van de in totaal 27 geïdentificeerde deelprojecten, waarvan 14 in Pancevo (Servië). In januari 2001 heeft de BTF een Project Implementation Office geopend in Belgrado. Nederland levert een bijdrage van USD 2 miljoen aan de activiteiten van deze Balkans Task Force ter bestrijding van de milieuschade in de door u genoemde «hot spots» in Servië. De totale kosten van dit project worden geraamd op ca. USD 20 miljoen; de totale donorbijdragen bedragen tot nu toe echter slechts USD 8,3 miljoen. Mede als gevolg hiervan wordt op dit moment slechts een deel uitgevoerd van de voorziene operaties, die zich in verschillende fases bevinden (vooronderzoek, ontwerp, aanbesteding, concrete werkzaamheden). UNEP heeft zelf reeds aangegeven dat het liever had gezien dat het werk voortvarender had kunnen worden aangepakt, maar dat dit werd verhinderd door de complexiteit van de noodzakelijke projecten en obstakels bij de samenwerking met lokale autoriteiten. </antwoord>
      <antwoord nummer="3 en 4">UNEP publiceert een maandelijks voortgangsrapport («Clean up of environmental hotspots, implementation phase») over de milieu-activiteiten in de FRJ. Van de in totaal 14 voor Pancevo geïdentificeerde projecten zijn er inmiddels 10 in uitvoering genomen, deels door UNEP, deels door andere organisaties/instanties. Voor de aanbesteding van de uitvoering van de deelprojecten gelden internationale tenderprocedures. De projecten in Pancevo omvatten o.a. de aanpak van milieuproblemen bij PetroHemija (EDC- en kwikverontreiniging, waterzuivering) en de NIS olieraffinaderij (constructie van een bassin voor de opslag van restproducten en derivaten; reiniging en reparatie van olieleidingen). Voorts is sprake van reiniging van een rioolkanaal en monitoring van de kwaliteit van grondwater. In de voorbereidende fase is gewerkt aan het nader prioriteren van de deelprojecten en de uitwerking van de deelprojecten in samenwerking met lokale partners. De activiteiten in de implementatiefase (sinds januari 2001) omvatten niet alleen de schoonmaakacties zelf, maar ook training en capaciteitsopbouw van lokale counterparts en de ontwikkeling van standaarden en richtlijnen voor milieuactiviteiten in vergelijkbare post-conflict situaties, een voor de VN nieuw werkterrein. </antwoord>
      <antwoord nummer="5 en 7">UNEP staat de aangeboden hulp niet in de weg, maar benadrukt het belang van samenwerking en een gecoördineerde aanpak, die ik ondersteun. Ik heb de gemeente Amsterdam geen geld geweigerd, maar de gemeente aangeraden deel te nemen aan de internationale tenderprocedures voor de uitvoering van de door de Balkans Task Force (BTF) geïdentificeerde en gecoördineerde deelprojecten. Daarnaast heb ik aangegeven eventuele financieringsverzoeken voor aanvullende activiteiten te zullen beoordelen volgens de geldende inhoudelijke en beheersmatige criteria voor soortgelijke activiteiten en op de complementariteit en compatibiliteit van het voorstel ten opzichte van de door de BTF gecoördineerde schoonmaakacties. </antwoord>
      <antwoord nummer="6">Het is niet zo dat UNEP alle poging tot samenwerking met de gemeente Amsterdam heeft afgehouden; het tegendeel is waar. UNEP heeft de gemeente Amsterdam vorig jaar aangeschreven en vervolgens in december 2000 een gesprek gevoerd in Amsterdam. Op 31 augustus van dit jaar heeft het hoofd van de Balkans Task Force opnieuw een brief geschreven naar de burgemeester van Amsterdam en een concreet voorstel tot samenwerking gedaan; er is al gezocht naar een datum voor een ontmoeting. Ook de Ambassade in Belgrado heeft zich ingespannen ten behoeve van contacten tussen de gemeente Amsterdam en UNEP. </antwoord>
      <noten afkomstig="antwoord"/>
   </antwoorden>
</kvr>
