<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bos, Van Heemst, Feenstra en Herrebrugh (allen PvdA) aan de ministers van Financiën, van Verkeer en Waterstaat en van Volkshuisvesting, Ruimtelijke Ordening en Milieubeheer over een nieuwe containerterminal1.(Ingezonden 5 juli 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10478
</item>
         <item attribuut="Inhoud">Vragen over de investeringen in een nieuwe containerterminal in de Amsterdamse haven. en de ruimtelijke en economische ontwikkeling van het Noordzeekanaalgebied in verhouding tot die in de Rotterdamse havens.</item>
         <item attribuut="Rubriek">Verkeer, vervoer en waterstaat (Goederenvervoer) Verkeer, vervoer en waterstaat (Havens)</item>
         <item attribuut="Trefwoorden">Containers Goederenvervoer Havens</item>
         <item attribuut="Vindplaats">Kamervragen met antwoord 1999-2000, nr. 204, Tweede Kamer</item>
         <item attribuut="Vraagnr_bij_indiening">2989915660</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Bos</persoon>
            <persoon partij="PvdA">Van Heemst</persoon>
            <persoon partij="PvdA">Feenstra</persoon>
            <persoon partij="PvdA">Herrebrugh</persoon>
         </item>
         <item attribuut="Datum_reaktie">1999-10-29</item>
         <item attribuut="Datum_indiening">1999-07-05</item>
         <item attribuut="Document-id">KVR10478</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="421" allpagenumbers="421 422" vetnummer="2989915660" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10478" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="204" onderwerp="" indiendatum="1999-07-5">
         <vrager partij="PvdA" oorsprong="parlement">Bos</vrager>
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Feenstra</vrager>
         <vrager partij="PvdA" oorsprong="parlement">Herrebrugh</vrager>
         <vraagt-aan>de ministers van Financiën, van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-10-29">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Financiën en van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is de subsidie van de Gemeente Amsterdam van 282 miljoen gulden voor een nieuwe containerterminal in de Amsterdamse haven t.b.v. het bedrijf Ceres conform de Nederlandse en Europese mededingingsregels? </vraag>
      <vraag nummer="2">Hoe beoordeelt u de voorgenomen ontwikkelingen in het Amsterdamse Noordzeekanaalgebied met betrekking tot de capaciteit van achterlandverbindingen en het modal-shift beleid? </vraag>
      <vraag nummer="3" voetnoot="2">Heeft u ook kennis genomen van de recente CPB-NEI-notitie «Randvoorwaarden voor een economische onderbouwing van een verbeterde zeetoegang voor het Noordzeekanaalgebied» van 18 mei 1999? <voetnoot nummer="2"/>
      </vraag>
      <vraag nummer="4" voetnoot="3">In hoeverre beïnvloedt de CPB notitie het beleid van het kabinet in zake publiek-private samenwerking bij het MIT project Zeepoort IJmond? <voetnoot nummer="3"/>Wanneer kan de Kamer bericht hierover van u tegemoet zien? </vraag>
      <vraag nummer="5" voetnoot="4">Wat is uw mening over de prognose dat de inzet op sterke groei van bulk- en containerstromen in het Amsterdam Noordzeekanaalgebied voornamelijk ten koste zal gaan van de Rotterdamse haven? <voetnoot nummer="4"/>
      </vraag>
      <vraag nummer="6">Hoe beziet u de ruimtelijke en economische ontwikkelingen in het Amsterdam Noordzeekanaalgebied in verhouding tot die in de Rotterdamse havens en Zuid-West Nederland, mede in het licht van de recente besluitvorming in de Ministerraad over het Project Mainport Rotterdam? Hoe verhouden zich de Amsterdamse plannen tot het mainportbeleid, gericht op concentratie van mainportgerichte activiteiten in de Rotterdamse haven en Schiphol? </vraag>
      <vraag nummer="7">Op welke wijze spelen de containerhaven in Amsterdam, de MIT Planstudie project Zeepoort IJmond een rol bij de ontwikkeling van de Vijfde Nota Ruimtelijke Ordening? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1525">Aanhangsel Handelingen, nr. 1525, Vergaderjaar 1998–1999.</noot>
         <noot nummer="2">Persbericht CPB van 18 mei 1999, www.cpb.nl</noot>
         <noot nummer="3" datum="1999-06-30" bron="De Telegraaf">De Telegraaf, 30 juni 1999, p. 9 Amsterdamse editie</noot>
         <noot nummer="4" datum="1999-05-21" bron="Volkskrant">Volkskrant, 21 mei 1999</noot>
      </noten>
   </vragen>
   <antwoorden aantal="7">
      <antwoord nummer="1">Het door de gemeenteraad van Amsterdam genomen besluit behelst de financiering, tezamen met het bedrijf Ceres, van een investering in een nieuwe containerterminal. In verband daarmee zullen aan de terminalexploitant marktconforme, geïndexeerde tarieven voor de huur van de terminal en de kaden in rekening worden gebracht. Deze wijze van handelen sluit aan bij de ideeën in het Groenboek Zeehavens over doorberekening van kosten aan gebruikers en het Nederlandse standpunt terzake. Van strijd met Nederlandse en Europese mededingingsregels is geen sprake. </antwoord>
      <antwoord nummer="2">De maximale capaciteit van onderhavige containerterminal bedraagt 610.000 containers per jaar. Amsterdam verwacht dit aantal geleidelijk aan te bereiken rond het jaar 2010. Over het achterlandvervoer en de infrastructurele belasting is informatie verstrekt bij het raadsbesluit van Amsterdam betreffende de aanleg van de containerterminal. Hieruit blijkt dat, uitgaande van een aandeel zee-zeevervoer en een modal split verhouding in de ordegrootte van Rotterdam en Antwerpen, de capaciteit van de (achterland)verbindingen voor de aan- en afvoer van de te verwachten aantallen containers geen problemen oplevert. De mogelijkheden om met een op modal shift gericht beleid (van weg naar water en rail) een vergelijkbare modal split als in Rotterdam en Antwerpen te bereiken zijn mijns inziens in de Amsterdamse situatie geringer, omdat het daar om aanzienlijk dunnere goederenstromen gaat. Het draagvlak voor regelmatige binnenvaart- en spoorshuttles is daardoor kleiner. Er dient dan ook rekening mee te worden gehouden dat het aandeel wegvervoer in Amsterdam groter kan zijn dan in Rotterdam en Antwerpen (circa 40-50%), hetgeen verhoudingsgewijs enige extra druk kan leggen op de congestie in de Amsterdamse regio, die uiteraard niet alleen wordt bepaald door een nieuwe Amsterdamse containerterminal. Bovenstaande constatering kan aanleiding vormen om met alle betrokkenen versterkt in te zetten op een op modal shift gericht beleid (van weg naar water en rail). </antwoord>
      <antwoord nummer="3">Ja. </antwoord>
      <antwoord nummer="4">CPB en NEI hebben geconcludeerd dat er nog geen gedegen economische onderbouwing is voor de eventuele aanleg van een nieuwe grote zeesluis bij IJmuiden. Inmiddels is aanvullend economisch onderzoek gestart teneinde de economische en financiële aspecten beter in kaart te brengen. Het moge duidelijk zijn dat het resultaat van de nadere studie mede bepalend is voor een PPS-constructie inzake Zeepoort IJmond. Naar verwachting kan ik u in de loop van volgend jaar hierover berichten. In het MIT is t/m 2010 geen geld geraamd voor een nieuwe (grote) zeesluis. </antwoord>
      <antwoord nummer="5">Zowel in de containersector als in de bulksector, met name kolen, wordt nog een zodanige groei verwacht dat er geen aanleiding is te veronderstellen dat de ontwikkelingen in Amsterdam ten koste zullen gaan van de positie van de haven van Rotterdam. Wel ligt het voor de hand dat een deel van de containers die voor de Amsterdamse regio bestemd zijn of daaruit afkomstig zijn en nu over de weg naar en van Rotterdam worden vervoerd, in de toekomst rechtstreeks via Amsterdam zullen aankomen en vertrekken. Gezien de verschillen in frequenties en aantallen verbindingen tussen Amsterdam en Rotterdam zal dit geen groot deel zijn. </antwoord>
      <antwoord nummer="6">De ruimtelijke ontwikkelingen in het Amsterdam-Noordzeekanaalgebied kunnen op twee niveaus worden beschouwd. Op regionaal niveau is behoud en versterking van de ruimtelijke kwaliteit van dit gebied een belangrijk aandachtspunt. Op het niveau van het Nederlandse havennetwerk, waarvan het Amsterdam-Noordzeekanaalgebied deel uitmaakt, zijn een goede afstemming en samenwerking met betrekking tot effectief en efficiënt ruimtegebruik van groot belang. Wat betreft de economische ontwikkeling is het zaak de positie van het Amsterdam-Noordzeekanaalgebied, gegeven het belang voor toegevoegde waarde en werkgelegenheid (momenteel ca. 25% van de totale Nederlandse maritieme sector), te versterken, zonder aantasting van de positie van andere Nederlandse zeehavens. De Amsterdamse plannen voor containeroverslag acht ik, gezien het bestaande en nagestreefde aandeel (respectievelijk 0.5% in 1997 en circa 3% in 2010) van de Amsterdamse haven in de containeroverslag in de Hamburg-le Havre range en mede gezien de capaciteit van de terminal, niet in strijd met het in Nederland gevoerde mainportbeleid. De Rotterdamse haven had in 1997 een marktaandeel van 30.7% in de containeroverslag, hetgeen de verschillen in posities illustreert. </antwoord>
      <antwoord nummer="7">Het ligt in het voornemen in de Vijfde Nota Ruimtelijke Ordening in te gaan op de ruimtelijke problematiek van het Amsterdam- Noordzeekanaalgebied in het Nederlandse zeehavenbestel. Behoud en versterking van de functie van verwerkingshaven is daarbij één van de uitgangspunten. </antwoord>
      <noten afkomstig="antwoord"/>
   </antwoorden>
</kvr>
