<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de staatssecretaris van Volksgezondheid, Welzijn en Sport over de bezetting van bedden in verpleeg- en verzorgingshuizen. (Ingezonden 5 september 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12333
</item>
         <item attribuut="Inhoud">Vragen naar aanleiding van berichten in de Volkskrant van 26 augustus 2000 over het niet terugnemen van bewoners van verzorgings- en verpleeghuizen na een tijdelijke afwezigheid.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Verpleeghuizen Verzorgingshuizen</item>
         <item attribuut="Vindplaats">Kamervragen met antwoord 2000-2001, nr. 13, Tweede Kamer</item>
         <item attribuut="Vraagnr_bij_indiening">2990015200</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2000-09-25</item>
         <item attribuut="Datum_indiening">2000-09-05</item>
         <item attribuut="Document-id">KVR12333</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="25" allpagenumbers="25 26" vetnummer="2990015200" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12333" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="13" onderwerp="" indiendatum="2000-09-5">
         <vrager partij="PvdA" oorsprong="parlement">Arib</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-09-25">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het feit dat er bewoners van verpleeghuizen zijn die, na een afwezigheid van meer dan 7 dagen, niet naar hun kamer kunnen terugkeren, maar wederom op een wachtlijst geplaatst worden, terwijl hun persoonlijke bezittingen inmiddels zijn opgeslagen? <voetnoot nummer="1"/>
      </vraag>
      <vraag nummer="2">Klopt het dat instellingen in de AWBZ – en per 1 januari 2001 ook de verzorgingshuizen – door zorgkantoren tot deze aanpak worden gedwongen in het kader van een optimale bezetting van de bedden? Zo neen, hoe kan deze aanpak worden verklaard? </vraag>
      <vraag nummer="3">Ziet u mogelijkheden om de plaatsen die vrijkomen door tijdelijke afwezigheid van bewoners te gebruiken voor respijtzorg met korte opnameduur, waarvoor ook lange wachtlijsten bestaan? </vraag>
      <vraag nummer="4">Kunt u een indicatie geven van het aantal keren dat mensen in de AWBZ-instellingen niet naar hun kamer mochten terugkeren? </vraag>
      <vraag nummer="5">Deelt u de mening dat deze gang van zaken de privacy en het gevoel van veiligheid van bewoners ernstig beperkt? Zo ja, wat gaat u op welke termijn doen om dit in de toekomst te voorkomen? </vraag>
      <noten afkomstig="vraag">
         <noot nummer="1" datum="2000-08-26" bron="De Volkskrant">De Volkskrant, 26 augustus 2000</noot>
      </noten>
   </vragen>
   <antwoorden aantal="5">
      <antwoord nummer="1">Ik heb de ingezonden brief in de Volkskrant d.d. 26 augustus gelezen. </antwoord>
      <antwoord nummer="2">Er is geen regeling in het kader van de AWBZ die voorschrijft dat bewoners van verpleeghuizen na een afwezigheid van meer dan 7 dagen niet naar hun oorspronkelijke kamer kunnen terugkeren en weer op de wachtlijst worden geplaatst. Een dergelijke regeling gaat evenmin voor de verzorgingshuizen gelden. De enige verklaring die ik kan geven, zou in de beleidsregels van het College tarieven gezondheidszorg (CTG) kunnen liggen. Uit deze beleidsregels valt af te leiden dat een verpleeghuis bij tijdelijke afwezigheid van een verzekerde maximaal zeven dagen het variabele deel van het tarief voor die plaats krijgt doorbetaald. Voor de feitelijke afrekening van het lopende jaar heeft deze beleidsregel geen consequenties, omdat daarvoor het vastgestelde budget van het verpleeghuis bepalend is. Wel zijn deze zogenaamde afwezigheidsdagen een relevant gegeven bij het overleg tussen zorgkantoor en verpleeghuis over de productie-afspraken en het budget voor het daarop volgende jaar. Voorzover mij thans bekend, zal in de per 2001 in te voeren beleidsregels van het CTG voor de verzorgingshuizen niet een soortgelijke bepaling worden opgenomen met betrekking tot de betaling bij tijdelijke afwezigheid als thans geldt in de beleidsregels voor de verpleeghuizen. Voorts wijs ik erop dat de afzonderlijke verpleeghuizen met de zorgkantoren afspraken maken over hoe te handelen in dergelijke situaties van tijdelijke afwezigheid. De verpleeghuizen en zorgkantoren dienen bij het maken van die afspraken de belangen van de verpleeghuisbewoners in het oog te houden. Naar ik aanneem zullen zij, in het licht van een optimale besteding van de AWBZ-middelen, tevens rekening houden met de plaatselijke behoefte aan en de beschikbare capaciteit van verpleeghuisbedden. </antwoord>
      <antwoord nummer="3">Ja. Ieder voorstel om de wachtlijsten terug te dringen, verdient de aandacht en nauwkeurige bestudering. Overigens hangen de mogelijkheden op dit punt af van de afspraken die de verpleeghuizen en zorgkantoren hebben gemaakt. Hierbij ga ik er vanuit dat op lokaal niveau een zorgvuldige afweging van de diverse belangen heeft plaatsgevonden. </antwoord>
      <antwoord nummer="4">Nee. Ik kan geen indicatie geven of en en in welke mate dit vaker voorkomt. </antwoord>
      <antwoord nummer="5">Ik kan mij voorstellen dat een dergelijke gang van zaken als een beperking van de privacy wordt ervaren. Er zijn zoals gezegd geen regels die dit voorschrijven. Ik kan mij voorstellen, gezien de wachtlijsten en het inzicht dat verpleeghuisdirecties hebben in de bezettingsgraad en de doorstroming binnen hun huis, dat getracht wordt de bezettingsgraad zo hoog mogelijk te houden. </antwoord>
      <noten afkomstig="antwoord"/>
   </antwoorden>
</kvr>
