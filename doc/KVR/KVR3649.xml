<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) over het niet vervolgen van de arts A.P. te Noordwolde wegens het plegen van euthanasie. (Ingezonden 13 augustus 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3649
</item>
         <item attribuut="Inhoud">Vragen betreffen onder meer het advies van een aantal hoogleraren, dat ten gronde zou liggen aan de beslissing van het Openbaar Ministerie om de arts niet verder te vervolgen.</item>
         <item attribuut="Rubriek">Gezondheidszorg (Medische beroepen) Gezondheidszorg (Medische ethiek) Strafrecht en strafprocesrecht (Vervolging)</item>
         <item attribuut="Trefwoorden">Artsen Euthanasie Strafvervolging</item>
         <item attribuut="Vindplaats">Kamervragen met antwoord 1995-1996, nr. 1678, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">1996-09-12</item>
         <item attribuut="Datum_indiening">1996-08-13</item>
         <item attribuut="Document-id">KVR3649</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3419" allpagenumbers="3419 3420" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1678" onderwerp="" indiendatum="1996-08-13">
         <vrager partij="SGP" oorsprong="parlement">Van der Vlies</vrager>
         <vraagt-aan/>
      </vraagdata>
      <antwoorddata antwoorddatum="1996-09-12">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennis genomen van de beslissing van het Openbaar Ministerie om geen strafvervolging in te stellen tegen de arts A.P. te Noordwolde wegens het plegen van euthanasie op de 65-jarige mevrouw M. van N. te Rolde? </vraag>
      <vraag nummer="2">Op grond van welke overwegingen werd destijds door de voorganger van de huidige minister opdracht gegeven tot het openen van een gerechtelijk vooronderzoek? </vraag>
      <vraag nummer="3">Ligt aan de beslissing van het Openbaar ministerie (mede) een advies van een drietal hoogleraren ten grondslag? Zo ja, wie waren deze drie, welke vraagstelling is aan hen voorgelegd en kunnen mededelingen worden gedaan omtrent ieders afzonderlijke advies? Kunnen vraagstelling en uitgebrachte adviezen aan de Kamer worden overgelegd? </vraag>
      <vraag nummer="4">Is het inschakelen van adviseurs van buiten het Openbaar Ministerie in zaken als de onderhavige gebruikelijk? Zo neen, wat waren de redenen om in dit geval wel externe adviezen in te winnen? </vraag>
      <vraag nummer="5">Was het juist in het licht van het feit, dat kennelijk gerede twijfel bestond omtrent de toepasselijkheid van het begrip noodtoestand in dit concrete geval, niet alle reden deze zaak aan de rechter ter toetsing voor te leggen? </vraag>
      <vraag nummer="6">Bent u het eens met de gevolgde procedure en de beslissing van het Openbaar Ministerie? Zo ja, hoe verhoudt dit standpunt zich met de overwegingen van haar ambtsvoorganger? Hoe verhoudt zich een en ander met eerdere toezeggingen aan de Kamer omtrent het vervolgingsbeleid inzake gevallen van euthanasie? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De vergadering van procureurs-generaal heeft op 13 april 1994 besloten tot het instellen van vervolging, omdat twijfel bestond of het lijden van de patie¨nt als ondraaglijk kon worden beschouwd en of de betrokken arts zich op noodtoestand zou kunnen beroepen. Van een opdracht van de toenmalige Minister van Justitie is geen sprake. </antwoord>
      <antwoord nummer="3">De beslissing om niet verder te vervolgen is mede gebaseerd op rapportages van drie deskundigen. Het betrof een hoogleraar huisartsengeneeskunde, een bijzonder hoogleraar gezondheidsethiek en een hoogleraar kwaliteit van zorg. Ik ben van mening dat kan worden volstaan met verstrekking van een korte, zakelijke samenvatting van de uitgebrachte adviezen, in plaats van overlegging daarvan aan de Kamer. Hieraan liggen de volgende overwegingen ten grondslag. In de eerste plaats de pie¨teit jegens de overledene en de nabestaanden en de privacy van de betrokken artsen. In de tweede plaats hebben de geraadpleegde deskundigen gerapporteerd ten behoeve van een strafrechtelijke procedure en mochten zij er op vertrouwen dat hun rapportages niet voor een ander doel zouden worden gebruikt. Hen zijn de volgende drie vragen voorgelegd: 1. Dient in zijn algemeenheid een arts, alvorens in te gaan op het euthanasieverzoek van een niet eigen patie¨nt, zelf het medische dossier van de behandelend arts te raadplegen of is collegiaal overleg voldoende? Geldt dat ook voor de geconsulteerde arts? 2. Hoe luidt het antwoord op deze vraag in deze concrete casus? 3. Hebben de betrokken artsen, gelet op de bijzondere omstandigheden van het geval in casu gehandeld conform het wetenschappelijk verantwoord medisch inzicht en de medisch ethische normen? Volgens de geraadpleegde deskundigen dient een arts, indien deze wordt geconfronteerd met een euthanasieverzoek van een niet eigen patie¨nt, zich hierover op zorgvuldige wijze een oordeel te vormen. De arts dient goed en volledig op de hoogte te zijn van de hem voorgelegde zaak. Deze oordeelsvorming kan op verschillende wijze tot stand komen. Raadpleging van het medisch dossier ligt voor de hand, maar collegiaal overleg en/of een gesprek met en onderzoek van de patie¨nt is ook denkbaar. Wat de meest aangewezen weg is, hangt af van de omstandigheden van het geval. Een en ander geldt volgens de deskundigen ook voor de geconsulteerde arts. De deskundigen zijn van mening dat in dit geval de oordeelsvorming op zorgvuldige wijze heeft plaatsgevonden. De deskundigen zijn unaniem van mening dat het handelen van de betrokken artsen in overeenstemming was met het wetenschappelijk verantwoord medisch inzicht en de in de medische ethiek geldende normen. Er was volgens de deskundigen sprake van ondraaglijk en uitzichtloos lijden. Het verzoek om euthanasie was vrijwillig en weloverwogen. De patie¨nte gaf met een hongerstaking nog eens extra uitdrukking aan haar wens om te sterven. </antwoord>
      <antwoord nummer="4">Ja. In het bijzonder in gevallen waarin aan de uitzichtloosheid en ondraaglijkheid van het lijden kan worden getwijfeld, kan inschakeling van deskundigen aangewezen zijn. Omdat de invulling van het begrip noodtoestand in hoge mate afhankelijk is van het oordeel van de medische professie hierover, ligt het voor de hand terzake deskundigen te raadplegen. </antwoord>
      <antwoord nummer="5">Door de uitgebrachte rapportages is de twijfel over het hebben bestaan van een noodtoestand weggenomen. Er was derhalve geen reden meer om de zaak alsnog ter toetsing aan de rechter voor te leggen. </antwoord>
      <antwoord nummer="6">Ja. Mijn voorganger heeft geen persoonlijke bemoeienis bij deze zaak gehad. De beslissing in deze concrete zaak is geheel in lijn met het aan de Kamer meegedeelde kabinetsstandpunt omtrent het vervolgingsbeleid euthanasie. </antwoord>
      <noten afkomstig="antwoord"/>
   </antwoorden>
</kvr>
