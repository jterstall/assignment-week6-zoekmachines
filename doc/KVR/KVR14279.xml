<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de staatssecretariss van Justitie en de staatssecretaris van Sociale Zaken en Werkgelegenheid, dhr. Hoogervorst, over fraude met sofi-nummers door illegalen. (Ingezonden 25 juli 2001); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14279
</item>
         <item attribuut="Inhoud">Vragen naar aanleiding van artikel in Telegraaf van 20 juli 2001 over de maatregelen die getroffen worden tegen fraude met sofi-nummers, die kennelijk door illegalen wordt gepleegd.</item>
         <item attribuut="Rubriek">Belastingen (Belastingfraude) Criminaliteit en openbare orde (Persoonsregistratie en identificatie) Sociale zekerheid (Misbruik sociale zekerheid) Welzijn (Vreemdelingen en asielzoekers)</item>
         <item attribuut="Trefwoorden">Belastingfraude Misbruik sociale verzekeringen Persoonsregistratie Vreemdelingen</item>
         <item attribuut="Vindplaats">Kamervragen met antwoord 2000-2001, nr. 1706, Tweede Kamer</item>
         <item attribuut="Vraagnr_bij_indiening">2000113980</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2001-09-10</item>
         <item attribuut="Datum_indiening">2001-07-25</item>
         <item attribuut="Document-id">KVR14279</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3557" allpagenumbers="3557 3558 3559" vetnummer="2000113980" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14279" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1706" onderwerp="" indiendatum="2001-07-25">
         <vrager partij="VVD" oorsprong="parlement">Kamp</vrager>
         <vraagt-aan>de staatssecretariss van Justitie en de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="10 september 2001), zie ook Aanhangsel nr. 1604, vergaderjaar 2000–2001">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder>de staatssecretaris van Sociale Zaken en Werkgelegenheid en de staatssecretaris van Financiën</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht over het veelvuldig voorkomen van fraude met sofi-nummers door illegalen? <voetnoot nummer="1"/>
      </vraag>
      <vraag nummer="2">Welke frauduleuze handelingen met betrekking tot sofi-nummers kwamen aan het licht in de onderzoeksrapporten van het Regionaal interdisciplinair fraudeteam (RIF) Amsterdam en de Belastingdienst uit respectievelijk 1998 en 1999? </vraag>
      <vraag nummer="3">Is de Kamer over de bevindingen in dit verband van het RIF-team Amsterdam en de Belastingdienst geïnformeerd? Zo neen, waarom niet? </vraag>
      <vraag nummer="4">Welke maatregelen zijn genomen om een eind te maken aan de geconstateerde frauduleuze handelingen? </vraag>
      <vraag nummer="5">Wat is de vermoedelijke omvang van de fraude met sofi-nummers? </vraag>
      <vraag nummer="6">Zijn inmiddels zodanige maatregelen genomen dat de in 1998 en 1999 vastgestelde frauduleuze handelingen in het vervolg aan het licht komen bij periodieke vergelijking van geautomatiseerde bestanden en niet meer slechts bij incidentele onderzoeken? </vraag>
      <vraag nummer="7">Hoe beoordeelt u de effectiviteit van de controle door gemeenten en banken op de echtheid van getoonde identiteitsdocumenten? </vraag>
      <vraag nummer="8">Hanteren de gemeenten en de uitvoeringsinstellingen verschillende regels met betrekking tot de registratie van personen waarvan de exacte geboortedatum niet bekend is? Indien dat het geval is, wat zijn dan de consequenties voor de vergelijking van geautomatiseerde bestanden? </vraag>
      <vraag nummer="9">Is uit een onderzoek bij slachterijen gebleken dat 400 illegalen over sofi-nummers beschikten? Tegen hoeveel van deze illegalen is strafvervolging ingesteld? Hoeveel van hen zijn – eventueel na het uitzitten van hun straf – het land uitgezet? </vraag>
      <noten afkomstig="vraag">
         <noot nummer="1" datum="2001-07-20" bron="Telegraaf">Telegraaf, 20 juli 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">Het rapport «Ganzeveer» uit 1997 schenkt aandacht aan fraude met identiteitsbepalende gegevens, zoals naam en geboortedatum, alsmede adres, woonplaats en sofi-nummer. In het rapport Ganzeveer staat een aantal frauduleuze handelingen genoemd die het Rif-team lopende het onderzoek heeft geconstateerd. Het betreft feiten zoals het onterecht verkrijgen van toegang tot de arbeidsmarkt, het onterecht verkrijgen van uitkeringen of voorzieningen als ook het ontduiken van premies en belastingen door gebruikmaking van een andere identiteit. Het gaat hierbij om meerdere soorten identiteitsfraude. Sommige betrokkenen zijn bij enkele overheidsinstellingen bekend met de juiste identiteit en sofinummer, maar geven bij andere overheidsinstellingen een onjuiste identiteit/sofi-nummer op. Anderen zijn bij geen enkele overheidsinstelling bekend en geven zich uit voor een ander, bestaand individu, of geven een onjuiste combinatie van identiteit en sofi-nummer op. Hierdoor is een samenloop mogelijk van uitkering, arbeid en illegaliteit. De rapporten van de Regionale interdisciplinaire fraudeteams (Rif’s) zijn – voor zover van belang – betrokken in lopende beleidstrajecten bij diverse departementen (die elk voor hun eigen beleidsdeel verantwoordelijk waren voor aanbieding aan de Tweede Kamer). Naar aanleiding van het evaluatierapport van de Rif’s in maart 1998 is bij Kabinetsbesluit van 17 april 1998 besloten tot landelijke coördinatie in de vorm van oprichting van het Landelijk overleg platform (Lop). Het Lop brengt elk jaar een jaarverslag uit, dat over het jaar 1999 voor het eerst is verschenen en per brief op 23 augustus 2000 aan uw Kamer is aangeboden. In dit jaarverslag treft u een compilatie aan van de opbrengsten, bevindingen en aanbevelingen. Gelet op het verschijningsjaar van rapport Ganzeveer zijn de uitkomsten daarvan niet in het genoemde jaarverslag opgenomen. Het Lop heeft echter onlangs een zogenoemde inhaalslag laten uitvoeren, waarbij de aanbevelingen uit alle sedert 1995 verschenen Rif-rapporten zijn bezien. In de loop van de komende tijd vindt besluitvorming plaats over de wijze waarop de thans nog relevant geachte aanbevelingen verder zullen worden behandeld. Het rapport van de Belastingdienst heeft betrekking op een boekenonderzoek bij individuele belastingplichtigen. De geheimhoudingsplicht van artikel 67 van de Algemene wet inzake rijksbelastingen staat eraan in de weg informatie over individuele belastingplichtigen openbaar te maken. </antwoord>
      <antwoord nummer="4, 5 en 6">Rijksbreed is een aantal acties gestart ter bestrijding van identiteitsfraude. Er is een fraudenota 2002–2006 in voorbereiding waarin in ruime aandacht voor dit onderwerp is voorzien. Uw Kamer zal deze nota te zijner tijd ontvangen. Een belangrijke rol is weggelegd voor maatregelen ter aanscherping van de verificatie van de identiteit. De verificatie van identiteit vindt zowel plaats bij de verstrekking van sofi-nummers aan de balie van de Belastingdienst als bij de verstrekking van uitkeringen en voorzieningen. Ook de werkgever moet bij het aangaan van dienstverbanden voor de verificatie van de identiteit uitgaan van het daartoe aangewezen persoonsidentificerende document. Ter ondersteuning hiervan wordt binnen de sociale zekerheid en bij de Belastingdienst op dit moment een opleiding ontwikkeld die, in navolging van een opleiding voor ambtenaren burgerzaken, het kennisniveau met betrekking tot authenticiteit en echtheidskenmerken van identiteitsdocumenten van het baliepersoneel verhoogt. Ook zijn in 2000 acties gestart in de sociale zekerheid betreffende verdere bestandsopschoningen in de persoonsregistraties van een aantal uitvoeringsinstellingen en intensivering van de voorlichting aan werkgevers. Ten aanzien van de signalering van fraude kan het volgende meegedeeld worden. Het Inlichtingenbureau (18) draagt zorg voor gegevensuitwisseling op basis van het sofi-nummer tussen sociale diensten en de Belastingdienst, de uitvoeringsinstellingen en de Informatie-beheer Groep (IBG). Signalering van samenloop binnen de werknemersverzekeringen is al jaren van toepassing door de Gemeenschappelijke Verwijsindex (GVI). Verder verricht de Belastingdienst momenteel een onderzoek naar bestandsvervuiling, onder meer door vergelijking met de GBA. Bij het GAK wordt een onderzoek naar bestandsvervuiling verricht in samenwerking met de Belastingdienst. Bij de Belastingdienst worden mede naar aanleiding van bovengenoemde rapportages, door middel van analyse van eigen bestanden, onderzoeken verricht naar identiteitsfraude met het oog op de voorbereiding van de nieuwe fraudenota. Ten aanzien van de opsporing wordt de vorig jaar aan de Tweede Kamer toegezegde verdubbeling van het aantal Waarnemingen ter Plaatse (WTP-en) ingevuld. De opsporing zal ook efficiënter worden door het samenvoegen van de vijf huidige uitvoeringsinstellingen tot het Uitvoeringsinstituut Werknemersverzekeringen (UWV) per 1-1-2002. Vanaf diezelfde datum zal de zware fraude worden opgepakt door de hierin gespecialiseerde Sociale Inlichtingen en Opsporingdienst (SIOD). Bij de Arbeidsinspectie (AI) loopt een landelijk project, gericht op de uitzendbranche en de Wet arbeid vreemdelingen (Wav), waarvan één van de doelstellingen is te inventariseren hoe vaak gebruik gemaakt wordt van valse/vervalste identiteitsbewijzen en misbruik van sofi-nummers om toegang tot de arbeidsmarkt te verkrijgen. Daarnaast wordt nog een aantal aanvullende acties overwogen. Dit betreft voor de sociale zekerheid o.m. invoering van een vooraanmelding van dienstverbanden. In pilots worden momenteel de mogelijkheden van toepassing van een chipcard voor de sociale zekerheid getest. Over de omvang van identiteitsfraude, zoals die zijn neerslag vindt in fraude met het sofi-nummer, is weinig met zekerheid te zeggen. Hierover bent u vorig jaar geïnformeerd (TK 25 764 nr. 14, 16 mei 2000). </antwoord>
      <antwoord nummer="7">Zowel gemeenten als banken hebben wettelijke verplichtingen aangaande 7 controle van identiteitsdocumenten. Door middel van opleidingen en hulpmiddelen wordt bovendien de kennis, expertise en alertheid bij baliepersoneel van gemeenten met betrekking tot controle van identiteits- en brondocumenten onderhouden en zo mogelijk nog verder vergroot. De opleidingen beperken zich uitdrukkelijk niet tot de controle van Nederlandse documenten. Opgemerkt zij dat veel identiteitsfraude met name wordt gepleegd met niet-Nederlandse (EU) documenten. Per 1 oktober 2001 wordt een nieuw Nederlands paspoort (de Nieuwe Generatie Reisdocumenten, NGR) geïntroduceerd, waardoor de fraudemogelijkheden – voor wat betreft de Nederlandse reisdocumenten – aanzienlijk worden gereduceerd. Bij de invoering van de NGR zal de effectiviteit van de controle verder worden vergroot, doordat er bij de ontwikkeling van deze documenten bewust voor gekozen is een beperkt aantal zeer hoogwaardige, goed controleerbare echtheidskenmerken daarin op te nemen. </antwoord>
      <antwoord nummer="8">Nee. Zodra een persoon in beide bestanden voorkomt (GBA en persoonsregistraties van uitvoeringsinstellingen) is de geboortedatum van de GBA leidend voor de administratieve verwerking bij de aangesloten instanties. </antwoord>
      <antwoord nummer="9">Bij een – niet-strafrechtelijk – boekenonderzoek van de Belastingdienst naar het uitlenen van personeel in de vleesindustrie in 1999 is gebleken dat 400 personen door vijf uitzendbureaus werden uitgeleend om te werken in de vleesindustrie. Uit dit onderzoek is niet gebleken dat 400 illegalen over sofi-nummers beschikten. Op 14 december 1999 heeft in het kader van bovengenoemd onderzoek een werkvloercontrole plaatsgevonden in een slachterij in Olst. Deze controle op de naleving van de Wet Arbeid Vreemdelingen is uitgevoerd door de Vreemdelingenpolitie en de Arbeidsinspectie. Hierbij zijn 28 personen van buitenlandse afkomst aangetroffen, voor wie het bedrijf niet in bezit was van tewerkstellingsvergunningen. Het merendeel van deze personen verbleef illegaal in Nederland en is in vreemdelingenbewaring gesteld. Zoals u weet geschiedt vreemdelingenbewaring ter fine van uitzetting. In het geval betrokkene niet in het bezit is van identiteitsdocumenten zal door de overheid (de Immigratie- en Naturalisatiedienst, IND) een onderzoek worden gestart naar de vaststelling van de identiteit en (indien noodzakelijk) nationaliteit van de vreemdeling. Een en ander is noodzakelijk om de vreemdeling bij de ambassade te kunnen presenteren om vervangende reisdocumenten te verkrijgen. Indien de overheid er niet in slaagt de identiteit en nationaliteit van betrokkene te achterhalen zal de bewaring moeten worden opgeheven aangezien het «zicht op uitzetting» ontbreekt. Zicht op uitzetting is een voorwaarde voor inbewaringstelling en voortzetting van de bewaring. In het onderhavige geval ging het met name om vreemdelingen van gestelde Nigeriaanse en Sierraleoonse nationaliteit. De meeste personen beschikten niet over identiteitsbewijzen, enkelen hadden valse of vervalste identiteitspapieren (ontvreemde paspoorten). In één geval is misbruik van een sofi-nummer geconstateerd. Vervolging van de illegale werknemer wegens sofi-nummerfraude vond niet plaats. Van een aantal vreemdelingen is binnen enkele dagen op last van de rechtbank de bewaring opgeheven, omdat deze oordeelde dat de inbewaringstelling van betrokkenen onrechtmatig was. Zij zijn heengezonden met een aanzegging om Nederland onmiddellijk te verlaten. Een van deze vreemdelingen is overgedragen aan België, omdat daar nog een asielprocedure liep. De overige vreemdelingen waren niet in het bezit van geldige identiteitsdocumenten. Pogingen om alsnog de identiteit van deze vreemdelingen vast te stellen in het kader van de uitzettingsprocedure zijn gestrand. Van deze vreemdelingen is uiteindelijk de vreemdelingenbewaring opgeheven en ook zij zijn heengezonden met de aanzegging om Nederland onmiddellijk te verlaten. </antwoord>
      <noten afkomstig="antwoord"/>
   </antwoorden>
</kvr>
