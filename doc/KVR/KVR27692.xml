<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fritsma (PVV) aan de ministers van Justitie en van Sociale Zaken en Werkgelegenheid inzake de toelating van frauderende seksvluchtelingen. (Ingezonden 22 februari 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27692
</item>
         <item attribuut="Inhoud">Vragen naar aanleiding van artikel 'Nederland paradijs voor sexvluchtelingen' (De Telegraaf, 17 februari 2007). Roemeense vluchtelingen hebben kennelijk in Nederland een sex-operatie ondergaan en volgens het artikel zijn ze daarna de prostitutie ingegaan en hebben bijstandsfraude gepleegd. De Dienst Werk en Inkomen en de IND zouden niets met de terzake gedane fraudemeldingen gedaan hebben. Indiener bepleit een harde aanpak van vreemdelingen die frauderen en het intrekken van de verblijfsvergunningen van deze 'sexvluchtelingen'.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Criminaliteit en openbare orde (Fraude) Welzijn (Vreemdelingen en asielzoekers)</item>
         <item attribuut="Trefwoorden">Fraude Transseksuelen Vluchtelingen</item>
         <item attribuut="Vindplaats">Kamervragen met antwoord 2006-2007, nr. 1139, Tweede Kamer</item>
         <item attribuut="Vraagnr_bij_indiening">2060708100</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">Fritsma</persoon>
         </item>
         <item attribuut="Datum_reaktie">2007-04-02</item>
         <item attribuut="Datum_indiening">2007-02-22</item>
         <item attribuut="Document-id">KVR27692</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2419" allpagenumbers="2419 2420" vetnummer="2060708100" code="0607tkkvr1139" lopendefooter="Tweede Kamer, vergaderjaar 2006–2007, Aanhangsel" filenaam="KVR27692" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1139" onderwerp="" indiendatum="2007-02-22">
         <vrager partij="PVV" oorsprong="parlement">Fritsma</vrager>
         <vraagt-aan/>
      </vraagdata>
      <antwoorddata antwoorddatum="2 april 2007), zie ook Aanhangsel Handelingen nr. 1004, vergaderjaar 2006–2007">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het artikel «Nederland paradijs voor sexvluchtelingen»? <voetnoot nummer="1"/>
      </vraag>
      <vraag nummer="2">Realiseert u het zich dat de Nederlandse belastingbetaler niet zit te wachten op het financieren van kostbare «ombouwoperaties» van Roemenen, die daarna een lucratieve loopbaan beginnen in de prostitutie, waarbij ze de belastingbetaler verder belasten door onder meer bijstandsfraude te plegen? </vraag>
      <vraag nummer="3">Wat is de financiële schade voor de samenleving als gevolg van deze rare vorm van gastvrijheid, gelet op de kosten van de ombouw-operaties en de kosten die gemoeid zijn met het misbruik van sociale voorzieningen? </vraag>
      <vraag nummer="4">Hoe beoordeelt u de stelling in het artikel dat de Dienst Werk en Inkomen en de Immigratie- en Naturalisatiedienst niets hebben gedaan met de terzake gedane fraudemeldingen? Vindt u het, in het verlengde daarvan, niet de hoogste tijd worden dat ook vreemdelingen hard worden aangepakt als ze frauderen? Welke concrete maatregelen stelt u voor om de laksheid van de overheid in deze kwestie om te zetten in daadkracht, waarbij in ieder geval de ten onrechte betaalde uitkeringen met terugwerkende kracht worden teruggevorderd? </vraag>
      <vraag nummer="5">Deelt u de mening dat de verblijfsvergunningen van de beschreven «seksvluchtelingen» al lang ingetrokken hadden moeten worden, omdat de reden van het verleende asiel wegviel op het moment dat deze homo’s die kennelijk vanwege discriminatie in hun land van herkomst, vrouwen werden en voorts omdat er bovendien grootschalige fraude is gepleegd? </vraag>
      <vraag nummer="6">Wat gaat u ondernemen om de toelating van andere seksvluchtelingen en de mogelijk hieruit voorvloeiende kosten voor de samenleving tegen te gaan? </vraag>
      <noten afkomstig="vraag">
         <noot nummer="1" datum="2007-02-17" bron="De Telegraaf">De Telegraaf, 17 februari 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het artikel wordt gesproken over mensen die naast een bijstandsuitkering werkzaam zijn in de prostitutie. Als dit vermoeden klopt, gaat het hier om een vorm van bijstandfraude. Op grond van de Wet werk en bijstand is het de verantwoordelijkheid van de gemeente bijstandsfraude op te sporen en te handhaven. De kosten van een genderbehandeling vallen niet onder de Wet werk en bijstand maar zullen gedekt moeten worden uit een ziektekostenverzekering. Om zich tegen de ziektekosten te mogen verzekeren, moet een vreemdeling blijkens artikel 2 van de Zorgverzekeringswet in het bezit zijn van een verblijfsvergunning. Daarmee valt de vreemdeling onder de kring van verzekeringsplichtigen. Het koppelingsbeginsel ligt hieraan ten grondslag. Het staat verder een ieder vrij om zelf een keuze te maken uit de zorgverzekeraars. Indien een verzekeringsplichtige een ziektekostenverzekering afsluit bij een verzekeraar, die de kosten voor een genderbehandeling vergoedt, dan kan de betrokkene op grond van de gesloten verzekeringsovereenkomst aanspraak maken op de vergoeding van die kosten. Het overtreden van de verplichtingen van de Wet werk en bijstand mag vanzelfsprekend niet lonen. Mocht iemand de verplichtingen uit deze wet onverhoopt niet naleven, dan hecht ik er groot belang aan dat gemeenten door adequate handhaving daartegen optreden. </antwoord>
      <antwoord nummer="3">Op grond van de Wet werk en bijstand zijn de gemeenten primair verantwoordelijk voor de invulling van het beleid en uitvoering. Binnen de context van de verantwoordelijkheidsverdeling van gemeenten voor de uitvoering van de WWB, beschik ik niet over de specifieke (financiële) informatie zoals in de onderhavige kamervragen wordt gevraagd. Uit het bewuste krantenartikel lees ik dat er vermoedens zijn van uitkeringsfraude. Of er daadwerkelijk sprake is van uitkeringsfraude staat derhalve nog niet onomstotelijk vast. Het is aan de betreffende gemeente om eventuele uitkeringsfraude vast te stellen en zo nodig het onterecht uitgekeerde bedrag terug te vorderen. Het is mij bekend dat de gemeente Amsterdam onderzoek verricht naar mogelijke uitkeringsfraude. Zoals bij het antwoord op vraag 2 reeds werd opgemerkt, is in casu sprake van een overeenkomst tussen de ziektekostenverzekeraar en de verzekerde, waaruit aanspraken, rechten en verplichtingen voor de beide partijen voortvloeien. Dit systeem, dat zijn basis vindt in de zorgverzekeringswetgeving, is van toepassing op een ieder die onder de kring van verzekeringsplichtigen valt. Asielzoekers die nog in de procedure zitten, kunnen overigens geen aanspraak maken op de vergoeding van de kosten van de genderbehandeling en de IFV-behandeling. Ook voor de herziening van het zorgstelsel waren de bedoelde vreemdelingen uitgezonderd van deze twee behandelingen. </antwoord>
      <antwoord nummer="4">Het werkterrein van de Immigratie- en Naturalisatiedienst (IND) strekt zich tot aangelegenheden die de toelating en verblijf van vreemdelingen betreffen, alsmede tot het toezicht op en uitzetting van vreemdelingen. Derhalve rijst de vraag wat de IND in dit geval daadwerkelijk had kunnen doen gelet op haar taken en bevoegdheden. Tevens verdient opmerking dat het voor de IND herleidbaar moet zijn om welke vreemdelingen het precies gaat, zodat door de IND eventueel opgetreden kan worden. Daartoe biedt het dossiernummer van een vreemdeling een goede basis. Indien komt vast te staan dat een vreemdeling bijstandsfraude heeft gepleegd, kan dit gevolgen hebben voor zijn verblijfsrechtelijke positie. Bij het antwoord op vraag 5 zal nader op dit punt worden ingegaan. Bij vraag 3) heb ik aangegeven dat gemeenten door de invoering van de Wet werk en bijstand de beleidsvrijheid hebben voor de uitvoering van de Wet werk en bijstand onder meer als het gaat om de wijze waarop aan handhaving vorm wordt gegeven. Binnen deze verantwoordelijkheidsverdeling ligt het niet op mijn weg om te interveniëren richting gemeenten. </antwoord>
      <antwoord nummer="5">Artikel 29 van de Vreemdelingenwet 2000 (hierna Vw 2000) bevat de toelatings-gronden, waaraan een asielaanvraag wordt getoetst. Een gegronde vrees voor vervolging in het land van herkomst – bijvoorbeeld vanwege de seksuele geaardheid – kan aldus de vorenbedoelde bepaling grond bieden tot toelating, mits de betrokkene dit aannemelijk heeft kunnen maken. Een verleende asielvergunning kan krachtens artikel 32 Vw 2000 worden ingetrokken, indien de grond voor verlening is komen te vervallen. Daartoe is vanzelfsprekend allereerst vereist dat vastgesteld wordt om welke vreemdelingen het precies gaat. Op basis van de personalia en het dossiernummer dient vervolgens een dossieronderzoek plaats te vinden ter vaststelling van de vraag of de grond voor verlening is komen te vervallen. Het plegen van fraude kan – indien deze is vastgesteld, afhankelijk van de omvang en de ernst daarvan, krachtens de vorenbedoelde bepaling grond vormen voor de intrekking van een verblijfsvergunning. Daarbij zal de eventuele intrekking van de vergunning worden beoordeeld in het licht van de criteria, welke zijn neergelegd in het beleid inzake het openbare orde. </antwoord>
      <antwoord nummer="6">Nederland is op grond van het internationale recht verplicht om de aanvragen van asielzoekers tot toelating in Nederland in behandeling te nemen. De aanvragen van asielzoekers worden op een zorgvuldige wijze beoordeeld door de IND. De IND gaat daarbij na of het asielrelaas van betrokkene consistent, deugdelijk en geloofwaardig is. Daarnaast vraagt de IND eventueel om een individueel ambtsbericht bij de Minister van Buitenlandse Zaken omtrent de betrokken asielzoeker. Indien de IND op basis van haar onderzoek tot het oordeel komt dat de aanvraag van de betrokken asielzoeker moet worden afgewezen, zal de rechter zich buigen over het beroep van de vreemdeling. Ik ben van mening dat de asielprocedure in Nederland zorgvuldig en doeltreffend is en dat deze de waarborgen bevat die zowel in het nationale als in het internationale recht zijn vervat. Om die reden zie dan ook geen aanleiding om terzake nadere maatregelen te moeten treffen. </antwoord>
      <noten afkomstig="antwoord"/>
   </antwoorden>
</kvr>
