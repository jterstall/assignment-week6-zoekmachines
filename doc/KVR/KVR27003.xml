<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de ministers van Justitie en van Binnenlandse Zaken en Koninkrijksrelaties over de falende bescherming van de privacy. (Ingezonden 14 november 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27003
</item>
         <item attribuut="Inhoud">Vragen naar aanleiding resultaten onderzoek Privacy International en Electronic Privacy Information Center (EPIC): Nederland scoort slecht op het gebied van bescherming van de privacy van burgers, in vergelijking tot landen als België en Duitsland. Indiener vraagt om meer privacybeschermende maatregelen.</item>
         <item attribuut="Rubriek">Staats- en bestuursrecht (Privacy)</item>
         <item attribuut="Trefwoorden">Privacy</item>
         <item attribuut="Vindplaats">Kamervragen met antwoord 2006-2007, nr. 538, Tweede Kamer</item>
         <item attribuut="Vraagnr_bij_indiening">2060702930</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2006-12-22</item>
         <item attribuut="Datum_indiening">2006-11-14</item>
         <item attribuut="Document-id">KVR27003</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1161" allpagenumbers="1161 1162" vetnummer="2060702930" code="0607tkkvr538" lopendefooter="Tweede Kamer, vergaderjaar 2006–2007, Aanhangsel" filenaam="KVR27003" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="538" onderwerp="" indiendatum="2006-11-14">
         <vrager partij="GroenLinks" oorsprong="parlement">Halsema</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="22 december 2006), zie ook Aanhangsel Handelingen nr. 461, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de ministers voor Bestuurlijke Vernieuwing en Koninkrijksrelaties en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het onderzoek van Privacy International en Electronic Privacy Information Center (EPIC) <voetnoot nummer="1"/>, waaruit blijkt dat Nederland slecht scoort op het gebied van bescherming van de privacy van burgers? </vraag>
      <vraag nummer="2">Deelt u de opvatting van de onderzoekers dat er in Nederland sprake is van een systematisch falen bij het handhaven van de privacybescherming? Zo neen, waarom niet? </vraag>
      <vraag nummer="3">Vindt u dat het toenemende aftappen van telefoons en internetverbindingen en het uitwisselen van persoonlijke gegevens vereist dat de bestaande regels rondom privacybescherming actief gehandhaafd moeten worden? Zo neen, waarom niet? </vraag>
      <vraag nummer="4">Bent u bereid om onderzoek te doen naar de wijze waarop de in dit onderzoek genoemde Europese landen (België en Duitsland) erin slagen de privacy van burgers wel adequaat te beschermen? Zo ja, bent u bereid dit onderzoek naar de Kamer te sturen? </vraag>
      <vraag nummer="5">Welke maatregelen gaat u nemen om het systematische falen in de bescherming van de privacy van burgers te bestrijden? </vraag>
      <noten afkomstig="vraag">
         <noot nummer="1">www.privacyinternational.org</noot>
      </noten>
   </vragen>
   <antwoorden aantal="4">
      <antwoord nummer="1">Ja, het onderzoek is ons bekend. </antwoord>
      <antwoord nummer="3">Vanzelfsprekend achten wij de bescherming van de privacy van de burger van groot belang. De in het onderzoek genoemde (Nederlandse) bevoegdheden, zoals het aftappen van telefoons en internetverbindingen en het uitwisselen van persoonlijke gegevens, voldoen aan de uit het Europees Verdrag tot bescherming van de rechten van de mens en de fundamentele vrijheden (EVRM), de jurisprudentie van het Europees Hof voor de Rechten van de Mens (EHRM) en artikel 10 van de Grondwet voortvloeiende eisen. De bevoegdheden zijn neergelegd in een formele wet en precies geformuleerd: in de desbetreffende bepalingen is aangegeven waaruit de bevoegdheid bestaat en wat men in het kader van de uitoefening ervan vermag. Ook wordt in adequate waarborgen voorzien, die van toepassing zijn bij de uitoefening van deze bevoegdheden. Op de rechtmatige uitoefening van de bevoegdheden wordt c.q. kan toezicht worden uitgeoefend door het parlement en de rechter. De bevoegdheden zijn ook noodzakelijk in een democratische samenleving. Met de bevoegdheden wordt immers beoogd een bijdrage te leveren aan de nationale veiligheid, waarmee wordt voldaan aan het in artikel 8, tweede lid, van het EVRM ter zake neergelegde doelcriterium. Binnen de beoordelingsruimte die aan de nationale staten wordt gegund, mag ervan worden uitgegaan dat in het kader van de nationale veiligheid de noodzakelijke maatregelen mogen worden genomen om bijvoorbeeld terroristische aanslagen te voorkomen. Gelet op het voorgaande kan worden geconcludeerd dat de (Nederlandse) bevoegdheden, bedoeld in het onderhavige onderzoek, voldoen aan de eisen die uit artikel 8 EVRM en artikel 10 Grondwet voortvloeien. (Preventieve) Maatregelen in de strijd tegen het terrorisme genieten bovendien, net als het recht op bescherming van persoonsgegevens een zekere mensenrechtelijke status. Het EHRM heeft in zijn jurisprudentie aanvaard dat verdragspartijen op basis van artikel 2 van het EVRM verplicht zijn alle redelijke (preventieve) maatregelen te nemen teneinde het leven van hun ingezetenen tegen levensbedreigende situaties te beschermen (zie EHRM, 28 oktober 1998, Osman – Verenigd Koninkrijk, Reports 1998, 3124). Indien de autoriteiten kennis hebben of kennis behoren te hebben van «the existence of a real and immediate risk to the life of an identified individual or individuals from the criminal acts of a third party», dienen zij elke redelijke maatregel te nemen teneinde dit gevaar te neutraliseren. Deze doctrine is onverkort van toepassing op een levensbedreigende situatie als gevolg van een terroristische dreiging. Deze Osman-doctrine is bevestigd in de op 11 juli 2002 door het Comité van Ministers van de Raad van Europa aanvaarde Guidelines on human rights and the fight against terrorism. De mensenrechtelijke plicht die op een staat rust om bescherming te bieden tegen een specifieke terroristische dreiging, is bij uitstek van preventieve aard, en noopt tot nieuwe afwegingen in de wetgeving. De wetswijzigingen van de afgelopen jaren, waarnaar wordt verwezen in het onderzoek van het Privacy International en Electronic Privacy Information Center, zijn bedoeld om terrorisme beter te kunnen bestrijden. Zij zijn vooral preventief van aard. De wijzigingen betreffen bovendien alleen terroristische misdrijven, niet andere misdrijven. En de toepassing staat onder controle van de rechter. Het EHRM houdt rekening met de specifieke problemen die een doeltreffende strijd tegen terrorisme met zich meebrengt (o.m. EHRM 9 juni 1998, Incal t. Turkije, § 58). Meer in het bijzonder heeft het EHRM erkend dat het gebruik van vertrouwelijke informatie en geheime observatie van correspondentie en telecommunicatie noodzakelijk kan zijn bij de bestrijding van terrorisme en de dreiging die daarvan uitgaat naar de levens van burgers en de samenleving als geheel (EHRM 6 september 1978, Klass e.a. t. Duitsland, § 48). </antwoord>
      <antwoord nummer="4">Ook in andere Europese landen, zoals Duitsland en België, is en wordt de wetgeving op tal van punten aangepast met het oog op terrorismebestrijding. Het EHRM gunt de nationale autoriteiten, zoals hiervoor gesteld, bij de toepassing van artikel 8, tweede lid, van het EVRM (privacy) een zekere beoordelingsvrijheid («margin of appreciation»), met name daar waar de beperking is ingegeven door bescherming van nationale veiligheid. De nationale autoriteiten kennen immers de plaatselijke situatie en zijn dus beter in staat om te beoordelen of een beperking noodzakelijk is of niet. Dit kan tot gevolg hebben dat de regels per lidstaat verschillen. Gelet hierop lijkt het dan ook niet zinvol dezerzijds onderzoek in te stellen naar de stand van zaken in Duitsland en België, aangezien een dergelijk onderzoek slechts een beeld kan/zal geven van de (mogelijk) bestaande verschillen, welke een gevolg zijn van de door de nationale autoriteiten in de betrokken landen, binnen de hun toekomende beoordelingsvrijheid en op basis van de ter plaatse geldende omstandigheden, gemaakte specifieke afweging. </antwoord>
      <antwoord nummer="2 en 5">De opvattingen in het onderhavige onderzoek deel ik niet en ik zie dan ook geen aanleiding om maatregelen te nemen. Met de in het onderzoek genoemde (Nederlandse) bevoegdheden wordt immers beoogd een bijdrage te leveren aan de nationale veiligheid. De bescherming van de nationale veiligheid is één van de in artikel 8, tweede lid, van het EVRM opgesomde legitieme doelstellingen op basis waarvan het recht op de persoonlijke levenssfeer kan worden beperkt. </antwoord>
      <noten afkomstig="antwoord"/>
   </antwoorden>
</kvr>
