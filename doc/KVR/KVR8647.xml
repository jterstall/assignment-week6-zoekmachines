<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rehwinkel en Swildens-Rozendaal (beiden PvdA) aan de minister van Volksgezondheid, Welzijn en Sport over het uitsluiten van homoseksuelen als donor. (Ingezonden 17 december 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8647
</item>
         <item attribuut="Rubriek">Gezondheidszorg (Medische ethiek) Staats- en bestuursrecht (Grondrechten)</item>
         <item attribuut="Trefwoorden">Discriminatie Homoseksuelen Orgaandonatie</item>
         <item attribuut="Vindplaats">Kamervragen met antwoord 1998-1999, nr. 731, Tweede Kamer</item>
         <item attribuut="Vraagnr_bij_indiening">2989904650</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Rehwinkel</persoon>
            <persoon partij="PvdA">Swildens-Rozendaal</persoon>
         </item>
         <item attribuut="Datum_reaktie">1999-02-03</item>
         <item attribuut="Datum_indiening">1998-12-17</item>
         <item attribuut="Document-id">KVR8647</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1491" allpagenumbers="1491 1492" vetnummer="2989904650" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8647" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="731" onderwerp="" indiendatum="1998-12-17">
         <vrager partij="PvdA" oorsprong="parlement">Rehwinkel</vrager>
         <vrager partij="PvdA" oorsprong="parlement">Swildens-Rozendaal</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="3 februari 1999), zie ook Aanhangsel Handelingen nr. 610, vergaderjaar 1998–1999.">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hebt u kennisgenomen van het bericht «Homo’s weren als donor toegestaan»? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich uw uitspraak, in antwoord op vragen, dat u niet gelukkig bent met de richtlijn donorkeuring, onder andere in verband met de mogelijk discriminatoire uitwerking hiervan? <voetnoot nummer="2"/>Om welke andere redenen dan de mogelijk discriminatoire uitwerking bent u ongelukkig met de richtlijn? </vraag>
      <vraag nummer="3">Tot het nemen van welke maatregelen bent u bereid? Bent u van mening dat daarbij de parallel moet worden getrokken met weefseldonatie, waarbij geen donorweefsels kunnen worden geaccepteerd van mannen die de afgelopen vijf jaar met andere mannen seksueel contact hebben gehad? </vraag>
      <noten afkomstig="vraag">
         <noot nummer="3"/>
         <noot nummer="1" datum="1998-12-16" bron="Teletekst">Teletekst, 16 december 1998</noot>
         <noot nummer="2" documenttype="Kamervragen" documentnummer="439">Aanhangsel Handelingen, nr. 439, vergaderjaar 1995–1996. In antwoord op genoemde vragen gaf u aan dat na de uitspraak van de Commissie gelijke behandeling zou worden overwogen of maatregelen dienden te worden getroffen.</noot>
         <noot nummer="3">Bij bloeddonatie is men blijvend van bloedgeven uitgesloten</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Ja. Ik was indertijd, behalve met de mogelijke discriminatoire uitwerking van de Richtlijn donorkeuring van het toenmalige College voor de Bloedtransfusie, eveneens niet gelukkig met het mogelijk optreden van disproportionaliteit. Hiermee refereerde ik aan het gegeven dat mannen die een seksuele relatie hebben (gehad) met andere mannen definitief worden uitgesloten, terwijl andere personen met een risicovol seksueel gedrag voor een bepaalde periode uitgesloten worden. Deze disproportionaliteit is niet meer aan de orde met de bekrachtiging van de Aanbeveling van de Raad van Ministers van de Europese Unie inzake de geschiktheid van bloed- en plasmadonors en de screening van donorbloed in de Europese Unie per 29 juni 1998. In deze aanbeveling worden alle personen met een seksueel gedrag waardoor ernstig gevaar wordt gelopen voor overdracht van besmettelijke ziekten, met inbegrip van seksueel verkeer in ruil voor geld of drugs, definitief uitgesloten voor bloeddonatie. </antwoord>
      <antwoord nummer="3">De taken van het genoemde College voor de Bloedtransfusie zijn per 1 januari 1998 overgenomen door Stichting Sanquin Bloedvoorziening. Ik heb Sanquin inmiddels verzocht om in de geest van de onlangs aanvaarde Europese aanbeveling, haar eigen richtlijnen op te stellen dan wel te wijzigen zodat haar divisies er conform naar kunnen handelen. De Richtlijn donorkeuring van het College voor de Bloedtransfusie van 1996 zal daar waar nodig conform de aangenomen aanbeveling worden aangepast. Met de huidige richtlijn donorkeuring worden mannen die seksueel contact hebben (gehad) met één of meer mannen definitief uitgesloten voor bloeddonatie. Ten aanzien van dit punt zullen er dan ook geen wijzigingen te verwachten zijn, temeer daar dit aansluit met de Europese aanbeveling. Het Besluit kwaliteitseisen orgaanbanken (Stb. 1997, 589) bepaalt onder meer dat voor implementatie bedoelde weefsels zodanig vrij zijn van overdraagbare ziekteverwekkers dat geen onevenredig gevaar bestaat voor de veiligheid en de gezondheid van de ontvanger. Een orgaanbank dient daartoe de uiteindelijk verkregen weefsels aan die tests te onderwerpen, die daarover voldoende uitsluitsel kunnen geven. Gegevens omtrent de potentiële donor, zoals bijvoorbeeld die over bepaald gedrag dat zou hebben kunnen leiden tot bepaalde overdraagbare ziekten bij die persoon, worden echter ook al voor het uitnemen gebruikt voor het bepalen van het antwoord op de vraag naar mogelijke uitsluiting. De betrokken organisaties hebben in het Protocol weefseldonatie, zoals dat eind vorig jaar door hen is opgesteld, aangaande de mogelijke uitsluiting van een mannelijke potentiële donor in verband met seksueel contact met een andere man, een termijn van vijf jaar opgenomen, zulks in overeenstemming met de door Bio Implant Services opgestelde richtlijn. </antwoord>
      <noten afkomstig="antwoord"/>
   </antwoorden>
</kvr>
