<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister van Onderwijs, Cultuur en Wetenschappen over nieuwe opleidingen op hogescholen en tweedegraads lerarenopleidingen. (Ingezonden 12 juni 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15946
</item>
         <item attribuut="Inhoud">Vragen over de enorme groei aan opleidingen in het hbo, waaronder 20 nieuwe tweedegraads lerarenopleidingen, die zich op geen enkele wijze lijkt te verhouden tot de geringe groei aan studenten. Hierdoor onstaat er een versnipperd aanbod van een groot aantal kleine opleidingen, waarbij het waarborgen van de kwaliteit onder druk kan komen te staan.</item>
         <item attribuut="Rubriek">Hoger onderwijs (Kwaliteit van het hoger onderwijs) Hoger onderwijs (Studierichtingen)</item>
         <item attribuut="Trefwoorden">Kwaliteit van het hbo Lerarenopleidingen Studierichtingen</item>
         <item attribuut="Vindplaats">Kamervragen met antwoord 2001-2002, nr. 1390, Tweede Kamer</item>
         <item attribuut="Vraagnr_bij_indiening">2010211400</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2002-07-11</item>
         <item attribuut="Datum_indiening">2002-06-12</item>
         <item attribuut="Document-id">KVR15946</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2943" allpagenumbers="2943 2944 2945" vetnummer="2010211400" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15946" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1390" onderwerp="" indiendatum="2002-06-12">
         <vrager partij="D66" oorsprong="parlement">Lambrechts</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-07-11">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is de berichtgeving waar dat in het studiejaar 2003–2004 maar liefst 122 nieuwe opleidingen zullen starten aan de Nederlandse hogescholen? <voetnoot nummer="1"/>
      </vraag>
      <vraag nummer="2">Hoeveel van deze opleidingen zijn nieuw en hoeveel daarvan betreffen nevenvestigingen van reeds bestaande opleidingen? </vraag>
      <vraag nummer="3">Wat veroorzaakt deze enorme groei aan opleidingen, die zich op geen enkele wijze lijkt te verhouden tot de geringe groei aan studenten? Heeft dit te maken met het (wettelijk) interregnum waarbij de Accreditatieraad nog niet in werking is getreden en de oude toets op macrodoelmatigheid terughoudend wordt toegepast? Acht u deze ongebreidelde groei wel verantwoord? </vraag>
      <vraag nummer="4">Hoe geeft u op dit moment vorm aan uw verantwoordelijkheid voor de kwaliteit van de nieuw te starten opleidingen en de werking van het bestel in zijn totaliteit? Welke instrumenten heeft u tot uw beschikking om een rem te zetten op deze tomeloze groei van het aantal nieuwe opleidingen en welke instrumenten heeft u gebruikt? </vraag>
      <vraag nummer="5">Is het waar dat tot deze nieuw te starten opleidingen ook 20 nieuwe tweedegraads lerarenopleidingen behoren? </vraag>
      <vraag nummer="6">Hoe verhoudt zich deze groei aan nieuwe tweedegraads lerarenopleidingen tot de ernstige problematiek van het versnipperde aanbod aan het grote aantal kleine tweedegraads lerarenopleidingen? Sinds wanneer is er een capaciteitsprobleem ontstaan in het aanbod aan lerarenopleidingen? Dragen deze nieuwe opleidingen niet juist bij aan verdere versnippering van de toch al zo versnipperde infrastructuur? Zijn de aanvragers van deze nieuwe opleidingen dezelfde als diegenen die voor de in problemen verkerende lerarenopleidingen tijdelijk extra middelen ontvangen? </vraag>
      <vraag nummer="7" voetnoot="2">Is het u bekend dat de Universiteit van Maastricht na een jaar alweer moet stoppen met de nieuwe opleiding Onderwijswetenschappen i.v.m. onvoldoende aanmeldingen? <voetnoot nummer="2"/>Is bekend of er meer opleidingen zijn die vorig jaar zijn gestart en nu reeds in dusdanige moeilijkheden verkeren dat zij dit jaar of komend jaar zullen moeten stoppen? Bestaat er zicht op het aantal aanmeldingen voor deze nieuwe opleidingen? </vraag>
      <vraag nummer="8">Welke garanties hebben studenten dat de opleiding waar zij mee gestart zijn en die zij – krachtens de wet – moeten kunnen afmaken ook nog de gewenste academische kwaliteit heeft? Bent u bereid om de Inspectie voor het Onderwijs daarop speciaal te laten toezien, zodat studenten niet de dupe worden van het overhaast opstarten en weer stoppen van opleidingen? Deelt u het standpunt dat de ongebreidelde groei van opleidingen vraagt om extra waarborgen voor de kwaliteit van de opleiding voor studenten? </vraag>
      <noten afkomstig="vraag">
         <noot nummer="1" datum="2002-06-6" bron="De Telegraaf">De Telegraaf, 6 juni 2002</noot>
         <noot nummer="2" datum="2002-06-5" bron="De Limburger">De Limburger, 5 juni 2002</noot>
      </noten>
   </vragen>
   <antwoorden aantal="8">
      <antwoord nummer="1">Nee. Zoals u inmiddels ook heeft kunnen lezen in mijn brief aan de Voorzitter van uw Kamer van 25 juni jongstleden, kenmerk HBO/AS/2002/22534, starten met ingang van het studiejaar 2003–2004 in totaal 125 nieuwe opleidingen aan de bekostigde hogescholen. Van deze 125 opleidingen zijn er 34 zogenoemde nieuw-nieuwe opleidingen en 34 bestaande opleidingen die vanaf genoemde datum zullen worden aangeboden in nevenvestigingen. Daarnaast gaan er 15 nieuwe opleidingen van start die tevens zullen worden aangeboden in een nevenvestiging. De overige 42 «nieuwe» opleidingen zijn aangemeld in verband met de landelijk afgesproken conversie van het informaticaonderwijs (het betreft hier in feite dus een nieuwe indeling van reeds bestaande opleidingen). </antwoord>
      <antwoord nummer="2">Zie het antwoord op vraag 1. </antwoord>
      <antwoord nummer="3">Over de oorzaak van de groei van nieuwe opleidingen kunnen alleen speculatieve uitspraken worden gedaan. De oorzaak is er naar mijn oordeel in elk geval niet in gelegen dat er sprake zou zijn van een «ínterregnum» waarbij het Accreditatieorgaan nog niet operationeel is. Ook is het een misverstand dat de wettelijke toets op doelmatigheid van aanvragen voor nieuwe opleidingen terughoudend zou zijn toegepast. In mijn meergenoemde brief van 25 juni jongstleden aan de Voorzitter van uw Kamer heb ik reeds uiteengezet welke motieven ten grondslag hebben gelegen aan mijn oproep aan de hogescholen (en universiteiten) om hun aanvragen voor nieuwe opleidingen voor het studiejaar 2003–2004 alsnog in te trekken. Hoewel mijn oproep tot mijn teleurstelling maar zeer beperkt weerklank heeft gevonden kan, mede als gevolg van mijn besluiten tot onthouding van rechten aan de niet ingetrokken aanvragen voor nieuwe opleidingen, naar mijn mening voor deze CROHO-ronde toch niet gesproken worden van een ongebreidelde groei van opleidingen. </antwoord>
      <antwoord nummer="4">Mijn verantwoordelijkheid voor de kwaliteit van de nieuw te starten opleidingen geef ik op dezelfde wijze vorm als in voorgaande jaren. De ACO toetst en adviseert vooraf op het punt van de macro-doelmatigheid. De ACO beoordeelt daarbij onder meer of de opleiding qua inhoudelijk karakter als hoger beroepsonderwijs (hbo) kan worden aangemerkt. Concreet hanteert de ACO de volgende toetsingselementen uit de ACO-instellingsbeschikking: – voldoet de opleiding aan de kwaliteitseisen die aan betreffende opleiding gesteld moeten worden (hbo-karakter en profiel); – doet de opleiding geen afbreuk aan de transparantie van het onderwijsaanbod; – is in geval van een nieuw-nieuwe opleiding voldoende aannemelijk gemaakt dat deze als afzonderlijke opleiding moet worden ingericht en het initiatief niet kan worden gerealiseerd binnen een bestaande opleiding. Het wettelijk instrumentarium dat ik tot mijn beschikking heb en dat ik ook heb gebruikt om verantwoorde besluiten te nemen over de nieuw te starten opleidingen is het gebruikelijke in hoofdstuk 6 van de Wet op het hoger onderwijs en wetenschappelijk onderzoek (WHW) verankerde instrumentarium. De WHW is in dit opzicht (nog) niet gewijzigd. In mijn meergenoemde brief aan de Voorzitter van uw Kamer heb ik voorts aangegeven dat ik tevens – naast het toepassen van bedoeld wettelijk intstrumentarium – alle hogescholen en universiteiten heb opgeroepen om de aanmeldingen van nieuwe opleidingen en nevenvestigingen voor registratie in het CROHO voor het studiejaar 2003–2004 op basis van vrijwilligheid in te trekken. </antwoord>
      <antwoord nummer="5">Nee. Tot de nieuw op te starten opleidingen behoren 21 tweedegraads lerarenopleidingen. </antwoord>
      <antwoord nummer="6">Gegeven de ernstige tekorten op de arbeidsmarkt voor onderwijsgevenden is een uitbreiding van het aantal plaatsen waar een opleiding tot onderwijsgevende gevolgd kan worden voor mij in dit geval zwaarwegender geweest dan een verdere versnippering van het aanbod, hoe ongewenst een te grote versnippering ook is. De Christelijke Hogeschool de Driestar start met 6 nieuwe tweedegraads lerarenopleidingen. De Driestar heeft in het afstemmingsoverleg met andere hogescholen toegezegd het aantal ingeschreven studenten te fixeren op een capaciteit van 255 ingeschreven studenten per jaar. Tevens heeft de Driestar aangegeven dat er komende vijf jaar geen nieuwe tweedegraads lerarenopleidingen door de Driestar zullen worden aangevraagd. Daarop hebben de hogescholen in het afstemmingsoverleg aangegeven geen bezwaar te hebben tegen de start van de nieuwe lerarenopleidingen. De ACO heeft, mede gelet op deze afspraak, positief geoordeeld over de doelmatigheid van de gevraagde lerarenopleidingen. De Noordelijke Hogeschool Leeuwarden start met 1 nieuwe tweedegraads lerarenopleiding in Leeuwarden, daarnaast start de NHL met 14 nieuwe opleidingen in de nevenvestiging Groningen. De NHL heeft nadrukkelijk aangegeven dat de nevenvestiging Groningen zich niet richt op schoolverlaters uit het voortgezet onderwijs maar dat het gaat om vrij kleine aantallen studenten, met name afstromers van de Rijksuniversiteit Groningen die omgeschoold willen worden. De NHL en de Rijksuniversiteit Groningen zijn op dit gebied een samenwerking aangegaan. Met de uitbreiding van het onderwijsaanbod worden daarmee met name nieuwe doelgroepen aangesproken om de opleiding tot leraar te volgen, hetgeen een verdunning van het huidige aanbod niet vanzelfsprekend maakt. De NHL is één van de instellingen die extra middelen ontvangt om het huidige aanbod te continueren en de bedrijfseconomische basis te versterken. Een van die maatregelen om dat laatste te doen is het aanspreken van nieuwe doelgroepen van een nevenvestiging in Groningen. </antwoord>
      <antwoord nummer="7" voetnoot="1">Ja. Nieuwe opleidingen in het CROHO 2001–2002 geregistreerd bij WO: Aanmeldingen voor studiejaar 2002–2003 per 7 juni 2002 Univ. Naam Opleiding CROHO-onderdeel CROHO-aanvragen per 7-6-2002 LEI Life Science &amp; Technology 06286 Natuur 26 UU Informatiekunde 09305 Natuur 42 EUR Business Administration 06285 Economie 631 UM Onderwijskunde 06613 G+M <voetnoot nummer="1"/>KUB Bedrijfswetenschappen 06834 Economie 163 TUD Life Science &amp; Technology 06286 Techniek 28 UT Biomedische Technologie 06226 Techniek 69 Bron: IBG 14-6-2002 Gelet op het vorenstaande overzicht is er – behoudens de opleiding Onderwijskunde aan de Universiteit Maastricht – geen reden om te veronderstellen dat de nieuwe opleidingen in dusdanige moeilijkheden verkeren dat zij dit jaar of komend jaar zullen moeten stoppen. </antwoord>
      <antwoord nummer="8">De garanties voor de academische kwaliteit van de opleidingen liggen besloten in de wettelijke verantwoordelijkheden van de opleidingscommissie (waar de helft van het totaal aantal leden uit studenten bestaat), de decaan en het college van bestuur. Dat geldt op gelijke wijze voor zogenoemde opleidingen in afbouw. Vooralsnog zie ik geen aanleiding voor speciaal toezicht door de inspectie. Het wettelijk verankerde kwaliteitszorgsysteem biedt voldoende waarborgen voor een adequate invulling van de onderscheiden verantwoordelijkheden. Zoals ik hiervoor al aangaf is er, mede als gevolg van mijn besluiten op de aanvragen voor nieuwe opleidingen zoals toegelicht in mijn meer genoemde brief aan de Voorzitter van uw Kamer van 25 juni jongstleden, naar mijn mening geen sprake van een ongebreidelde groei van opleidingen. Er is dan ook geen aanleiding om vanwege die reden extra waarborgen te scheppen voor de kwaliteit van de opleidingen. </antwoord>
      <noten afkomstig="antwoord"/>
   </antwoorden>
</kvr>
