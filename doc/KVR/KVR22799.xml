<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Landbouw, Natuur en Voedselkwaliteit over het dumpen van mest als gevolg van het afschaffen van Minas. (Ingezonden 25 maart 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22799
</item>
         <item attribuut="Inhoud">Vragen naar aanleiding van een bericht in Boerderij van 15 maart 2005.</item>
         <item attribuut="Rubriek">Veeteelt (Organische mest)</item>
         <item attribuut="Trefwoorden">Organische mest</item>
         <item attribuut="Vindplaats">Kamervragen met antwoord 2004-2005, nr. 1447, Tweede Kamer</item>
         <item attribuut="Vraagnr_bij_indiening">2040511510</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-04-20</item>
         <item attribuut="Datum_indiening">2005-03-25</item>
         <item attribuut="Document-id">KVR22799</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3083" allpagenumbers="3083 3084" vetnummer="2040511510" code="0405tkkvr1447" lopendefooter="Tweede Kamer, vergaderjaar 2004–2005, Aanhangsel" filenaam="KVR22799" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1447" onderwerp="" indiendatum="2005-03-25">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2005-04-20">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichten <voetnoot nummer="1"/>over het op grote schaal dumpen van mest als gevolg van opgebouwde stikstof- en fosfaatsaldi, die per 2006 niet meer bruikbaar zijn? </vraag>
      <vraag nummer="2">Is het waar dat dit oneigenlijke gebruik van de saldi te voorzien was en dat met extra maatregelen het onnodig dumpen van mest voorkomen had kunnen worden? Zo ja, waarom is dit niet gebeurd? Zo neen, waarom niet? </vraag>
      <vraag nummer="3">Heeft u, gezien de cijfers in de eerder genoemde berichten, de problematiek van het mestdumpen onderschat? </vraag>
      <vraag nummer="4">Is het waar dat het nutteloos worden van de saldi in het nieuwe mestbeleid tot een financiële prikkel voor boeren leidt om de saldi alsnog te gebruiken? Zo neen, waarom niet? </vraag>
      <vraag nummer="5">Is het waar dat het huidige dumpen van mest de derogatie na 2008 in gevaar brengt? Zo neen, waarom niet? </vraag>
      <vraag nummer="6">Deelt u de mening eens dat het toch benutten van de opgebouwde saldi tot een onnodige en onwenselijke extra belasting van het milieu en de waterkwaliteit leidt? Zo neen, waarom niet? </vraag>
      <vraag nummer="7">Bent u bereid noodmaatregelen te nemen om het dumpen van mest door het opgebruiken van de saldi te voorkomen, bijvoorbeeld door het uit de markt nemen van die saldi? </vraag>
      <vraag nummer="8">Is dit dumpen van mest in alle gevallen legaal of is er tevens sprake van strafbare feiten? Indien er sprake is strafbare feiten, hoe gaat u deze aanpakken? </vraag>
      <noten afkomstig="vraag">
         <noot nummer="1" datum="2005-03-15" bron="Boerderij">Boerderij, 15 maart 2005</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2" voetnoot="1">Het is voorzien dat de beëindiging van MINAS per 1 januari 2006 voor bedrijven een prikkel zou kunnen zijn om hun MINAS-saldi daadwerkelijk te benutten. In hoeverre dit tot onaanvaardbare situaties leidt is moeilijk in te schatten en zeer sterk afhankelijk van individuele omstandigheden en beweegredenen van ondernemers. Het is echter niet de verwachting dat de prikkel bij veehouders om hun saldi te benutten zo groot is, dat dit daadwerkelijk zal leiden tot grootschalige mestdumping. In de eerste plaats is de afgelopen jaren het besef in de agrarische sector toegenomen dat men op een verantwoorde manier met mest dient om te gaan. Ik verwijs op dit punt ook naar de diverse reacties die de publicatie in de Boerderij heeft opgeroepen <voetnoot nummer="1"/>. Een belangrijk deel van de sector beseft dat grootschalig gebruik van saldi op de korte termijn wellicht een voordeel geeft, maar dat dit op lange termijn tot het verliezen van de derogatie zou kunnen leiden en daarmee tot een aanzienlijke krimp van de veehouderij als gevolg van extreme mestafzetkosten. Verder is het zo dat veel gewassen geen hoge mestgiften verdragen. Het dumpen van mest leidt bij veel gewassen tot opbrengst- of kwaliteitsverlies. Wat betreft de mogelijkheid om extra maatregelen te treffen, is het van belang om te beseffen dat deze bedrijven zouden treffen die de afgelopen jaren – hetzij door een grotere mineralenefficiëntie dan gemiddeld, hetzij door extra mestafvoer – een onderschrijding van de verliesnormen hebben gerealiseerd. Vaak hebben deze bedrijven extra kosten gemaakt. Bij de afwegingen daaromtrent zullen zij mede hebben betrokken dat het aldus opgebouwde saldo gebruikt zou kunnen worden ter compensatie van een overschrijding van de verliesnormen in een later jaar. Het achteraf doorvoeren van beperkingen ten aanzien van het saldogebruik zal door de betrokken bedrijven als onredelijk worden beschouwd. Ook kan niet worden uitgesloten dat dergelijke beperkingen tot indiening van vele schadeclaims leiden, omdat bedrijven menen door een onvoorziene beleidswijziging onevenredig nadeel te hebben geleden ten opzichte van agrariërs die geen saldo hebben opgebouwd. Wat uiteindelijk de juridische haalbaarheid van dergelijke claims is, staat te bezien. Duidelijk is dat dergelijke discussies lang duren, veel energie van alle betrokken partijen vragen en niet bevorderlijk zijn voor een goede start van het nieuwe stelsel van gebruiksnormen. Ook de opkoop van saldi is geen reële optie, zoals wordt aangegeven in het antwoord op vraag 7. Tot slot is het niet zo is dat er geen enkele beperking geldt: ik wijs op de zorgplichtbepaling van artikel 13 van de Wet bodembescherming, de uitrijregels van het Besluit gebruik meststoffen en de beperkingen van het Lozingenbesluit open teelten en veehouderij. Alles afwegende heb ik afgezien van het treffen van aanvullende maatregelen. </antwoord>
      <antwoord nummer="3">Nee. </antwoord>
      <antwoord nummer="4">Ja. </antwoord>
      <antwoord nummer="5">Op het moment dat er grootschalig mest gedumpt zou worden, is dat inderdaad een bedreiging voor de derogatie voor de jaren na 2009. In 2009 zal onderhandeld moeten worden over de derogatie voor 2010 en de jaren daarna. Daarbij zullen de meetresultaten van het grond- en oppervlaktewater uit de jaren 2005 tot en met 2008 een zeer prominente rol spelen. Als men in 2005 op grote schaal mest dumpt, dan zal dit na verwachting terug te zien zijn in hogere nitraatgehalten in het grondwater in de periode 2006 tot en met 2008. Dit zal de kansen op het voorzetten van de derogatie in 2010 aanzienlijk verkleinen. </antwoord>
      <antwoord nummer="6">Het systeem van verrekenen is erop gebaseerd dat bedrijven het recht hebben om saldi te benutten. Alleen in het geval dat het benutten van saldi gepaard gaat met mestdumpen kan gesproken worden van een onnodige en onwenselijke extra belasting van het milieu en de waterkwaliteit. Of dit gebeurt is geheel afhankelijk van de mate waarin en de wijze waarop individuele boeren deze saldi gaan benutten. Daarbij dient voorts te worden bedacht dat de saldi zijn opgebouwd door een onderschrijding van de verliesnormen – en dus veelal een verminderde milieubelasting – in het verleden. </antwoord>
      <antwoord nummer="7">Nee. Het opkopen van saldi heeft alleen zin als vrijwel alle fosfaatsaldi opgekocht worden. Het opkopen van slechts een deel van de saldi zal namelijk maar een beperkt effect hebben omdat naar verwachting slechts een deel van de saldi daadwerkelijk benut zal gaan worden. Zou ingeval van opkoop het huidige heffingstarief uitgangspunt zijn, dan zou het uit de markt nemen van 45 miljoen kg fosfaat ruim 400 miljoen euro kosten. Deze middelen zijn niet beschikbaar. Verder verwijs ik naar mijn antwoord op vraag 2. </antwoord>
      <antwoord nummer="8">Er is sprake van strafbare feiten ingeval in strijd wordt gehandeld met de zorgplichtbepaling van artikel 13 van de Wet bodembescherming, met de uitrijregels van het Besluit gebruik meststoffen of met de beperkingen van het Lozingenbesluit open teelten en veehouderij. De zorgplichtbepaling kan uitsluitend bij excessen uitkomst bieden. Het beleid inzake de opsporing en vervolging van deze strafbare feiten is primair aan het Openbaar Ministerie en is vastgelegd in de richtlijn voor strafvordering regelgeving ministerie van LNV. </antwoord>
      <noten afkomstig="antwoord">
         <noot nummer="1" datum="2005-03-22" bron="Boerderij">Boerderij, 22 maart 2005</noot>
      </noten>
   </antwoorden>
</kvr>
