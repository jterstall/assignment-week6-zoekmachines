<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bremmer (CDA) over het gebruik van contrastmiddelen. (Ingezonden 14 mei 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5074
</item>
         <item attribuut="Inhoud">Betreft o.a. allergische reacties op röntgencontrastmiddelen.</item>
         <item attribuut="Rubriek">Gezondheidszorg (Overig) Gezondheidszorg (Patiënten)</item>
         <item attribuut="Trefwoorden">Patiënten Radioactiviteit</item>
         <item attribuut="Vindplaats">Kamervragen met antwoord 1996-1997, nr. 1337, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Bremmer</persoon>
         </item>
         <item attribuut="Datum_reaktie">1997-06-05</item>
         <item attribuut="Datum_indiening">1997-05-14</item>
         <item attribuut="Document-id">KVR5074</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2731" allpagenumbers="2731 2732" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1337" onderwerp="" indiendatum="1997-05-14">
         <vrager partij="CDA" oorsprong="parlement">Bremmer</vrager>
         <vraagt-aan/>
      </vraagdata>
      <antwoorddata antwoorddatum="1997-06-5">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van de conclusie van de Nederlandse vereniging van slachtoffers van medische contrastmiddelen dat het gebruik van contrastvloeistoffen jaarlijks vele honderden slachtoffers eist? <voetnoot nummer="1"/>
      </vraag>
      <vraag nummer="2">Beoordeelt u de uitkomst van dit onderzoek als juist, dat 5% van de mensen die een contrastvloeistof toegediend krijgt meer of minder ernstige gezondheidsproblemen krijgt? Welke waarde hecht u verder aan dit onderzoek? </vraag>
      <vraag nummer="3">Hoe beoordeelt u de reactie van de voorzitter van de Nederlandse vereniging voor radiologen dat slechts 2% van de patiënten hierdoor klachten heeft? </vraag>
      <vraag nummer="4">Deelt u de zienswijze van deze voorzitter, dat voorlichting aan patiënten overbodig zou zijn, omdat slechts 2% van de patiënten klachten zou kennen? </vraag>
      <vraag nummer="5">Bij welk percentage aan complicaties moeten de patiënten volgens u wel worden ingelicht over de risico’s van de behandeling? </vraag>
      <vraag nummer="6">Zijn de opmerkingen van de voorzitter van de vereniging voor radiologen niet in strijd met art. 448 eerste lid (recht op informatie) van de Wet op de Geneeskundige Behandeling? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-04-24" bron="Zie Leidsch Dagblad van 22 en">Zie Leidsch Dagblad van 22 en, 24 april 1997</noot>
         <noot nummer="2">Stb. 1994 nr. 837</noot>
      </noten>
   </vragen>
   <antwoorden aantal="6">
      <antwoord nummer="1">Van de conclusie is kennis genomen. </antwoord>
      <antwoord nummer="2">Het onderzoek berust op een inventarisatie van teruggezonden vragenlijsten. Deze lijsten werden gestuurd aan mensen die zich tot de vereniging richten. Het is niet aannemelijk dat mensen die meenden geen schade te hebben opgelopen zich tot de vereniging hebben gericht. Er is dus geen sprake van een steekproef, maar van een selecte populatie. Verder heeft de enquête betrekking op de periode 1991–1995, maar blijken de onderzoekingen vanaf ongeveer 1965 tot en met 1995 te hebben plaatsgevonden. In een aantal oudere gevallen zal gebruik gemaakt zijn van oudere röntgencontrastmiddelen waarvan aangenomen wordt dat die een hoger risico hebben op het optreden van mogelijke bijwerkingen. De bevinding dat 6% van de geënquêteerden in de persoonlijke omgeving sterfgevallen kenden kan daarom dan ook niet worden gegeneraliseerd naar de bevolking als geheel. Uit epidemiologisch onderzoek met röntgencontrastmiddelen dat de afgelopen jaren internationaal is verricht blijkt dat bij 2% of minder van de patiënten die röntgenonderzoek met contrastmiddelen ondergaan ongewenste gebeurtenissen optreden. Bij ongeveer 1,4% van de meer dan 25 000 patiënten die bij het onderzoek betrokken waren, was er sprake van een mogelijke bijwerking op het röntgencontrastmiddel. In minder dan 0,5% van de patiënten was de mogelijke bijwerking van een dusdanige ernst dat medische behandeling hiervoor noodzakelijk was. Het ging hierbij met name om allergische reacties. Geen van de 25 000 patiënten overleed of liep blijvende schade op t.g.v. de reactie. De Nederlandse overheid heeft de afgelopen 11 jaar via spontane meldingen 37 uit Nederland afkomstige meldingen van mogelijke bijwerkingen op röntgencontrastmiddelen ontvangen. In de meerderheid van de gevallen betrof het allergische reacties. Daarnaast waren er enkele reacties die eerder met het onderzoek als geheel dan met het gebruikte contrastmiddel samenhingen. In 5 gevallen overleed de patiënt, waarbij het 3 maal ging om allergische reacties en in de overige 2 gevallen niet duidelijk was of het overlijden samenhing met het contrastmiddel, het onderzoek als geheel of de onderliggende aandoening. Deze gegevens zijn vergelijkbaar met die uit de ons omringende landen. Als signaal is het rapport van de Nederlandse Vereniging voor Slachtoffers van Medische Contrastmiddelen waardevol. Door een dergelijk signaal worden de partijen die betrokken zijn bij een geneeskundige behandeling er duidelijk op gewezen dat alle medisch handelen een zeker risico kan inhouden. Verder wordt nog eens benadrukt dat goede communicatie hierover tussen arts en patiënt zowel kan bijdragen aan het verkleinen van het risico als het leed kan beperken in gevallen waar ondanks alle voorzorgen iets is mis gegaan. </antwoord>
      <antwoord nummer="3">Dit antwoord komt overeen met de gegevens uit epidemiologisch onderzoek zoals boven aangehaald. </antwoord>
      <antwoord nummer="4">In een op de radio uitgezonden interview tussen de voorzitter van de vereniging en onder andere professor Dr. P.F.G.M. van Waes is door de radiologen beaamd dat een patiënt moet worden geïnformeerd over reële risico’s. Zij betoogden echter uitgebreide voorlichting over alle mogelijke bijwerkingen, hoe zeldzaam dan ook, direct voorafgaande aan een röntgencontrastonderzoek, kan leiden tot een toename van het aantal niet-ernstige reacties op het onderzoek als geheel en tot grote spanning bij patiënten. Dit kan het onderzoek bemoeilijken. Deze vertegenwoordigers van de Nederlandse vereniging voor radiologie stelden zich hierin genuanceerder op dan zou lijken uit de persberichten. In de reactie wordt duidelijk aangegeven dat ernstige risico’s niet worden gebagatelliseerd. </antwoord>
      <antwoord nummer="5">Een patiënt dient altijd adequate informatie te ontvangen. De afweging wat onder gegeven omstandigheden adequaat is, dient gemaakt te worden door de arts en de patiënt. Gebruikelijk is dat voorafgaand aan onderzoek met röntgencontrastmiddelen aan patiënten bij het maken van de afspraak voor een dergelijk onderzoek informatie wordt gegeven over het onderzoek en wordt gevraagd of zij wel eens eerder dergelijk onderzoek hebben ondergaan en daarbij ongunstige ervaringen hebben gehad. Hierbij gaat het er met name om die mensen vooraf op te sporen die allergische reacties hebben gehad, aangezien dergelijk onderzoek bij hen zo mogelijk moet worden vermeden. </antwoord>
      <antwoord nummer="6">Zoals boven aangegeven is het standpunt van de Vereniging voor Radiodiagnostiek genuanceerder dan de publicaties in de geschreven pers. Dit is in overeenstemming met het recht op informatie. </antwoord>
      <noten afkomstig="antwoord"/>
   </antwoorden>
</kvr>
