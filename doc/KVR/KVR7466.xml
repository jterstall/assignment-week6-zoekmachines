<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Biesheuvel (CDA) over WAO-uitkeringen die de grens overgaan. (Ingezonden 3 juni 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7466
</item>
         <item attribuut="Inhoud">Vragen over het ontduiken van belasting door het laten uitbetalen van een WAO-uitkering in Suriname.</item>
         <item attribuut="Rubriek">Belastingen (Belastingfraude) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Belastingfraude WAO</item>
         <item attribuut="Vindplaats">Kamervragen met antwoord 1997-1998, nr. 1504, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Biesheuvel</persoon>
         </item>
         <item attribuut="Datum_reaktie">1998-07-13</item>
         <item attribuut="Datum_indiening">1998-06-03</item>
         <item attribuut="Document-id">KVR7466</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3087" allpagenumbers="3087 3088" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7466" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1504" onderwerp="" indiendatum="1998-06-3">
         <vrager partij="CDA" oorsprong="parlement">Biesheuvel</vrager>
         <vraagt-aan/>
      </vraagdata>
      <antwoorddata antwoorddatum="13 juli 1998), zie ook Aanhangsel Handelingen nr. 1463, vergaderjaar 1997–1998">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het bericht dat er geregeld wordt gefraudeerd met WAO-uitkeringen die de grens overgaan? <voetnoot nummer="1"/>
      </vraag>
      <vraag nummer="2">Krijgen uitkeringsgerechtigden die in Nederland wonen een brutobedrag netto uitbetaald door een adres op te geven in Suriname? </vraag>
      <vraag nummer="3">Wat is uw oordeel over deze gang van zaken? </vraag>
      <vraag nummer="4">Zult u conform het voorstel van het GAK afspraken met Suriname maken over de belasting op WAO-uitkeringen? Zo neen, waarom niet? </vraag>
      <noten afkomstig="vraag">
         <noot nummer="1" datum="1998-05-27" bron="Volkskrant">Volkskrant, 27 mei 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Of een WAO-uitkering in Nederland dan wel Suriname belastbaar is, hangt af van de woonplaats van de WAO-gerechtigde. Nederland en Suriname hebben op 25 november 1975 een verdrag ter voorkoming van dubbele belasting ondertekend (Trb. 1975, nr. 134) dat op 13 april 1977 in werking is getreden (Trb. 1977, nr. 79). Dit verdrag betreft de belasting op inkomen en vermogen en is van toepassing voor de belastingjaren en -tijdvakken die aanvangen op of na de datum van onafhankelijkwording van Suriname. Het verdrag bevat een zogenaamd restartikel op grond waarvan inkomensbestanddelen ten aanzien waarvan de belastingheffing niet specifiek in het verdrag is geregeld, slechts in de woonstaat belastbaar zijn. In het Besluit van de Staatssecretaris van Financiën van 8 oktober 1996, nr. IFZ96/906M (Vakstudie Nieuws 1996, nr. 55) is aangegeven dat WAO-uitkeringen onder genoemd restartikel in het verdrag vallen. Dit betekent derhalve dat de WAO-uitkering van een inwoner van Suriname niet in Nederland belastbaar is en dat daarover geen Nederlandse belasting verschuldigd is. Voorts is bij de uitbetaling van de WAO-uitkering, met het oog op de premie-inhouding voor de sociale verzekeringen, de terzake geldende verzekeringspositie van de WAO-gerechtigde van belang. De woonplaats speelt in dit verband uitsluitend in het kader van de Ziekenfondswet (ZFW) een rol. Degene die op de dag van zijn vertrek naar Suriname recht had op een WAO-uitkering, is – met uitzondering van een specifiek geregelde situatie – ingevolge het Besluit van 3 mei 1989, Stb. 164, verzekerd ingevolge de volksverzekeringen. Bovendien is de WAO-gerechtigde verzekerd ingevolge de werknemersverzekeringen, met uitzondering van de ZFW. De ZFW-verzekering is in verband met de buiten het Rijk gelegen woonplaats uitgesloten op grond van het Besluit van 24 december 1986, Stb. 694. Op de WAO-uitkering van de in Suriname wonende gerechtigde worden in beginsel derhalve uitsluitend de premies volksverzekeringen alsmede de premies werknemersverzekeringen ingehouden, met uitzondering van de ZFW-premie. Woont de WAO-gerechtigde daarentegen in Nederland, dan worden op de WAO-uitkering in beginsel zowel de premies voor de volksverzekeringen en de werknemersverzekeringen, als de belasting ingehouden. Het vorenstaande houdt in dat op het brutobedrag van de WAO-uitkering van uitkeringsgerechtigden die in Nederland wonen en een adres in Suriname hebben opgegeven, geen belasting en geen ZFW-premie worden ingehouden, maar wel premies volksverzekeringen en premies werknemersverzekeringen (met uitzondering van de ZFW-premie). Het brutobedrag van de WAO-uitkering wordt derhalve niet geheel netto uitbetaald. </antwoord>
      <antwoord nummer="3">Zoals ik in mijn antwoord op vraag 2 heb aangegeven, hangt de belastbaarheid van de WAO-uitkering alsmede de verzekerings- en premieplicht op grond van de ZFW af van het antwoord op de vraag of de woonplaats in Suriname dan wel in Nederland ligt. De opgave van de WAO-gerechtigde hieromtrent vormt het uitgangspunt voor de uitvoeringsinstelling die inhoudingsplichtig is ter zake van de belasting en de premies die voor de sociale verzekeringen verschuldigd zijn. Indien deze opgave niet overeenstemt met de werkelijkheid vormt dit een schending van de op de WAO-gerechtigde rustende inlichtingenverplichting op grond van de WAO en de betreffende fiscale bepalingen. Voorts kan de Belastingdienst loonbelasting en premies volksverzekeringen naheffen bij de uitkeringsgerechtigde of bij de inhoudingsplichtige, dan wel een aanslag inkomstenbelasting bij de uitkeringsgerechtigde opleggen. Het Landelijk instituut sociale verzekeringen en de Belastingdienst kunnen ter zake van de schending van de inlichtingenverplichting een boete opleggen. In plaats van de boetes bestaat de mogelijkheid voor het Openbaar Ministerie om een strafvervolging in te stellen. </antwoord>
      <antwoord nummer="4">Neen. Zoals hiervoor is aangegeven, bestaat er reeds een verdrag ter voorkoming van dubbele belasting met Suriname, waarin de belastingheffing over WAO-uitkeringen is geregeld. Afspraken met Suriname over de belasting op WAO-uitkeringen hoeven dan ook niet meer te worden gemaakt. Aan de orde is een rechtmatige uitvoering van de WAO door de uitvoeringsinstellingen, in casu Gak Nederland bv. Ter verbetering van de handhaving van de terzake relevante voorschriften heeft Gak Nederland bv inmiddels zijn interne controleregels aangescherpt ten aanzien van uitkeringen die betaald worden aan in het buitenland wonende uitkeringsgerechtigden. Specifiek ten aanzien van Suriname werkt Gak Nederland bv aan afspraken om de verificatie van onder meer woonplaatsgegevens te verbeteren teneinde de betrouwbaarheid van de verstrekte gegevens te waarborgen. </antwoord>
      <noten afkomstig="antwoord"/>
   </antwoorden>
</kvr>
