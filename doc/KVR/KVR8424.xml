<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schreijer-Pierik en Atsma (beiden CDA) aan de ministers van Landbouw, Natuurbeheer en Visserij, van Verkeer en Waterstaat, van Onderwijs, Cultuur en Wetenschappen en van Binnenlandse Zaken en Koninkrijksrelaties over regionale zenders. (Ingezonden 5 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8424
</item>
         <item attribuut="Inhoud">Betreft het inzetten van regionale zenders bij rampen en calamiteiten (zoals wateroverlast). De vragen betreffen ook de niet-volledige dekking van gebieden met regionale zenders.</item>
         <item attribuut="Rubriek">Communicatie, media en informatievoorziening (Omroepen) Communicatie, media en informatievoorziening (Radio en televisie) Criminaliteit en openbare orde (Rampenpreventie en -bestrijding)</item>
         <item attribuut="Trefwoorden">Rampenbestrijding Regionale omroepen</item>
         <item attribuut="Vindplaats">Kamervragen met antwoord 1998-1999, nr. 537, Tweede Kamer</item>
         <item attribuut="Vraagnr_bij_indiening">2989902750</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="CDA">Schreijer-Pierik</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">1998-12-28</item>
         <item attribuut="Datum_indiening">1998-11-05</item>
         <item attribuut="Document-id">KVR8424</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1095" allpagenumbers="1095 1096" vetnummer="2989902750" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8424" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="537" onderwerp="" indiendatum="1998-11-5">
         <vrager partij="CDA" oorsprong="parlement">Schreijer-Pierik</vrager>
         <vrager partij="CDA" oorsprong="parlement">Atsma</vrager>
         <vraagt-aan>de ministers van Landbouw, Natuurbeheer en Visserij, van Verkeer en Waterstaat, van Onderwijs, Cultuur en Wetenschappen en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="28 december 1998), zie ook Aanhangsel Handelingen nr. 415, vergaderjaar 1998–1999">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder>de staatssecretarissen van Verkeer en Waterstaat en Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat regionale zenders meer en meer bij rampen en calamiteiten (zoals wateroverlast) worden ingezet? Zo ja, op welke wijze krijgt dit inhoud en wie heeft de eindverantwoordelijkheid? </vraag>
      <vraag nummer="2">Zijn de regionale zenders als «rampenzenders» voldoende toegerust? Zo ja, waaruit blijkt dat? Zo neen, wat dient er aanvullend te gebeuren? </vraag>
      <vraag nummer="3">Is het u bekend dat in sommige gebieden de regionale zenders geen volledige dekking hebben, noch via de kabel, noch via de ether? </vraag>
      <vraag nummer="4">Deelt u de mening dat voor het optimaal functioneren van een regionale zender, mede gelet op het belang als «rampenzender» een optimaal bereik noodzakelijk is? Zo ja, hoe wilt u dit bereiken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. In 1992 heeft de toenmalige minister van Binnenlandse Zaken een modelconvenant gezonden aan de gemeentebesturen en de provinciebesturen, met het verzoek met de regionale radio-omroepen een convenant overeenkomstig het model te sluiten. Kern van beide modelconvenanten is dat indien de burgemeester dan wel Commissaris van de Koningin het in geval van een calamiteit noodzakelijk acht dat de bevolking zo snel mogelijk door hem wordt geïnformeerd en geïnstrueerd hoe te handelen, hij steeds ook de regionale omroep inschakelt. De regionale omroep verplicht zich tot medewerking. De verantwoordelijkheid voor het daadwerkelijk sluiten van de convenanten met de regionale omroepen en voor het inschakelen van de regionale omroepen ligt bij de burgemeesters en Commissarissen van de Koningin. Overigens kan de minister-president op grond van een reeds in 1991 gesloten convenant met de Stichting Regionale Omroep Overleg en Samenwerking (Stichting ROOS) in geval van een calamiteit een mededeling laten uitzenden door een of meerdere regionale omroepen. </antwoord>
      <antwoord nummer="2">Regionale radiozenders zijn in personele en technische zin voldoende toegerust om te functioneren als rampenzender. Het zenderpark is zodanig uitgerust (o.a. met noodstroomaggregaten) dat bij mogelijke uitval van een of meer zenders de daarvoor het meest in aanmerking komende zender(s) de taak van de uitgevallen zender(s) overneemt (overnemen). De continue beschikbaarheid van het zenderpark voor boodschappen van overheidswege in de zin van «dringende mededelingen noodzakelijk voor het algemeen belang» is gewaarborgd. </antwoord>
      <antwoord nummer="3">De regionale radiozenders hebben inderdaad geen 100% dekking via de kabel, omdat slechts 95% van de huishoudens is bekabeld. Door beperkingen binnen de huidige etherfrequentieplanning is het niet mogelijk gebleken om voor elke regio een optimale kwaliteit te garanderen. Alleen in een gedeelte van Noord-Limburg, dat overigens voor het overgrote gedeelte wordt voorzien van regionale omroep via de kabel, is de ether-ontvangstkwaliteit van de regionale zender problematisch. </antwoord>
      <antwoord nummer="4">Ja. In het kader van de herplanning van alle FM-omroepfrequenties per 1 september 2000 zal de problematische ether-ontvangstkwaliteit in een gedeelte van Noord-Limburg, voor zover technisch mogelijk, worden opgelost. Volledige dekking via de kabel is niet mogelijk aangezien 5% van alle huishoudens in Nederland niet over een kabelaansluiting beschikt. Dit komt omdat kabelexploitanten vanwege de kosten van aansluitingen met name dunbevolkte gebieden nog niet hebben bekabeld. Omdat er voldoende waarborgen zijn om de bevolking te informeren via een vrijwel 100% landelijke etherdekking van regionale radiozenders en de 100% landelijke etherbedekking van Radio 1, is er geen aanleiding nadere actie op dit terrein te ontplooien. Regionale TV-zenders De convenanten zijn gesloten met het oog op het inzetten van regionale radio-omroepen. In enkele provincies worden de convenanten ook gebruikt voor regionale TV-omroepen. Niet alle provincies hebben regionale TV-omroepen. Er is dan ook geen sprake van een 100% dekking. Omdat de regionale radio-zenders al een 100% dekking kennen, acht ik het niet noodzakelijk maatregelen te nemen om een 100% dekking van regionale TV-zenders te realiseren. </antwoord>
      <noten afkomstig="antwoord"/>
   </antwoorden>
</kvr>
