<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Hijum en Van Fessem (beiden CDA) aan de staatssecretaris van Sociale Zaken en Werkgelegenheid en de minister voor Vreemdelingenzaken en Integratie over de kosten van uitzettingen van illegale werknemers. (Ingezonden 26 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24403
</item>
         <item attribuut="Inhoud">Kunnen de kosten voor het uitzetten van illegale werknemers op de werkgevers worden verhaald.</item>
         <item attribuut="Rubriek">Arbeid (Werknemers) Criminaliteit en openbare orde (Fraude) Strafrecht en strafprocesrecht (Straffen) Welzijn (Vreemdelingen en asielzoekers)</item>
         <item attribuut="Trefwoorden">Fraude Geldboetes Vreemdelingen Werknemers</item>
         <item attribuut="Vindplaats">Kamervragen met antwoord 2005-2006, nr. 439, Tweede Kamer</item>
         <item attribuut="Vraagnr_bij_indiening">2050602050</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Van Hijum</persoon>
            <persoon partij="CDA">Van Fessem</persoon>
         </item>
         <item attribuut="Datum_reaktie">2005-11-28</item>
         <item attribuut="Datum_indiening">2005-10-26</item>
         <item attribuut="Document-id">KVR24403</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="941" allpagenumbers="941 942" vetnummer="2050602050" code="0506tkkvr439" lopendefooter="Tweede Kamer, vergaderjaar 2005–2006, Aanhangsel" filenaam="KVR24403" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="439" onderwerp="" indiendatum="2005-10-26">
         <vrager partij="CDA" oorsprong="parlement">Van Hijum</vrager>
         <vrager partij="CDA" oorsprong="parlement">Van Fessem</vrager>
         <vraagt-aan>de staatssecretaris van Sociale Zaken en Werkgelegenheid en de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="28 november 2005), zie ook Aanhangsel Handelingen nr. 384, vergaderjaar 2005–2006">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van het plan van de Franse ministers van Binnenlandse Zaken en van Werkgelegenheid om werkgevers die illegale werknemers inzetten te laten opdraaien voor de kosten van de uitzetting van deze werknemers? </vraag>
      <vraag nummer="2">Welke sancties kent Nederland momenteel voor het inzetten van illegale werknemers door bedrijven? Acht u deze voldoende afschrikwekkend en effectief? Kunt u inzicht verschaffen in het aantal en de aard van de sancties die in 2004 zijn opgelegd? </vraag>
      <vraag nummer="3">In hoeverre worden illegale werknemers die tijdens inspecties worden aangetroffen ook daadwerkelijk uitgezet? Kunt u inzicht geven in het aantal uitzettingen van illegale werknemers in 2004? </vraag>
      <vraag nummer="4">Deelt u de mening dat het doorberekenen van kosten van uitzettingen aan werkgevers een zinvolle aanvulling vormt op bestaande sanctiemogelijkheden? Bent u bereid deze mogelijkheid te onderzoeken en de Kamer hierover te informeren? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Bij tewerkstelling van illegale werknemers is sprake van een overtreding van de Wet arbeid vreemdelingen. Tot 1 januari 2005 werden deze overtredingen strafrechtelijk afgedaan. Bij de eerste overtreding werd doorgaans een boete opgelegd van € 908. In een aantal gevallen werd het boetebedrag verhoogd ter verrekening van het financieel voordeel dat de werkgever had behaald. Uitzettingskosten werden daarin niet meegenomen. In 2004 zijn 1.063 processen-verbaal ingediend bijna het Openbaar Ministerie. Juist omdat het genoemde boetebedrag te weinig afschrikwekkend was en daarmee niet voldoende effectief is besloten om per 1 januari 2005 de handhaving bestuursrechtelijk te doen plaatsvinden en het boetebedrag te verhogen tot € 8.000 per illegaal tewerkgestelde vreemdeling ( € 4.000 voor eenmanszaken/natuurlijke personen). In het voorjaar van 2006 zal een evaluatie plaatsvinden van de bestuursrechtelijke handhaving waarbij ook aandacht wordt besteed aan de boetehoogte (motie Weekers/Rambocus, Kamerstukken II, 2003/04, 29 523, nr. 14). </antwoord>
      <antwoord nummer="3">Bij inspecties op illegale tewerkstelling richt de Arbeidsinspectie zich op de werkgever. Indien de Arbeidsinspectie vreemdelingen die illegaal worden tewerkgesteld en die bovendien niet rechtmatig in Nederland verblijven aantreft, dienen deze te worden overgedragen aan de vreemdelingenpolitie. Participatie van de vreemdelingenpolitie in de controles van de Arbeidsinspectie wordt daarom gestimuleerd. Er werd in 2004 door de vreemdelingenpolitie niet geregistreerd bij hoeveel verwijderingen de desbetreffende illegale vreemdeling staande gehouden was in het kader van een inspectie gericht op illegale tewerkstelling. </antwoord>
      <antwoord nummer="4">Naar aanleiding van het aannemen van de motie-Dittrich (Hand. II 1999/2000, 27 022 nr. 8,, 30 mei 2000) met betrekking tot het verhalen van de uitzettingskosten van illegaal tewerkgestelde vreemdelingen op de werkgever, heeft het kabinet reeds zorgvuldig onderzocht in hoeverre het verhalen van de uitzettingskosten op de werkgever mogelijk en wenselijk zou zijn. Zoals in de memorie van toelichting op het door de Tweede en Eerste Kamer aanvaarde wetsvoorstel tot invoering van de bestuurlijke boete in de Wet arbeid vreemdelingen (Kamerstukken II, 29 523. nr. 3, pag. 3) is aangegeven, heeft het kabinet op grond van dit onderzoek besloten om niet over te gaan tot het verhalen van de uitzettingskosten op illegaal tewerkstellende werkgevers vanwege een groot aantal praktische en juridische bezwaren. Als alternatief heeft het kabinet voorgesteld om de bestuurlijke boete in te voeren in de Wet arbeid vreemdelingen en deze boete fors te verhogen. Dit heeft per 1 januari 2005 geleid tot de in het antwoord op vraag 2genoemde bedragen. Gelet op het bovenstaande is een nieuw onderzoek naar het verhalen van de uitzettingskosten op werkgevers naar mijn mening niet nodig. </antwoord>
      <noten afkomstig="antwoord"/>
   </antwoorden>
</kvr>
