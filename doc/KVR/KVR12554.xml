<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Belinfante en Zijlstra (PvdA) aan de minister van Justitie over boeddhistische verzorging van gevangenen. (Ingezonden 10 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12554
</item>
         <item attribuut="Inhoud">Vragen naar aanleiding van artikel in NRC Handelsblad van 28 september j.l., met name over vestiging van een zendende islamitische instantie en eventuele evaluatie van het functioneren van imams in bijvoorbeeld gevangenissen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gevangeniswezen Godsdiensten</item>
         <item attribuut="Vindplaats">Kamervragen met antwoord 2000-2001, nr. 197, Tweede Kamer</item>
         <item attribuut="Vraagnr_bij_indiening">2000100910</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Belinfante</persoon>
            <persoon partij="PvdA">Zijlstra</persoon>
         </item>
         <item attribuut="Datum_reaktie">2000-11-01</item>
         <item attribuut="Datum_indiening">2000-10-10</item>
         <item attribuut="Document-id">KVR12554</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="401" allpagenumbers="401 402" vetnummer="2000100910" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12554" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="197" onderwerp="" indiendatum="2000-10-10">
         <vrager partij="PvdA" oorsprong="parlement">Belinfante</vrager>
         <vrager partij="PvdA" oorsprong="parlement">Zijlstra</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2000-11-1">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="2">Moet uit een perspublicatie worden geconcludeerd dat gevangenen die behoefte hebben aan boeddhistische verzorging daarvoor dezelfde mogelijkheden krijgen als gedetineerden van bijvoorbeeld katholieke of islamitische huize? Betekent dat er inmiddels een zendende instantie voor de Islam tot stand gekomen is? <voetnoot nummer="2"/>Als dat niet het geval is, kunt u dan uiteenzetten in welk stadium van voorbereidingen de landelijke zendende instantie voor de Islam zich bevindt? </vraag>
      <vraag nummer="2">Wat zijn de resultaten van het project Stichting Platform Islamitische Organisatie Rijnmond? Hoeveel imams zijn nu naar het bij het Stichting Platform Islamitische Organisatie Rijnmond horend model opgeleid? Zijn de eerste afgestudeerden van de Islam-opleiding aan de Hogeschool Holland te Amsterdam betrokken in dit werk? Heeft er een evaluatie plaats gevonden naar het functioneren van deze imams in bijvoorbeeld gevangenissen of andere plaatsen waar zij zijn ingezet? Wat zijn de resultaten daarvan? </vraag>
      <vraag nummer="3">Is het mogelijk vergelijkbare experimenten in andere regio’s dan Rotterdam/Rijnmond op te zetten? Heeft u gepeild of daaraan behoefte is bijvoorbeeld in de regio’s rond de andere drie grote steden? Als u dat niet gedaan hebt, bent u bereid dat onderzoek alsnog te doen? Kan de stichting Islam en Burgerschap hier een rol in spelen? </vraag>
      <vraag nummer="4">Heeft u een tijdpad voor ogen waarbinnen een zendende instantie voor de Islam dan wel een regionale vorm daarvan rond de grote steden tot stand gekomen moet zijn? </vraag>
      <noten afkomstig="vraag">
         <noot nummer="1" datum="2000-09-28" bron="NCR Handelsblad">NCR Handelsblad, 28 september 2000</noot>
         <noot nummer="2" titel="zendende instantie">Een «zendende instantie» is een onafhankelijke instantie binnen het Ministerie van Justitie die belast is met de geestelijke verzorging in o.a. gevangenissen voor verschillende kerkgenootschappen, het jodendom, het humanisme en het boeddhisme</noot>
      </noten>
   </vragen>
   <antwoorden aantal="4">
      <antwoord nummer="1">Naar aanleiding van een uitspraak van de beklagcommissie van P.I. De IJssel in Krimpen aan de IJssel heeft de Dienst Justitiële Inrichtingen besloten de regeling geestelijke verzorging Moslims en Hindoes in justitiële inrichtingen overeenkomstig toe te passen op boeddhistische geestelijke verzorging. Gedetineerden die vanuit hun levensovertuiging behoefte hebben aan boeddhistische geestelijke verzorging krijgen daarmee dezelfde mogelijkheden als gedetineerden met een hindoeïstische of islamitische levensovertuiging. Anders dan bij bijvoorbeeld katholieke geestelijke verzorging is daarbij geen sprake van aan de inrichting verbonden geestelijke verzorgers. De belangrijkste reden daarvoor is dat er nog geen sprake is van een landelijke zendende instantie voor de Islam. Wel heeft het project met de Stichting Platform Islamitische Organisaties Rijnmond (SPIOR) in Zuid-Holland een extra stimulans gegeven aan de onderlinge gesprekken tussen islamitische raden en organisaties in Nederland over de vorming van één zendende instantie. Ik beschik niet over aanwijzingen dat de vorming daarvan ophanden is. </antwoord>
      <antwoord nummer="2">De algemene doelstelling van het SPIOR-project is het verbeteren van de beschikbaarheid en toerusting van geestelijk verzorgers voor moslims verblijvend in een justitiële inrichting in Zuid-Holland. Eind 1999 en begin 2000 heeft een tussentijdse evaluatie plaatsgevonden, met als uitkomst dat het functioneren van imams in de inrichtingsorganisaties in de beleving van in het bijzonder de imams is verbeterd. In de tussenevaluatie is ook gekeken naar de samenwerking tussen imams en inrichtingen. De samenwerking wordt als redelijk omschreven. Het belangrijkste verbeterpunt ligt op het vlak van communicatie en organisatie: het tijdig maken van en houden aan afspraken door de imam. Rond regels en aanwijzingen van de inrichtingen hebben zich nauwelijks problemen voorgedaan. Op basis hiervan is besloten het experiment te verlengen en de mogelijkheden van een landelijke toepassing van deze opzet te beproeven. In eerste instantie zijn twaalf imams tot de opleiding toegelaten waarvan er negen met goed gevolg de opleiding hebben voltooid en zijn ingezet in deelnemende inrichtingen. Twaalf imams die een substantieel aantal uren werkzaam zijn in justitiële inrichtingen over heel Nederland zijn op 3 april jongstleden gestart met de opleiding tweede tranche. Voor zover bekend zijn er geen afgestudeerden van de Hogeschool Holland betrokken bij het project. </antwoord>
      <antwoord nummer="3">Op dit moment vinden oriënterende gesprekken plaats over de wijze waarop de opzet voor het aanbieden van geestelijke verzorging in het SPIOR-experiment landelijk, dan wel in een aantal andere regio’s, kan worden gerealiseerd. Uit verkennend onderzoek naar de behoefte aan geestelijke verzorging, alsmede het gebruik van voornoemde regelgeving valt af te leiden, dat voldoende behoefte bestaat aan islamitische geestelijke verzorging. De Stichting Islam en Burgerschap zou een rol kunnen spelen bij de oriënterende gesprekken. </antwoord>
      <antwoord nummer="4">Het contract met het SPIOR is verlengd met 12 maanden tot 1 juli 2001. Op dat moment moet de eindevaluatie van het experiment beschikbaar zijn en meer duidelijkheid zijn verkregen over het vervolg. </antwoord>
      <noten afkomstig="antwoord"/>
   </antwoorden>
</kvr>
