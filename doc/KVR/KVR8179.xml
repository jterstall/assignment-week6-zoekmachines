<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stellingwerf en Van Dijke (beiden RPF) en Van den Berg (SGP) aan de ministers van Verkeer en Waterstaat, van Volkshuisvesting, Ruimtelijke Ordening en Milieubeheer en van Landbouw, Natuurbeheer en Visserij over verdieping van de Westerschelde. (Ingezonden 16 oktober 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8179
</item>
         <item attribuut="Inhoud">Vragen naar aanleiding van uitlatingen van Antwerpse functionaris terzake.</item>
         <item attribuut="Rubriek">Verkeer, vervoer en waterstaat (Vaarwegen)</item>
         <item attribuut="Trefwoorden">Westerschelde</item>
         <item attribuut="Vindplaats">Kamervragen met antwoord 1998-1999, nr. 326, Tweede Kamer</item>
         <item attribuut="Vraagnr_bij_indiening">2989901790</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Stellingwerf</persoon>
            <persoon partij="RPF">Van Dijke</persoon>
            <persoon partij="SGP">Van den Berg</persoon>
         </item>
         <item attribuut="Datum_reaktie">1998-11-13</item>
         <item attribuut="Datum_indiening">1998-10-16</item>
         <item attribuut="Document-id">KVR8179</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="663" allpagenumbers="663 664" vetnummer="2989901790" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8179" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="326" onderwerp="" indiendatum="1998-10-16">
         <vrager partij="RPF" oorsprong="parlement">Stellingwerf</vrager>
         <vrager partij="RPF" oorsprong="parlement">Van Dijke</vrager>
         <vrager partij="SGP" oorsprong="parlement">Van den Berg</vrager>
         <vraagt-aan>de ministers van Verkeer en Waterstaat, van Volkshuisvesting, Ruimtelijke Ordening en Milieubeheer en van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1998-11-13">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer en de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van het feit dat de Antwerpse Gemeenschap voor de Haven (AGHA) en havenschepen L. Delwaide met spoed studie willen verrichten naar verdere verdieping van de Westerschelde, die in hun visie direct zou moeten aansluiten aan de op dit moment in uitvoering zijnde verdieping? <voetnoot nummer="1"/>
      </vraag>
      <vraag nummer="2">Heeft de Antwerpse Havengemeenschap vorig jaar al op spoed aangedrongen om zo snel mogelijk tot de volgende verdieping over te gaan? Zo neen, hoe moeten we de opmerkingen van de Havengemeenschap hieromtrent dan zien? </vraag>
      <vraag nummer="3" voetnoot="2">Hoe moeten we het streven van de Havengemeenschap beoordelen in het licht van de opmerkingen van de toenmalige minister van Verkeer en Waterstaat, die op 7 april van dit jaar stelde dat Vlaanderen nog geen enkel verzoek in de richting van een verdergaande verdieping had uitgesproken? <voetnoot nummer="2"/>
      </vraag>
      <vraag nummer="4" voetnoot="3">Heeft de Belgische premier Dehaene de wens tot verdergaande verdieping van de Westerschelde bij minister-president Kok gedeponeerd? <voetnoot nummer="3"/>Zo ja, was dit de eerste keer dat een dergelijk verzoek tot u werd gericht? In welke zin heeft u gereageerd op dit verzoek? </vraag>
      <vraag nummer="5">Is u bekend tot welke diepte de Westerschelde naar de mening van de Antwerpse Havengemeenschap en het Antwerpse stadsbestuur zou moeten worden uitgediept? </vraag>
      <vraag nummer="6" voetnoot="4">Zou u de uitspraak, neergelegd in de (verworpen) motie van het lid Stellingwerf, namelijk dat een verdergaande verdieping van de Westerschelde ongewenst is, op dit moment opportuun achten? <voetnoot nummer="4"/>
      </vraag>
      <vraag nummer="7">Acht u het, op grond van ecologische- en milieuhygiënische overwegingen en op grond van overwegingen van natuur en landschap wenselijk dat van verdere verdieping van de Westerschelde wordt afgezien? </vraag>
      <vraag nummer="8">Is voor u de situatie denkbaar dat het handhaven van ecologische grenzen in deze kwestie zwaarder moet wegen dan het verder oprekken van economische grenzen? </vraag>
      <vraag nummer="9">Zijn er momenteel problemen bij de uitvoer van natuurcompensatie als gevolg van de verdiepingen van de Westerschelde in het verleden? </vraag>
      <vraag nummer="10">Zijn er onoverkomelijke problemen te verwachten bij de natuurcompensatie als er tot verdergaande verdieping van de Westerschelde wordt overgegaan? </vraag>
      <vraag nummer="11">Hoe beoordeelt u de mening van havenschepen Delwaide dat medewerking van de Nederlandse overheid zou kunnen worden afgedwongen op basis van de Slotakte van het Verdrag van Wenen en dat de Nederlanders definitief af moeten stappen «...van de houding die sinds de val van Antwerpen in 1585 wordt gebezigd, alsof de monding van de rivier van hen is.»? </vraag>
      <noten afkomstig="vraag">
         <noot nummer="1" datum="1998-10-13" bron="PZC">PZC, 13 oktober 1998</noot>
         <noot nummer="2" documenttype="Handelingen">Handelingen II, nr. 70-5217, vergaderjaar 1997–1998.</noot>
         <noot nummer="3" datum="1998-09-22" bron="Nieuwsblad Transport">Nieuwsblad Transport, 22 september 1998</noot>
         <noot nummer="4" documenttype="Kamerstuk" kamerstuk-id="25 187" documentnummer="12">Kamerstuk 25 187, nr. 12</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">De Havenschepen van Antwerpen heeft op diverse momenten laten weten voor een volgende verdieping te opteren. Recentelijk is dat weer gebeurd bij de presentatie van de beleidsnota van de Havengemeenschap. </antwoord>
      <antwoord nummer="3">De toenmalige minister heeft gedoeld op officiële verzoeken van het Vlaams Gewest. Uitlatingen van de Havengemeenschap van Antwerpen kunnen niet als zodanig gelden. </antwoord>
      <antwoord nummer="4">Er bestaat over dit onderwerp een correspondentie tussen de eerste Minister van België, Dehaene, en minister-president Kok, maar niet naar aanleiding van hetgeen de Havenschepen onlangs heeft gemeld. In een schrijven van 19 juni 1998 heeft premier Dehaene gewezen op het recht dat zijn land zou behoren toe te komen om de rivier te verdiepen wanneer de economische ontwikkelingen dit zouden vragen, weliswaar met respect voor eventueel voorbehoud van Nederland op grond van milieu-aspecten. Dit zou in de Technische Scheldecommissie moeten worden onderzocht. De minister-president heeft daar op 10 juli 1998 op geantwoord dat thans gezamenlijk met Vlaanderen een langetermijnvisie voor het Schelde-estuarium wordt opgesteld, hetgeen een actie is vanuit de Technische Scheldecommissie. Binnen deze visie zal de kwestie van een verdere verdieping of een aanpassing van de vaargeul bezien moeten worden als een middel om het doel van de vlotte en veilige scheepvaart te verzekeren. Maar dit moet in samenhang geschieden met vele andere relevante aspecten, zoals het milieu, de veiligheid tegen overstromen en een veerkrachtig en duurzaam watersysteem, teneinde te komen tot een optimale afstemming van de verschillende waarden en gebruiksfuncties. Duidelijk is gesteld dat het in de rede ligt om pas op basis van deze visie tot eventuele verdere beleidsafspraken te komen. De visie zou over drie jaar klaar moeten zijn. </antwoord>
      <antwoord nummer="5">Neen, alleen wat in de betreffende kranteartikelen heeft gestaan. Gezien het antwoord op vraag 3 en 4 ligt het in de rede om terzake de totstandkoming van de langetermijnvisie af te wachten. Wel voorziet het Verdrag van 1995 inzake de verruiming van de vaarweg in de Westerschelde in samenwerking bij een studie naar een verdergaande verdieping van 40/45/50 voet (afhankelijk van de getijomstandigheden; zie bijlage F van het Verdrag). De huidige verdieping gaat tot 38/43/48 voet. </antwoord>
      <antwoord nummer="6">Indien een verdere verdieping wordt overwogen zal na het opstellen van een langetermijnvisie ook nog een MER opgesteld moeten worden. Deze nota’s zullen te zijner tijd het kader vormen waarin de verschillende belangen, waaronder die van natuur, milieu, scheepvaart en veiligheid, kunnen worden afgewogen en een standpunt kan worden bepaald. </antwoord>
      <antwoord nummer="7">De in vraag 7 en 8 gevraagde afweging of het wenselijk is om van verdere verdieping af te zien, kan niet in algemene zin worden gemaakt. De Westerschelde valt binnen de ecologische hoofdstructuur en voldoet, afgezien van de vaargeulen, aan de selectiecriteria van de Habitat-richtlijn. In het Structuurschema Groene Ruimte (SGR) en in artikel 6 van de Habitat-richtlijn is aangegeven hoe activiteiten in dit soort gebieden dienen te worden beoordeeld. Daartoe is een goede voorspelling van de effecten van – in dit geval – de verdere verdieping van de vaarweg op de kwaliteiten van natuur en milieu van het gebied nodig. Deze gegevens kunnen in het kader van de langetermijnvisie, maar in elk geval in een MER worden bijeengebracht. Zie ook antwoord 6. </antwoord>
      <antwoord nummer="8">Zie antwoord 7. </antwoord>
      <antwoord nummer="9">Er worden thans geen natuurcompensaties uitgevoerd als gevolg van de verdiepingen in het verleden (1970). Wel is onderkend dat alle voorgaande ingrepen in de Westerschelde (maar ook in Vlaanderen) hebben geleid tot een min of meer «verstard, morfologisch systeem», vooral in het oostelijk deel van de Westerschelde. Dit betekent dat door voorgaande verdiepingen, voortdurende baggerwerken, inpolderingen en dergelijke vele habitats in oppervlakte en kwaliteit zijn afgenomen. Daarom is een langetermijnvisie zo van belang, omdat daarmee bezien kan worden of het compenseren van oude ingrepen zinvol is om een duurzaam en veerkrachtig watersysteem te verkrijgen. Tevens zal zo ook duidelijk moeten worden op welke wijze maatregelen het beste kunnen worden uitgevoerd. Om de effecten van voorgaande en huidige ingrepen zo goed mogelijk te kunnen volgen, loopt er reeds geruime tijd een onderzoeksprogramma (MOVE). </antwoord>
      <antwoord nummer="10">Dat kan pas duidelijk worden op basis van de gegevens die worden aangereikt in de langetermijnvisie en het onderzoeksprogramma MOVE. </antwoord>
      <antwoord nummer="11">De mening van de Havenschepen is voor mij minder relevant dan die van het Vlaams Gewest, dat de officiële gesprekspartner vormt. </antwoord>
      <noten afkomstig="antwoord"/>
   </antwoorden>
</kvr>
