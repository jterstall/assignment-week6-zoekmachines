<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de ministers van Landbouw, Natuur en Voedselkwaliteit en van Volkshuisvesting, Ruimtelijke Ordening en Milieubeheer over het stimuleren van weidegang. (Ingezonden 7 juni 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29009
</item>
         <item attribuut="Inhoud">Volgens het CLM levert weidegang in de meeste gevallen een lagere uitstoot van broeikasgassen dan opstallen. Welke criteria zouden gesteld moeten worden aan het aantal uren en dagen weidegang voordat hiervan gesproken mag worden bij reclame-uitingen. Ook vragen over de mogelijkheid om weidegang verplicht te stellen, gekoppeld aan inkomenssteun en gebruiksnormen voor dierlijke mest.</item>
         <item attribuut="Rubriek">Milieu (Luchtverontreiniging) Veeteelt (Runderen)</item>
         <item attribuut="Trefwoorden">Luchtverontreiniging Runderen</item>
         <item attribuut="Vindplaats">Kamervragen met antwoord 2006-2007, nr. 2339, Tweede Kamer</item>
         <item attribuut="Vraagnr_bij_indiening">2060717400</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-08-13</item>
         <item attribuut="Datum_indiening">2007-06-07</item>
         <item attribuut="Document-id">KVR29009</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4953" allpagenumbers="4953 4954" vetnummer="2060717400" code="0607tkkvr2339" lopendefooter="Tweede Kamer, vergaderjaar 2006–2007, Aanhangsel" filenaam="KVR29009" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2339" onderwerp="" indiendatum="2007-06-7">
         <vrager partij="PvdD" oorsprong="parlement">Thieme</vrager>
         <vraagt-aan>de ministers van Landbouw, Natuur en Voedselkwaliteit en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="13 augustus 2007), zie ook Aanhangsel Handelingen nr. 2114, vergaderjaar 2006–2007">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Kent u het bericht «weiden geeft minder uitstoot dan opstallen»? <voetnoot nummer="1"/>
      </vraag>
      <vraag nummer="2">Deelt u de opvatting van het Centrum voor Landbouw en Milieu (CLM) dat weidegang in de meeste gevallen een lagere uitstoot van broeikasgassen oplevert dan opstallen? Zo ja, welke activiteiten onderneemt u om de weidegang van melkkoeien te stimuleren en acht u dat voldoende? Zo neen, waarom niet en wat zijn uw bevindingen wat betreft weidegang en de uitstoot van broeikasgassen? </vraag>
      <vraag nummer="3" voetnoot="1">Is het waar dat u uw collega’s in het kabinet getracteerd heeft op zogenoemde weidemelk van Friesche vlag met 100% weideganggarantie? <voetnoot nummer="1"/>Welk signaal beoogde u hiermee af te geven? Waaruit bestaat de 100% weideganggarantie? Vindt u dat u als minister dienstbaar mag zijn aan winst van derden? Zo ja, waarom? </vraag>
      <vraag nummer="4">Hoe beziet u in dit kader uw deelname aan de opening van de campagne stap in de stal welke door de Reclame Code Commissie (RCC) als misleidend is aangemerkt? Kunt u inzicht geven in het beleid dat u voert met betrekking tot deelname aan of promotie voor commerciële initiatieven vanuit de veehouderij? </vraag>
      <vraag nummer="5">Welke criteria hanteert u om wel of niet deel te nemen aan of promotie voor commerciële initiatieven en bent u bereid hiervoor een toetsingskader te ontwikkelen waarin uitnodigingen onder andere worden beoordeeld op de mate van duurzaamheid en diervriendelijkheid van het initiatief alvorens uzelf hiervoor als minister in te spannen? Zo ja, op welke wijze en binnen welke termijn? Zo neen, waarom niet en op welke wijze wilt u voorkomen dat u zich inzet voor een initiatief dat niet in overeenstemming is met de maatschappelijke wens naar meer duurzaamheid en dierenwelzijn in de (intensieve) veehouderij? </vraag>
      <vraag nummer="6" voetnoot="2">Deelt u de mening dat 120 dagen weidegang per jaar en minimaal 6 uur per dag (dus minimaal 720 uur per jaar) zoals de Stichting Weidegang in haar reglementen heeft staan voldoende is? Zo ja, vindt u het acceptabel dat deze minimumeis slechts eenderde is van het gemiddelde aantal uren beweiding van melkkoeien in 2006 zoals blijkt uit het CLM rapport «nulmeting Koe en Wij»? <voetnoot nummer="2"/>Kunt u aangeven waarom? Zo neen, op welke wijze gaat u stimuleren dat in het reglement het minimum aantal uren weidegang dat melkkoeien per jaar krijgen zal stijgen? </vraag>
      <vraag nummer="7">Deelt u de mening dat minimaal 720 uren beweiding per melkkoe per jaar daadwerkelijk voldoende is om van weidegang te spreken? Zo ja, waar baseert u dat op? Wanneer is er sprake van een «melkkoe die weidegang heeft»? Welke definitie hanteert u daarbij? Zo neen, wat is de definitie van weidegang en in hoeverre moet die definitie volgens u gehanteerd worden bij discussies over weidegang? </vraag>
      <vraag nummer="8">Bent u bereid regels te ontwikkelen voor het gebruik van de term weidegang waar de sector zich in reclame-uitingen, garanties en verpakkingsteksten aan moet houden? Zo ja, op welke wijze en binnen welke termijn? Zo neen, waarom niet en hoe voorkomt u dan misleidende reclame? </vraag>
      <vraag nummer="9">Deelt u de mening dat weidegang verplicht gesteld moet worden? Zo ja, op welke wijze en binnen welke termijn gaat u hiervoor stappen ondernemen? Zo neen, waarom niet en hoe verhoudt zich dat tot uw voornemen de uitstoot van broeikasgassen zo veel mogelijk te verminderen? </vraag>
      <vraag nummer="10" voetnoot="3">Deelt u de mening dat weidegang beter is voor het welzijn van melkkoeien? Zo ja, waar baseert u uw bevindingen op? Zo neen, hoe verhoudt zich uw mening tot het standpunt van de Koninklijke Nederlandse Maatschappij van Diergeneeskunde (KNMD) dat weidegang beter is voor het welzijn van koeien <voetnoot nummer="3"/>? </vraag>
      <vraag nummer="11">Deelt u de mening dat weidegang een onderdeel zou moeten zijn van cross compliance maatregelen zodat alleen agrariërs die hun melkkoeien weiden recht hebben op directe inkomenssteun? Zo ja, op welke wijze en binnen welke termijn wilt u deze voorwaarden aan directe inkomenssteun realiseren? Zo neen, acht u het rechtvaardig dat agrariërs die hun melkkoeien jaarrond op stal houden en daardoor mogelijkerwijs een negatieve bijdrage leveren aan het klimaat, overheidssteun ontvangen en kunt u uitleggen waarom? </vraag>
      <vraag nummer="12">Deelt u de mening dat melkkoeien die permanent op stal worden gehouden onder de gebruiksnormen voor dierlijke mest voor hokdieren zouden moeten vallen, maximaal 170 kg N per hectare, en dat de mogelijkheid tot derogatie, maximaal 250 kg N per hectare, die voor graasdieren geldt zal komen te vervallen als het gaat om permanent opgestalde melkoeien? Zo ja, op welke wijze en binnen welke termijn gaat u dat realiseren? Zo neen, hoe rechtvaardigt u dat de versoepeling van de gebruiksnormen voor dierlijke mest, welke is bedoeld voor graasdieren, onterecht wordt gebruikt door agrariërs die hun melkkoeien permanent opstallen? </vraag>
      <vraag nummer="13">Deelt u de mening dat het weiden van melkkoeien ook een maatschappelijke functie is, bijvoorbeeld voor het vergroten van de kwaliteit van het landschap? Zo ja, bent u voornemens agrariërs die hun melkkoeien weiden hiervoor te belonen en op welke wijze? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-06-2" bron="Agrarisch Dagblad">Agrarisch Dagblad, 2 juni 2007</noot>
         <noot nummer="2">Nulmeting Koe &amp; Wij, 2006. CLM rapport 647. CLM, Culemborg</noot>
         <noot nummer="3" datum="2007-05-9" bron="Zuivelzicht">Zuivelzicht, 9 mei 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja. Ik ken inmiddels ook de reacties hierop van verschillende wetenschappers van Wageningen UR. </antwoord>
      <antwoord nummer="2">Ik kom op basis van de verschillende berichten tot de conclusie dat het effect van weidegang op de uitstoot van broeikasgassen afhankelijk is van bedrijfsspecifieke omstandigheden, waaronder grondsoort, gebruik van mest en diervoeding. Dit sluit aan bij mijn bevindingen dat het effect van weidegang op de uitstoot van broeikasgassen genuanceerd ligt. Dit vergt nog nadere analyse. </antwoord>
      <antwoord nummer="3">Ik heb mijn collega’s in het kabinet getrakteerd op zogenoemde weidemelk, omdat ik dit soort initiatieven uit de markt en maatschappij toejuich. </antwoord>
      <antwoord nummer="4">Zie antwoord over het oordeel van de Reclame Code Commissie over zichtstallen en de campagne Stap in de Stal van 14 juni 2007 (Aanhangsel 1850). </antwoord>
      <antwoord nummer="5">Ik krijg zoals u weet vele uitnodigingen. Deze toets ik op basis van het algemene criterium of mijn deelname kan bijdragen aan het realiseren van mijn beleid. Ik ben niet bereid om een toetsingskader te ontwikkelen. </antwoord>
      <antwoord nummer="6, 7, 8, 9 en 10" voetnoot="1">Mijn voorganger heeft in een brief aan u aangegeven dat weidegang van koeien een thema is, waarbij in de eerste plaats een rol is weggelegd voor de markt en de maatschappij <voetnoot nummer="1"/>. Dit sluit aan bij mijn visie hierover. In de bovengenoemde brief is aangegeven dat regelgeving rond weidegang niet het aangewezen instrument is. Hier past een faciliterende rol voor de overheid. In lijn met deze rol heeft mijn ministerie het project «Koe en Wij» mogelijk gemaakt, dat een bijdrage wil leveren aan het behoud en stimuleren van weidegang. Weidegang biedt betere mogelijkheden voor natuurlijk gedrag dan huisvesting in de bestaande stallen. Ik sluit daarbij echter ook niet de ogen voor de voorwaarden zoals de KNMvD die noemt voor weidegang. Zo moeten de bedrijfsspecifieke omstandigheden geschikt zijn. </antwoord>
      <antwoord nummer="12">Nee, ik deel die mening niet. De hoogte van de derogatie is gericht op het tegelijkertijd realiseren van milieurandvoorwaarden van de Nitraatrichtlijn en het creëren van een zo groot mogelijke plaatsingsruimte voor dierlijke mest. Door de derogatie te beperken tot alleen die bedrijven die hun koeien weiden, zouden duizenden bedrijven direct in hun bedrijfsvoering geraakt worden. Indirect wordt hiermee de hele Nederlandse veehouderij, dus inclusief de bedrijven die wel weidegang toepassen, belast vanwege de verkleinde plaatsingsruimte voor dierlijke mest in Nederland. Het Nederlandse stikstofoverschot zal daardoor aanzienlijk toenemen. </antwoord>
      <antwoord nummer="11 en 13">Het kabinet heeft in het coalitieakkoord aangegeven zich bij de komende hervorming van het Gemeenschappelijk Landbouwbeleid in te gaan zetten om de Europese inkomenssteun meer te koppelen aan het realiseren van maatschappelijke waarden. Dit najaar kom ik met een notitie met voorstellen voor een Nederlandse positie in het debat hierover. Het onderwerp weidegang zal hierin een plaats krijgen. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2005–2006, 29 939, nr. 3</noot>
      </noten>
   </antwoorden>
</kvr>
