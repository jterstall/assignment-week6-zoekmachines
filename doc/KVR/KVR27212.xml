<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Miltenburg (VVD) aan de staatssecretaris van Volksgezondheid, Welzijn en Sport en de minister van Binnenlandse Zaken en Koninkrijkrelaties over het bericht dat de Onderzoeksraad voor Veiligheid onderzoek gaat doen naar incidenten in de jeugdzorg. (Ingezonden 27 december 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27212
</item>
         <item attribuut="Inhoud">Heeft het onderzoek van de Onderzoeksraad voor de Veiligheid naar de jeugdzorg toegevoegde waarde, daar er al menig onderzoek is gedaan? Daarnaast de vraag of het onderwerp jeugdzorg wel past binnen de taakopdracht van de Onderzoeksraad.</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Gezondheidszorg (Maatschappelijke gezondheidszorg) Welzijn (Jeugdigen)</item>
         <item attribuut="Trefwoorden">Jeugdhulpverlening Ongevallen Openbare orde en veiligheid</item>
         <item attribuut="Vindplaats">Kamervragen met antwoord 2006-2007, nr. 719, Tweede Kamer</item>
         <item attribuut="Vraagnr_bij_indiening">2060704860</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Miltenburg</persoon>
         </item>
         <item attribuut="Datum_reaktie">2007-02-01</item>
         <item attribuut="Datum_indiening">2006-12-27</item>
         <item attribuut="Document-id">KVR27212</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1547" allpagenumbers="1547 1548 1549" vetnummer="2060704860" code="0607tkkvr719" lopendefooter="Tweede Kamer, vergaderjaar 2006–2007, Aanhangsel" filenaam="KVR27212" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="719" onderwerp="" indiendatum="2006-12-27">
         <vrager partij="VVD" oorsprong="parlement">Van Miltenburg</vrager>
         <vraagt-aan>de staatssecretaris van Volksgezondheid, Welzijn en Sport en de minister van Binnenlandse Zaken en Koninkrijkrelaties</vraagt-aan>
      </vraagdata>
      <antwoorddata antwoorddatum="2007-02-1">
         <antwoorder functie="minister" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de tv-uitzending <voetnoot nummer="1"/>dat de Onderzoeksraad voor Veiligheid onderzoek gaat doen naar de jeugdzorg? </vraag>
      <vraag nummer="2">Is de staatssecretaris van Volksgezondheid, Welzijn en Sport voorafgaande aan de tv-uitzending door de voorzitter van de Onderzoeksraad op de hoogte gesteld van dit onderzoek? Zo ja, wanneer? Zo neen, waarom niet? Zo neen, vindt u dat u als systeemverantwoordelijke bewindspersoon vooraf geïnformeerd had moeten worden? </vraag>
      <vraag nummer="3">Kan de staatssecretaris van Volksgezondheid, Welzijn en Sport aangeven hoeveel onderzoeken, en door welke instanties, in de afgelopen kabinetsperiode zijn uitgevoerd naar aanleiding van de problemen in de jeugdzorg? Hoeveel onderzoeken worden er momenteel nog uitgevoerd? Kunt u een overzicht van deze onderzoeken aan de Kamer doen toekomen? </vraag>
      <vraag nummer="4">Wat is naar de mening van de staatssecretaris van Volksgezondheid, Welzijn en Sport de toegevoegde waarde van wederom een onderzoek naar de jeugdzorg? </vraag>
      <vraag nummer="5">Kan de staatssecretaris van Volksgezondheid, Welzijn en Sport meedelen hoeveel adviezen uit bovengenoemde onderzoeken zijn voortgevloeid, en welke momenteel worden geïmplementeerd? Hoe wordt voorkomen dat de implementatie van deze noodzakelijke veranderingen (op basis van de reeds uitgevoerde onderzoeken) worden gestaakt, in afwachting van de adviezen van de Onderzoeksraad voor Veiligheid? Kunt u tevens aangeven hoe voorkomen wordt dat lopende onderzoeken door dit onderzoek mogelijk gestaakt of vertraagd worden? Op welke wijze gaat de staatssecretaris van Volksgezondheid, Welzijn en Sport hierop toezien? </vraag>
      <vraag nummer="6">Hoe duidt de minister van Binnenlandse Zaken en Koninkrijkrelaties de geluiden uit het veld en de media dat het onderwerp jeugdzorg niet past binnen de taakopdracht van de Onderzoeksraad voor Veiligheid? Valt volgens de minister van Binnenlandse Zaken en Koninkrijksrelaties onderzoek doen naar «de wijze waarop jeugdzorg in staat is de veiligheid van kinderen te garanderen» onder de taakopdracht van de Onderzoeksraad voor Veiligheid? Zo ja, waarom? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-12-19" bron="Nova">Nova, 19 december 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Nee, de voorzitter van de Onderzoeksraad voor Veiligheid heeft mij niet vooraf geïnformeerd. Ik weet niet waarom dit niet heeft plaatsgevonden. Overigens wijs ik erop dat de Onderzoeksraad te allen tijde eigenstandig kan besluiten tot een onderzoek op zijn werkterrein. </antwoord>
      <antwoord nummer="3" voetnoot="1 1">In de afgelopen kabinetsperiode is op verzoek van verschillende partijen naar vele aspecten van de jeugdzorg onderzoek uitgevoerd. Hieronder volgt een overzicht van uitgevoerde en lopende onderzoeken op landelijk niveau. Bij het opstellen van het overzicht is gekozen voor onderzoeken die inhoudelijk raakvlak hebben en derhalve relevant zijn voor het voorgenomen onderzoek van de Onderzoeksraad voor Veiligheid. Onderwerp onderzoek Uitvoerder Status 1. Uitvoering jeugdbescherming Ordina afgerond (2005) 2. Evaluatie AMK <voetnoot nummer="1"/>-wetgeving BMC afgerond (2006) 3. Evaluatie Wet op de jeugdzorg BMC afgerond (2006) 4. Positionering van de jeugdrechter (o.a. ketensamenwerking) Raad voor de rechtspraak afgerond (2006) 5. Omvang kindermishandeling Universiteit van Leiden en Vrije universiteit Amster- dam oplevering voorjaar 2007 6. Horen, zien en niet zwijgen – Onderzoek naar de kwaliteit van de keten van voorzieningen voor kinderen en gezinnen in probleemsituaties Inspectie jeugdzorg Inspectie van het Onderwijs Inspectie voor de Gezondheidszorg Inspectie Openbare Orde en Veiligheid afgerond (2003) 7. Casus Helmond Inspectie jeugdzorg Inspectie voor de Gezondheidszorg afgerond (2003) 8. Rapport onderzoek casus ots Inspectie jeugdzorg afgerond (2003) 9. Casus Helmond 2 – Rapport van bevindingen en conclusies over de instellingen voor jeugdzorg die betrokken waren bij de baby die oktober 2003 te Helmond is overleden Inspectie jeugdzorg afgerond (2004) 10. De weg door de hulpverlening, een onderzoek naar het verloop van het hulpverleningsproces van een jeugd- beschermingspupil Inspectie jeugdzorg afgerond (2004) 11. Een goed begin...? – Hulpverlenings- plannen bij zorgaanbieders in Nederland Inspectie jeugdzorg afgerond (2005) 12. Bellen met het AMK, en dan? – Een onderzoek naar de werkwijze van het AMK Inspectie jeugdzorg afgerond (2005) 13. Crisis, wat nu? – Landelijk onderzoek naar de kwaliteit van het handelen van de Bureaus Jeugdzorg in Nederland bij cliënten in acute crisis Inspectie jeugdzorg afgerond (2005) 14. Onderzoek naar de kwaliteit van het hulpverleningsproces aan S. Inspectie jeugdzorg afgerond (2005) 15. Risico’s... De casus Tolbert Inspectie jeugdzorg afgerond (2005) 16. Zorgen voor het bedreigde kind – Onderzoek naar de samenwerking tussen Raad voor de Kinderbescherming en Bureau Jeugdzorg Inspectie jeugdzorg afgerond (2006) 17. Hoe gaan instellingen in de jeugdzorg om met signalen en meningen van cliënten Inspectie jeugdzorg oplevering maart 2007 18. Verbeteringen bij het Advies – en Meldpunt Kindermishandeling (nazorg) Inspectie jeugdzorg oplevering 1e helft 2007 19. Kwaliteit crisisopvang zorgaanbieders Inspectie jeugdzorg oplevering 2e helft 2007 20. Veiligheid van kinderen die onder toezicht (OTS) zijn gesteld (Bureau Jeugdzorg) Inspectie jeugdzorg oplevering 2e helft 2007 21. Ketenaanpak kindermishandeling Algemene Rekenka- mer oplevering november 2007 <voetnoot nummer="1"/>AMK = Advies- en Meldpunt Kindermishan- deling. Daarnaast zijn op verzoek van de provincies regionaal onderzoeken uitgevoerd en is in het kader van Integraal Toezicht Jeugdzaken door de Inspectie jeugdzorg, Inspectie Openbare Orde en Veiligheid, Inspectie voor de Gezondheidszorg en de Inspectie van het Onderwijs gezamenlijk toezicht naar regionale ketens uitgevoerd, zo is onder andere in Almere de keten rond kindermishandeling en huiselijk geweld onderzocht. Bovendien heeft de afgelopen kabinetsperiode de Operatie Jong plaatsgevonden. In dit kader heeft Regeringscommissaris Jeugd- en Jongerenbeleid de heer S.R.A. van Eijck onderzocht hoe de kwaliteit en de samenhang in het jeugdbeleid verbeterd kan worden. Hiertoe is intensief met de praktijk gesproken en hebben de betrokken departementen het rijksbeleid op het terrein van jeugd beter op elkaar afgestemd. Op basis hiervan heeft de heer Van Eijck een drietal adviezen uitgebracht, waarin veel aanbevelingen zijn opgenomen. </antwoord>
      <antwoord nummer="4">Zoals aangegeven in het antwoord op vraag 3 is de afgelopen kabinetsperiode reeds een groot aantal onderzoeken naar de jeugdzorg uitgevoerd. Het gevaar bestaat derhalve dat er dubbelingen optreden of dat zelfs sprake is van teveel onderzoek. Gelet hierop is het naar mijn mening van groot belang dat bij de start van het onderzoek door de Onderzoeksraad goed wordt afgestemd wat de scope van dit onderzoek zal zijn, zodat dubbelingen en overdaad worden voorkomen. Ik ga er vanuit dat de Onderzoeksraad zich hiervan bewust is en daar ook rekening mee zal houden. De voorzitter van de Onderzoeksraad heeft in zijn brief, 21 december 2006, waarin hij mededeelt onderzoek naar kindermishandeling te gaan doen, in ieder geval aangegeven kennis te zullen nemen van de ontwikkelingen in de jeugdzorg gericht op verbetering en dat hij contact heeft opgenomen met de Inspectie jeugdzorg. </antwoord>
      <antwoord nummer="5">In de rapporten van Ordina, BMC, de inspectie en de Algemene Rekenkamer zijn vele aanbevelingen gedaan. Het merendeel van deze aanbevelingen heeft betrekking op het eerder signaleren van problemen en op het verbeteren van de samenwerking tussen instanties, om zo de veiligheid van het kind te verbeteren. Met betrekking tot de implementatie van de diverse aanbevelingen merk ik op dat ten behoeve van de samenhang en het overzicht op dit moment in overleg met partijen een verbeteragenda voor het jeugdbeleid wordt opgesteld. In deze agenda worden gerichte acties gekoppeld aan termijnen opgenomen en wordt per actie aangegeven welk van de betrokken partijen verantwoordelijk is voor de uitvoering daarvan. Met het opstellen van de agenda ontstaat een samenhangend kader met voor een ieder duidelijke en gedragen doelstellingen. Naar verwachting is de agenda in het voorjaar van 2007 gereed. Via de voortgangsberichten jeugdzorg zullen wij uw Kamer over de voortgang van de acties informeren. Veel van de activiteiten die worden opgenomen in de verbeteragenda zijn al lopende trajecten. Het is geenszins de bedoeling dat de uitvoering van de verbeteracties wordt gestaakt. Ik heb er ook vertrouwen in dat dit niet zal gebeuren nu de verbeteragenda in overleg met partijen (o.a. VNG, IPO, MOgroep) wordt opgesteld en zij reeds eerder met mij en de minister van Justitie hebben onderschreven dat het noodzakelijk is dat een groot aantal verbeteringen in de jeugdzorg wordt doorgevoerd. Deze activiteiten dienen in ieder geval, los van het onderzoek en de rapportage van de Onderzoeksraad, te worden uitgevoerd. </antwoord>
      <antwoord nummer="6">De taak van de Onderzoeksraad is in de Rijkswet ruim geformuleerd. De Onderzoeksraad heeft – met het uitsluitende doel toekomstige voorvallen te voorkomen of de gevolgen daarvan te beperken – tot taak te onderzoeken en vast te stellen wat de oorzaken of vermoedelijke oorzaken van individuele of categorieën voorvallen en van de omvang van hun gevolgen zijn en daaraan zo nodig aanbevelingen te verbinden (artikel 3). De onderzoekstaak omvat ook de wijze waarop in Nederland is omgegaan met de gevolgen van voorvallen (artikel 4). Het begrip «voorval» is in de Rijkswet ruim gedefinieerd. Het gaat om een gebeurtenis die de dood of letsel van een persoon dan wel schade aan een zaak of het milieu veroorzaakt, of een gebeurtenis die gevaar voor een dergelijk gevolg in het leven heeft geroepen (artikel 1). Niet alleen voorvallen die daadwerkelijk schade of letsel hebben opgeleverd kan de Onderzoeksraad onderzoeken, maar ook voorvallen die daartoe (nog) niet hebben geleid (incidenten). Er zijn enkele soorten voorvallen uitgezonderd: verstoringen van de openbare orde, optreden ter handhaving van de rechtsorde en het optreden van de krijgsmacht in een situatie van oorlog of gewapend conflict (artikel 1). De Rijkswet bevat zelf geen criteria voor de selectie van te onderzoeken voorvallen. De Onderzoeksraad bepaalt – in zijn onafhankelijkheid en taakopvatting – zelf welke voorvallen hij binnen de taakopdracht onderzoekt, niet geleid door politieke belangen (artikel 41). Leidraad is daarbij in hoeverre naar het oordeel van de Onderzoeksraad uit de bestudering van een voorval lering kan worden getrokken en daarop aanbevelingen voor maatregelen ter vergroting van de veiligheid kunnen worden gebaseerd. Overigens is in de Rijkswet opgenomen dat binnen drie jaar het functioneren van de Onderzoeksraad wordt geëvalueerd op doelmatigheid en doeltreffendheid. De gebeurtenissen in de Jeugdzorg kunnen worden aangemerkt als voorvallen zoals bedoeld in de Rijkswet. Er is sprake van letsel of overlijden van een persoon. En het onderzoek door de Onderzoeksraad heeft tot doel lering te trekken om toekomstige gebeurtenissen te voorkomen. In de Rijkswet is de reikwijdte van het begrip voorval niet beperkt tot gebeurtenissen op het terrein van bijvoorbeeld transportongevallen. Het is ontdaan van zijn sectorale (fysieke) betekenis van veiligheid. De geluiden van het veld en de media zijn wellicht te plaatsen in het licht van de totstandkoming van de Rijkswet. In de Onderzoeksraad zijn namelijk drie raden opgegaan: de Raad voor de Transportveiligheid, de niet opgerichte Raad Rampen en Calamiteiten en de niet opgerichte Ongevallenraad Defensie. Op de voornoemde onderscheiden beleidsterreinen heeft het begrip «voorval» een meer sectorale (fysieke) betekenis dat ver afstaat van de structurele veiligheidstekorten zoals de opvang en begeleiding van het kind. </antwoord>
      <noten afkomstig="antwoord"/>
   </antwoorden>
</kvr>
