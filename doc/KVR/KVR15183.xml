<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Mosterd (beiden CDA) aan de minister van Sociale Zaken en Werkgelegenheid over AOW en aanvullende bijzondere bijstand. (Ingezonden 4 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15183
</item>
         <item attribuut="Inhoud">Vragen over het opsporen van ouderen met een onvolledige AOW-opbouw en de weigering van de Sociale Verzekeringsbank en de Belastingdienst om hun bestanden hiervoor open te stellen.</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW)) Staats- en bestuursrecht (Privacy)</item>
         <item attribuut="Trefwoorden">AOW Privacy</item>
         <item attribuut="Vindplaats">Kamervragen met antwoord 2001-2002, nr. 750, Tweede Kamer</item>
         <item attribuut="Vraagnr_bij_indiening">2010205440</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Mosterd</persoon>
         </item>
         <item attribuut="Datum_reaktie">2002-03-06</item>
         <item attribuut="Datum_indiening">2002-02-04</item>
         <item attribuut="Document-id">KVR15183</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1573" allpagenumbers="1573 1574" vetnummer="2010205440" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15183" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="750" onderwerp="" indiendatum="2002-02-4">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Mosterd</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-03-6">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat de Sociale Verzekeringsbank (SVb) en de Belastingdienst weigeren mee te werken aan elk verzoek van een gemeente om, in het kader van het opsporen van ouderen boven de 65 jaar met een onvolledige AOW-opbouw die derhalve in aanmerking komen voor aanvullende bijzondere bijstand, een beroep te mogen doen op de respectieve bestanden? </vraag>
      <vraag nummer="2">Is u bekend dat hierdoor een gemeente mensen met een onvolledige AOW-opbouw niet gericht kan benaderen en dat dit tot gevolg heeft dat veel van deze mensen onder de armoedegrens leven met alle gevolgen van dien voor onder meer huisvesting en gezondheid? </vraag>
      <vraag nummer="3">Op grond waarvan weigeren SVb en de Belastingdienst het eenmalig verstrekken van deze gegevens aan een gemeente? </vraag>
      <vraag nummer="4">Welke stappen zult u nemen om aan dit probleem, waarvan met name allochtone ouderen de dupe zijn, een einde te maken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Zowel de SVB als de Belastingdienst hebben een registratie van persoonsgegevens voor een specifiek doel. Het verstrekken van de persoonsgegevens uit deze registraties aan derden (bijvoorbeeld gemeenten) is aan regels gebonden. De SVB verstrekt op grond van artikel 62 SUWI, uit eigen beweging of op verzoek, gegevens aan gemeenten (B&amp;W) die noodzakelijk zijn voor onder andere de uitvoering van de Algemene Bijstandswet. Als hierbij de te verstrekken gegevens niets kunnen toevoegen aan wat gemeenten zélf aan informatie tot hun beschikking kunnen hebben, dan laat de SVB het proportionaliteitsbeginsel van de vorig jaar van kracht geworden Wet Bescherming Persoonsgegevens (WBP) meewegen. Zie het antwoord op de vragen 2 en 3. Bij de Belastingdienst is de informatieverstrekking aan derden vastgelegd in het Voorschrift Informatieverstrekking Fiscus (VIF). Hierin staat dat de Belastingdienst en gemeenten elkaar desgevraagd informatie zullen verstrekken, voor zover het een specifieke cliënt betreft. Momenteel is het Ministerie van Financiën bezig met een voorstel wetsaanpassing om dit voorschrift in lijn te brengen met de Wet Bescherming Persoonsgegevens (WBP). </antwoord>
      <antwoord nummer="2 en 3">Contact met de SVB leert dat een bestandsuittrek van de gemeente (vrijwel) dezelfde gegevens zal opleveren als wanneer de SVB dat zou doen: het levert een totaalbestand aan AOW-gerechtigden op. Dit komt doordat de SVB geen gegevens heeft over de overige inkomsten van AOW-gerechtigden (zoals aanvullend Nederlands pensioen). Aangezien gemeenten zélf de mogelijkheid hebben om via de Gemeentelijke Basisadministratie na te gaan welke personen in hun gemeente AOW-gerechtigd zijn, hebben de SVB-bestanden geen toegevoegde waarde. In beide gevallen zal van een «gerichte benadering» geen sprake kunnen zijn. Er kan geen onderscheid worden gemaakt tussen rechthebbenden op aanvullende bijstand en zij die niet in die categorie vallen. Verder toont onderzoek aan dat bestandsvergelijking met landelijke gegevensbestanden een weinig effectief middel is om armoede te bestrijden. Zo geeft een rapport van Ernst &amp; Young getiteld «Terugdringen niet-gebruik van inkomensafhankelijke voorzieningen» (december 1999) aan dat de verschillende gedefinieerde groepen zélf moeilijk te bereiken zijn. Er blijkt vaak een gering resultaat te staan tegenover een vrij uitgebreid onderzoek. Dat staat op gespannen voet met het beginsel van proportionaliteit in de zin van de WBP (i.e. kan er niet op een eenvoudiger wijze aan de benodigde gegevens worden gekomen?) Uit pilots in Groningen, Alphen aan den Rijn en Den Haag (1998), waarvan in het genoemde rapport van Ernst &amp; Young de uitkomst is opgetekend en waaraan ook de Belastingdienst heeft meegewerkt, blijkt dat landelijke bestandskoppeling weinig toegevoegde waarde heeft. Derhalve kan niet worden gesteld dat een bestandsvergelijking met bestanden van de SVB of de Belastingdienst tot gevolg zou hebben dat gemeenten mensen met een onvolledige AOW-opbouw gericht kunnen benaderen. </antwoord>
      <antwoord nummer="4">In de contacten met de VNG en individuele gemeenten heeft het terugdringen van niet-gebruik de aandacht. Hierbij worden ook mogelijkheden als brede publicatie, of het wijzen van werkgroepen – van bijvoorbeeld allochtone ouderen – op de mogelijkheden van bijzondere bijstand, meegenomen. Daarnaast kan elke gemeente zelf voor een pro-actieve aanpak kiezen om bepaalde groepen van personen bij wie dit voorkomt gericht te benaderen. Dit zal meer effect hebben dan de door vragenstellers bedoelde bestandsvergelijking. </antwoord>
      <noten afkomstig="antwoord"/>
   </antwoorden>
</kvr>
