<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over treinontsporingen. (Ingezonden 14 juni 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23352
</item>
         <item attribuut="Inhoud">Vragen naar aanleiding van uitlatingen van ProRail (Parool, 10 juni 2005) dat de treinontsporing bij Amsterdam Centraal Station (CS) in de nacht van 9 op 10 juni 2005 niet te maken heeft met de ontsporing van een grindtrein eveneens bij CS op 8 juni 2005. Is er al een vermoedelijke oorzaak van beide ongelukken bekend? In hoeverre kloppen de signalen van machinisten dat er zich al geruime tijd aan de westzijde van CS een opvallende onregelmatigheid in de spoorligging bevindt?</item>
         <item attribuut="Rubriek">Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Spoorwegen Verkeersveiligheid</item>
         <item attribuut="Vindplaats">Kamervragen met antwoord 2004-2005, nr. 1947, Tweede Kamer</item>
         <item attribuut="Vraagnr_bij_indiening">2040516490</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-06-27</item>
         <item attribuut="Datum_indiening">2005-06-14</item>
         <item attribuut="Document-id">KVR23352</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4147" allpagenumbers="4147 4148" vetnummer="2040516490" code="0405tkkvr1947" lopendefooter="Tweede Kamer, vergaderjaar 2004–2005, Aanhangsel" filenaam="KVR23352" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1947" onderwerp="" indiendatum="2005-06-14">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="27 juni 2005), zie ook Aanhangsel Handelingen nr. 1902, vergaderjaar 2004–2005">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u aangeven waarop de uitspraak van ProRail gebaseerd is dat de treinontsporing bij Amsterdam Centraal in de nacht van 9 op 10 juni 2005niets te maken heeft met de ontsporing van een grindtrein op 6 juni 2005? <voetnoot nummer="1"/>Is er al een (vermoedelijke) oorzaak van beide ongelukken bekend? Heeft ProRail deze uitspraak daarop gebaseerd? Zo ja, kunt u de Kamer hierover informeren? </vraag>
      <vraag nummer="2">In hoeverre kloppen de signalen van machinisten dat er zich aan de westzijde van Amsterdam Centraal reeds geruime tijd een opvallende onregelmatigheid in de spoorligging bevindt? Is het ook waar dat een deel van de ter plaatse bekende machinisten om die reden daar met verminderde snelheid passeert? Kunt u aangeven wat de ernst van deze vermeende onregelmatigheid in de spoorligging is? Wat is daarvan de oorzaak? </vraag>
      <vraag nummer="3">Welke eisen worden er gesteld aan de spoorligging? Op welke wijze houdt u hier toezicht op? Welke preventieve en curatieve maatregelen worden er genomen als er afwijkingen geconstateerd worden? Verloopt dit proces naar uw mening optimaal en is de veiligheid daarmee afdoende verzekerd? </vraag>
      <vraag nummer="4">Kunt u aangeven welke maatregelen ProRail genomen heeft op basis van de bevindingen van de Inspectie Verkeer en Waterstaat met betrekking tot de ontsporing van een ammoniaktrein bij Halfweg op 17 juni 2003? Wat is uw mening over deze maatregelen? Is inmiddels voldoende zekergesteld dat dergelijke fatale liggingsfouten nu niet meer kunnen voorkomen? Kunt u dit onderbouwen met feitelijke informatie? </vraag>
      <vraag nummer="5">Kunt u zich voorstellen dat de opeenvolgende ontsporingen rond Amsterdam in heel Nederland tot onzekerheid leiden onder reizigers, personeel en omwonenden, met name op plaatsen waar het spoor duidelijk merkbare en/of zichtbare liggingsfouten vertoont? </vraag>
      <vraag nummer="6">Ziet u, ook gelet op de toename van het aantal roodseinpassages en het grote aantal daarmee samenhangende treinbotsingen, aanleiding om op korte termijn aanvullende maatregelen te nemen om het traditioneel grote vertrouwen in de veiligheid van het vervoer per spoor te herstellen? Zo ja, welke? Zo neen, waarom niet? </vraag>
      <vraag nummer="7">Bent u met het oog op de mogelijk onveilige situatie en de maatschappelijke onzekerheid hierover bereid om deze vragen binnen een week te beantwoorden? </vraag>
      <noten afkomstig="vraag">
         <noot nummer="1" datum="2005-06-10" bron="Het Parool">Het Parool, 10 juni 2005</noot>
      </noten>
   </vragen>
   <antwoorden aantal="7">
      <antwoord nummer="1">Prorail heeft aangegeven dat op 10 juni 2005door een woordvoerder van ProRail een reactie is gegeven voor AT5op het ongeval. Dat was geen officiële reactie, maar vormde wel de basis voor het krantenartikel van het Parool van 10 juni. ProRail betreurt het krantenartikel en distantieert zich van de inhoud. De Inspectie Verkeer en Waterstaat (hierna Inspectie) onderzoekt de oorzaken van zowel de ontsporing van de grindtrein op 6 juni 2005, als de ontsporing van de lege kolentrein op 10 juni 2005, beide te Amsterdam. De onderzoeken naar beide ontsporingen worden, naar verwachting, eind augustus 2005 afgerond. Ik wil vooruitlopend op het afronden van beide onderzoeken door de Inspectie, niet ingaan op de oorzaken van de ongevallen. Zodra de Inspectie de onderzoeken heeft afgerond zal ik uw Kamer informeren over de resultaten. </antwoord>
      <antwoord nummer="2">Die signalen zijn mijns inziens onjuist. Indien een machinist een onregelmatigheid opmerkt die duidt op een veiligheidsaspect dan dient hiervan melding te worden gemaakt aan ProRail, die vervolgens onderzoek laat instellen. Bij de Inspectie, bij ProRail en bij NS, zijn geen meldingen bekend over de slechte spoorligging aan de westzijde van Amsterdam Centraal. </antwoord>
      <antwoord nummer="3">De basisvoorwaarden voor een veilige spoorligging zijn vastgelegd in wettelijke regels. Daarnaast liggen deze eisen vast in interne regelgeving van ProRail. Het is de taak en verantwoordelijkheid van ProRail om te voldoen aan deze normen en te borgen dat, indien dat nodig is, curatieve maatregelen getroffen worden. ProRail neemt ook preventieve maatregelen zoals visuele inspectie van de sporen en metingen. Het toezicht op het voldoen aan zowel de wettelijke regels als de bedrijfsregelgeving van ProRail, wordt uitgeoefend door de Inspectie. Ik hecht eraan te benadrukken dat een belangrijk instrument voor de borging van veiligheid binnen een organisatie het veiligheidsmanagementsysteem is, zoals dat bij ProRail bestaat. Ik zal er bij de Inspectie op aandringen dat blijvend zal worden toegezien op de actualiteit en effectiviteit van dit veiligheidsmanagementsysteem. </antwoord>
      <antwoord nummer="4">Door de Inspectie is na de ontsporing in Halfweg vastgesteld dat deze met name is veroorzaakt doordat het spoor en het betreffende wissel niet overeenkomstig de daarvoor geldende (ProRail) norm op elkaar aansloten. Het betreffende wissel en zijspoor zijn in opdracht van de Inspectie buiten dienst geweest tot het moment dat deze definitief waren hersteld. Door de Inspectie is een landelijk inspectieprogramma op de veilige berijdbaarheid van zijsporen en wissels opgestart. </antwoord>
      <antwoord nummer="5">Ik kan mij deze onzekerheid voorstellen. Ik denk echter niet dat er op dit moment aanleiding is voor onzekerheid. Ik vind het van belang dat de oorzaken van beide ontsporingen grondig door de Inspectie worden onderzocht en dat de rapportages van deze onderzoeken worden gepubliceerd. Zodoende kan eenieder kennis nemen van datgene wat is gebeurd en kan lering worden getrokken uit deze ongevallen. </antwoord>
      <antwoord nummer="6">Ik heb de Tweede Kamer op 17 mei per brief geïnformeerd over de stand van zaken met betrekking tot het branchebrede onderzoek naar de maatregelen in verband met roodlichtpassages. Gelet op de maatregelen die worden aangekondigd in deze brief heb ik op dit moment geen aanleiding om aanvullende maatregelen te treffen. </antwoord>
      <antwoord nummer="7">Inmiddels heb ik u om uitstel verzocht, omdat het meer tijd heeft gevergd om tot een zorgvuldige beantwoording te komen. </antwoord>
      <noten afkomstig="antwoord"/>
   </antwoorden>
</kvr>
