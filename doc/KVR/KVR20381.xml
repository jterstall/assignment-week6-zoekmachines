<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Hijum (CDA) aan de minister van Verkeer en Waterstaat over afsluiting van de grote kolksluis in Zwartsluis. (Ingezonden 7 mei 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20381
</item>
         <item attribuut="Inhoud">Vragen over de gevolgen van het afsluiten (en niet-bedienen) van de grote kolksluis in Zwartsluis sinds december 2001.</item>
         <item attribuut="Rubriek">Ruimtelijke ordening en infrastructuur (Algemeen) Verkeer, vervoer en waterstaat (Binnenscheepvaart) Verkeer, vervoer en waterstaat (Waterkeringen)</item>
         <item attribuut="Trefwoorden">Binnenscheepvaart Sluizen</item>
         <item attribuut="Vindplaats">Kamervragen met antwoord 2003-2004, nr. 1631, Tweede Kamer</item>
         <item attribuut="Vraagnr_bij_indiening">2030414030</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Van Hijum</persoon>
         </item>
         <item attribuut="Datum_reaktie">2004-05-24</item>
         <item attribuut="Datum_indiening">2004-05-07</item>
         <item attribuut="Document-id">KVR20381</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3451" allpagenumbers="3451 3452" vetnummer="2030414030" code="0304tkkvr1631" lopendefooter="Tweede Kamer, vergaderjaar 2003–2004, Aanhangsel" filenaam="KVR20381" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1631" onderwerp="" indiendatum="2004-05-7">
         <vrager partij="CDA" oorsprong="parlement">Van Hijum</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-05-24">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u ervan op de hoogte dat Rijkswaterstaat de grote kolksluis in Zwartsluis in december 2001 heeft afgesloten en deze sluis op dit moment niet bedient? </vraag>
      <vraag nummer="2">Bent u ervan op de hoogte dat deze afsluiting niet alleen gevolgen heeft voor de bereikbaarheid van Meppel voor de binnenvaart bij hoog- en laagwater, maar ook voor de waterkwaliteit (vissterfte), de recreatievaart en lokale evenementen (nationale sleepbootdagen)? </vraag>
      <vraag nummer="3">Bent u nog steeds van plan om in 2009 te starten met de integrale vervanging van de Meppelerdiepkeersluis door een schutsluis, conform de planning in het MIT 2004 en uw brief van 5 december 2003? </vraag>
      <vraag nummer="4">Welke kosten zijn gemoeid met een (minimale) reparatie van de grote kolksluis om de bediening van deze sluis weer mogelijk te maken? </vraag>
      <vraag nummer="5">Welke mogelijkheden ziet u om de reparatie van de grote kolksluis alsnog te financieren uit de extra financiële middelen ( € 35 mln.) die de Kamer bij de behandeling van de begroting voor 2004 ter beschikking heeft gesteld voor het onderhoud van vaarwegen via motie 29 200 XII, nr. 48? </vraag>
      <vraag nummer="6">Welke mogelijkheden ziet u om via een minimale (handmatige) bediening tegemoet te komen aan de wensen van de binnenvaart en het bedrijfsleven (beperkte bediening in de perioden van hoog- en laagwater) alsmede van de regio (openstelling voor recreatievaart, doorspoeling)? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, de bedrijfszekerheid van deze sluis is niet langer gegarandeerd en het is vanuit de veiligheid niet verantwoord deze sluis te gebruiken. </antwoord>
      <antwoord nummer="2">Gemiddeld is de keersluis 16 dagen per jaar gesloten. Alleen in een situatie dat de keersluis gesloten is, zullen klasse II-schepen (tot 66 meter) en kleiner gebruik willen maken van de Grote Kolksluis. Aangezien de Grote Kolksluis echter buiten bedrijf is, is de vaarweg nu geheel gestremd als ook de keersluis dicht gaat vanwege hoog/laagwater. Ik ben mij ervan bewust dat op dit moment gedurende ongeveer 16 dagen per jaar de vaarweg gestremd is. Gezien de zeer krappe financiële situatie met betrekking tot onderhouds- en MIT-budgetten de komende jaren ben ik echter genoodzaakt om prioriteiten te stellen. Hierbij is ervoor gekozen om grote knelpunten elders in Nederland met hogere prioriteit aan te pakken. Hierover heb ik de Kamer al meerdere keren geïnformeerd. </antwoord>
      <antwoord nummer="3">Ja, zoals het er op dit moment naar uitziet kan de planning van dit MIT-project worden gehandhaafd. Tijdens de begrotingsbehandeling in de Eerste Kamer op 19 en 20april 2004 heb ik dit nogmaals toegezegd. </antwoord>
      <antwoord nummer="4">Er zijn technische gebreken geconstateerd aan de houten deuren en de draaipunten, aan de bewegingswerken, aan de schuifconstructies en aan de elektrische installaties. Om bediening en gebruik van deze sluis weer verantwoord te kunnen laten plaatsvinden moeten al deze gebreken worden opgelost. Het op sobere wijze herstellen van deze gebreken kost 1.5 – 2.0miljoen euro. </antwoord>
      <antwoord nummer="5">Deze extra middelen om onderhoudsachterstanden aan te pakken zijn zeer welkom en worden op dit moment ook al ingezet. Zoals ik echter ook in mijn eerdere brief aan de Kamer heb aangegeven zijn er vele knelpunten en heb ik moeten prioriteren. Ik sta nog steeds achter mijn prioritering van vorig jaar en zie dan ook geen mogelijkheden om de reparatie van de Grote Kolksluis uit deze € 35 miljoen te financieren. </antwoord>
      <antwoord nummer="6">De Grote Kolksluis heeft ook een waterkerende functie. Deze functie heeft voor mij een zeer hoge prioriteit. De technische gebreken zijn daarom dan ook reden geweest om de sluis buiten gebruik te stellen. Voor de korte termijn wordt door Rijkswaterstaat, in overleg met alle belanghebbenden (onder andere gemeente Zwartewaterland en de lokale middenstand), verantwoordelijken (waterschappen en provincie Overijssel) en onderzoekers (Bouwdienst) gezocht naar een oplossing waarbij zowel evenementen zo min mogelijk hinder ondervinden als de waterkwaliteit verbetert en de veiligheid niet in het geding is. </antwoord>
      <noten afkomstig="antwoord"/>
   </antwoorden>
</kvr>
