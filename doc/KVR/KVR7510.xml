<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over de sollicitatieverplichtingen van WW-gerechtigden. (Ingezonden 3 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7510
</item>
         <item attribuut="Inhoud">Vragen over een richtlijn van het LISV.</item>
         <item attribuut="Rubriek">Arbeid (Overig) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Sollicitaties WW</item>
         <item attribuut="Vindplaats">Kamervragen met antwoord 1997-1998, nr. 1544, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-07-17</item>
         <item attribuut="Datum_indiening">1998-07-03</item>
         <item attribuut="Document-id">KVR7510</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3169" allpagenumbers="3169 3170" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7510" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1544" onderwerp="" indiendatum="1998-07-3">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1998-07-17">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van een sinds 1 april jl. vigerende Richtlijn van het LISV, betreffende de sollicitatieverplichtingen van WW-gerechtigden, met name inhoudend dat een werkloze werknemer verplicht is iedere week tenminste éénmaal te solliciteren? </vraag>
      <vraag nummer="2" voetnoot="1">Bent u ervan op de hoogte dat deze Richtlijn door betrokken uitkeringsgerechtigden als buitengewoon star wordt ervaren, bijvoorbeeld in het geval een werkloze werknemer in een tijdvak van één maand acht sollicitaties verricht, verspreid over drie weken of bijvoorbeeld in het geval van een werkloze op zondag een sollicitatiebrief verstuurt in veronderstelling dat deze sollicitatie kan worden toegerekend aan de komende week? <voetnoot nummer="1"/>
      </vraag>
      <vraag nummer="3">Deelt u de mening dat deze Richtlijn gemakkelijk kan leiden tot «onzinsollicitaties» door op zichzelf actief en serieus naar werk zoekende werkloze werknemers en aldus kan leiden tot onvrede en demotivatie? </vraag>
      <vraag nummer="4">Deelt u de mening dat de uvi’s de mogelijkheid moeten hebben om in situaties als aangeduid in de onder vraag 2 genoemde voorbeelden te volstaan met een enkele waarschuwing en dat het automatisme van sanctietoepassing heroverweging verdient? </vraag>
      <vraag nummer="5">Bent u bereid het ertoe te leiden dat genoemde Richtlijn wordt afgezwakt? Zo ja, op welke wijze? Zo neen, waarom niet? </vraag>
      <noten afkomstig="vraag">
         <noot nummer="1" datum="1998-06-18" bron="Zie het bericht «Solliciteren op zondag kost werkloze deel van uitkering», Apeldoornse Courant">Zie het bericht «Solliciteren op zondag kost werkloze deel van uitkering», Apeldoornse Courant, 18 juni 1998</noot>
      </noten>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 t/m 5">Het LISV-besluit sollicitatieplicht werknemers WW (Mededeling M 98.18) is op 1 april 1998 in werking getreden. Het besluit heeft geen richtlijnen voor de beoordeling van de sollicitatieactiviteiten van WW-gerechtigden. Eén van die richtlijnen geeft aan dat van de werknemer die in aanmerking komt voor een WW-uitkering in het algemeen verwacht wordt dat hij minimaal één concrete sollicitatieactiviteit per week verricht. Deze richtlijn wordt in het besluit als volgt toegelicht: «Dit betekent niet dat een uitkeringsgerechtigde zich kan beperken tot één sollicitatieactiviteit per week indien zich daarnaast meerdere passende mogelijkheden voordoen om te solliciteren. Het voldoen aan het minimum inspanningsvereiste wil dus niet zeggen dat de uitkeringsgerechtigde voldoet aan zijn sollicitatieplicht. Evenmin kan gesteld worden dat het niet voldoen aan het minimum inspanningsvereiste betekent dat de uitkeringsgerechtigde niet voldoet aan zijn sollicitatieplicht. Op grond van de individuele omstandigheden van het geval zal geconcludeerd moeten worden of de uitkeringsgerechtigde voldoet aan zijn sollicitatieplicht. Hiervoor is geen objectieve (getals)norm aan te geven. Voor de vaststelling of de uitkeringsgerechtigde heeft voldaan aan zijn sollicitatieplicht kan derhalve zowel in positieve als in negatieve zin van het minimum inspanningsvereiste worden afgeweken.» Verder wordt in het besluit aangegeven dat bij de beoordeling of voldaan is aan de sollicitatieplicht onder andere rekening gehouden moet worden met de regionale arbeidsmarktsituatie, het aantal beschikbare passende vacatures en de eventuele (medische) beperkingen van de werknemer. In de toelichting bij de richtlijn heeft het LISV derhalve zeer duidelijk aangegeven dat er geen sprake is van een absolute norm, maar dat de vraag of de werknemer aan zijn verplichtingen heeft voldaan alleen kan worden beantwoord na een beoordeling van de individuele omstandigheden van het geval. Het LISV heeft in een brief aan de uitvoeringsinstellingen van 28 april 1998 (Mededeling M 98.58) bevestigd dat steeds op basis van de individuele feiten en omstandigheden van het geval moet worden beoordeeld of de werknemer (verwijtbaar) niet aan de verplichting heeft voldaan. Het LISV heeft mij meegedeeld dat de richtlijn, met de daarbij horende toelichting, in het instructiemateriaal van de uitvoeringsinstellingen is opgenomen. Op grond van het LISV-besluit kan dus, in de genoemde voorbeelden, het enkele feit dat in één kalenderweek geen sollicitatieactiviteit is verricht, geen aanleiding zijn om een maatregel op te leggen. Ik ben van mening dat op grond van dit LISV-besluit de beoordeling van de sollicitatieactiviteiten van WW-gerechtigden op zodanige wijze kan plaatsvinden, dat daarbij voldoende recht wordt gedaan aan de individuele omstandigheden van de betrokken werknemer. </antwoord>
      <noten afkomstig="antwoord"/>
   </antwoorden>
</kvr>
