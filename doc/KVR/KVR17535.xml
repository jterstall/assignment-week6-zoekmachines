<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over het treinongeluk bij Roermond. (Ingezonden 25 maart 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17535
</item>
         <item attribuut="Inhoud">Vragen naar aanleiding van de uitspraken van een woordvoerder van de Inspectie Verkeer en Waterstaat over de oorzaak van het treinongeluk.</item>
         <item attribuut="Rubriek">Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Spoorwegen Verkeersveiligheid</item>
         <item attribuut="Vindplaats">Kamervragen met antwoord 2002-2003, nr. 1071, Tweede Kamer</item>
         <item attribuut="Vraagnr_bij_indiening">2020309340</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2003-04-04</item>
         <item attribuut="Datum_indiening">2002-03-25</item>
         <item attribuut="Document-id">KVR17535</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2237" allpagenumbers="2237 2238" vetnummer="2020309340" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17535" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1071" onderwerp="" indiendatum="2002-03-25">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-04-4">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over de uitspraken van een woordvoerder van de Inspectie Verkeer en Waterstaat over de oorzaak van het treinongeluk bij Roermond? <voetnoot nummer="1"/>Vindt u het acceptabel dat er al nadrukkelijk een mogelijke oorzaak wordt aangewezen, terwijl het onderzoek nog moet beginnen, met alle gevolgen voor de nabestaanden van dien? Zo ja, waarom gebeurt dit bij veel andere ongelukken niet? Zo nee, wat voor maatregelen gaat u nemen om dit in de toekomst te voorkomen? </vraag>
      <vraag nummer="2" voetnoot="2">Is het waar dat er bij de personentrein sprake was van het «oude» ATB-systeem, <voetnoot nummer="2"/>terwijl de trein (een «Buffel») al wel uitgerust was met de techniek voor het «nieuwe» ATB4-systeem? Zo ja, waarom was de infrastructuur hier nog niet op aangepast? Speelden hierbij kostenoverwegingen mee ? Zo nee, welk ATB-systeem werd dan gehanteerd? Kunt u ook aangeven in hoeverre de overgang van het «oude» ATB-systeem naar het «nieuwe» systeem plaats gaat vinden? </vraag>
      <vraag nummer="3">Wat is uw mening over de veiligheidseisen met betrekking tot de personentreinen? </vraag>
      <vraag nummer="4">Waarom heeft de personentrein erg veel schade bij het ongeluk opgelopen en de goederentrein veel minder? </vraag>
      <vraag nummer="5">Is de kooiconstructie volgens u voldoende bij de «Buffel»? </vraag>
      <vraag nummer="6">Klopt het dat machinisten de instructie krijgen dat ze bij een frontale botsing moeten blijven zitten, omdat de bestuurdersplek een veilige plek is? Bent u bereid om de veiligheidseisen aan te scherpen om de veiligheid van machinisten bij frontale botsingen te verbeteren? Zo ja, wat voor maatregelen gaat u nemen? Zo nee, waarom niet? </vraag>
      <noten afkomstig="vraag">
         <noot nummer="1" datum="2002-03-21" bron="o.a. Spits">o.a. Spits, 21 maart 2002</noot>
         <noot nummer="2">Automatische Treinbeveiliging</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1">De IVW heeft geen uitspraken gedaan over mogelijke oorzaken. Donderdag namiddag is een persbericht (zie bijlage) <voetnoot nummer="1"/>verspreid waarin is gemeld dat de IVW een onderzoek instelt en dat «uit de nu beschikbare gegevens blijkt dat de reizigerstrein op het moment van de botsing zich op een plaats bevond waar hij niet mocht zijn. De oorzaak hiervan is niet bekend; ook niet of het gaat om een menselijke, technische of organisatorische fout». Het ANP heeft in zijn berichtgeving over het ongeval ten onrechte de suggestie gewekt dat de IVW vermoedt dat de machinist door een rood signaal is gereden. Op verzoek van de IVW is dit bericht later op de avond gecorrigeerd. Dit heeft niet kunnen voorkomen dat in enkele media is gemeld dat de machinist mogelijkerwijs debet is aan het ongeval. De feitelijke voorstelling van het gebeurde (de reizigerstrein bevond zich op een plaats waar hij niet behoorde te zijn) was toen, en is nog steeds, op grond van de beschikbare gegevens gerechtvaardigd. De IVW stelt naar aanleiding van het ongeval een onderzoek in. </antwoord>
      <antwoord nummer="2">Het ongeval vond plaats aan de noordkant van station Roermond in het wisselcomplex waar de enkelsporige lijn naar Venlo aftakt van de dubbelsporige lijn naar Weert. Station Roermond, en de lijn naar Weert, inclusief het wisselcomplex van de aftakking, zijn al sinds decennia voorzien van ATB Eerste Generatie (ATBEG). Op de lijn naar Venlo is sinds 1997 ATB Nieuwe Generatie (ATBNG) in de baan aangebracht. Het ongeval vond dus plaats in een gebied met ATBEG. De reizigerstrein (en overigens ook de betrokken goederenlocomotief) is uitgerust met boordapparatuur die beide ATB-systemen kan «lezen» en automatisch overschakelt naar het in de baan aangebrachte systeem. Komende uit Venlo was de reizigerstrein zojuist de grens tussen beide systemen gepasseerd en, naar mag worden aangenomen, overgeschakeld van ATBNG naar ATBEG. Bij uitlezing van de Automatische RitRegistratie (ARR) van de reizigerstrein, die ondanks het feit dat deze zich in de vernielde cabine van het treinstel bevond, kon worden veiliggesteld, zal dit voorzover mogelijk worden geverifieerd. Gezien de specialistische kennis die nodig is voor het juist interpreteren van de in de ARR opgeslagen gegevens zal dit enige tijd vergen. De infrastructuur ten noorden van Roermond waar de botsing plaatsvond is voorzien van eerste generatie ATB. Het ombouwen van baanvakken waar nu eerste generatie ATB aanwezig is naar nieuwe generatie ATB wordt niet overwogen. Nieuwe generatie ATB is en wordt uitsluitend aangebracht op baanvakken waarop nog geen ATB aanwezig is en waar eerste generatie ATB om technische redenen niet kan worden aangebracht. Op langere termijn zullen de meeste baanvakken worden voorzien van het in ontwikkeling zijnde Europese ATB-systeem (ERTMS/ETCS). Er dient zeker nog rekening mee gehouden te worden dat eerste generatie ATB de eerste twintig jaar nog op diverse baanvakken aanwezig blijft. De eerste baanvakken waarop ERTMS/ETCS zal worden aangebracht zijn de HSL-Zuid en de Betuweroute in verband met het internationale karakter van deze baanvakken. Vervolgens zullen andere baanvakken met een internationaal karakter in het kader van de Europese interoperabiliteitsrichtlijn worden omgebouwd naar ERTMS/ETCS. Ook kunnen er mogelijk in het kader van het project «Beter Benutten» waar dit nodig blijkt te zijn (voor de vergroting van de treincapaciteit) baanvakken omgebouwd worden naar ERTMS/ETCS. </antwoord>
      <antwoord nummer="3">Ik heb geen redenen om te twijfelen aan de veiligheidseisen die aan reizigerstreinen voor heavy railverkeer gesteld worden. Niettemin is ieder ongeval reden om te kijken of er aanleiding is om zaken te verbeteren. Dat zal dus ook in dit geval gebeuren. </antwoord>
      <antwoord nummer="4">Beide treinen zijn volgens de geldende normen tot het spoorwegnet toegelaten en voldoen dus aan de eisen die gelden voor de botsveiligheid. De goederenlocomotief is echter door zijn gewicht en door zijn bouw robuuster dan de reizigerstrein. De betreffende zes-assige locomotief is van het type Class 66 en behoort met zijn 120 ton tot de zwaarste categorie locomotieven die in Europa rijden. Afhankelijk van de snelheid waarmee de botsing plaatsvindt zal de schade groter of kleiner zijn, maar vast staat dat de reizigerstrein het meest beschadigd zal raken. </antwoord>
      <antwoord nummer="5">Ja, zie hiervoor ook het antwoord op vraag 4. Ook naar aanleiding van dit ongeval zal bekeken worden of het nog beter kan. Naar mijn mening is er vooralsnog geen reden om te twijfelen aan de botsveiligheid van dit materieel. </antwoord>
      <antwoord nummer="6">Nee, het klopt niet dat machinisten de instructie krijgen te blijven zitten bij een frontale botsing. Er geldt een regel dat de vluchtroute naar achteren altijd vrij gehouden moet worden. Dat neemt niet weg dat het in sommige situaties beter kan zijn om niet naar achteren te vluchten. Dit is afhankelijk van het type materieel, de omstandigheden en het soort botsing. Het is dan ook niet mogelijk om eenduidige instructies vast te stellen die voor alle situaties gelden. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
