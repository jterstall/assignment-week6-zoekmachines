<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Justitie over aanrandingen en verkrachtingen in groepsverband. (Ingezonden 7 december 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22032
</item>
         <item attribuut="Inhoud">Vragen naar aanleiding van een onderzoek door het Nederlands Studiecentrum Criminaliteit en Rechtshandhaving in Leiden, waaruit blijkt dat minderjarige jongens in groepsverband per jaar ten minste 200 groepsverkrachtingen of aanrandingen in Nederland plegen.</item>
         <item attribuut="Rubriek">Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Jeugdigen Zedendelicten</item>
         <item attribuut="Vindplaats">Kamervragen met antwoord 2004-2005, nr. 752, Tweede Kamer</item>
         <item attribuut="Vraagnr_bij_indiening">2040504510</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2005-01-18</item>
         <item attribuut="Datum_indiening">2004-12-07</item>
         <item attribuut="Document-id">KVR22032</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1589" allpagenumbers="1589 1590" vetnummer="2040504510" code="0405tkkvr752" lopendefooter="Tweede Kamer, vergaderjaar 2004–2005, Aanhangsel" filenaam="KVR22032" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="752" onderwerp="" indiendatum="2004-12-7">
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="18 januari 2005), zie ook Aanhangsel Handelingen nr. 660, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Wat is uw standpunt over het onderzoek dat is verricht door het Nederlands Studiecentrum Criminaliteit en Rechtshandhaving in Leiden waaruit blijkt dat minderjarige jongens in groepsverband per jaar ten minste 200 groepsverkrachtingen of aanrandingen in Nederland plegen? <voetnoot nummer="1"/>
      </vraag>
      <vraag nummer="2">Klopt het dat het precieze aantal niet bekend is omdat niet altijd aangifte van groepsverkrachting wordt gedaan? Klopt het dat ook bij aangifte een aantal zaken in vrijspraak eindigt? Zo ja, wat zijn de redenen die hieraan ten grondslag liggen? Vindt u dit aanvaardbaar gezien de ernst van het misdrijf? Wat gaat u ondernemen om de aangiftebereidheid bij met name de slachtoffers te verhogen? </vraag>
      <vraag nummer="3">Deelt u de mening dat de meisjes die het slachtoffer zijn van deze daders kwetsbaar zijn en beschermd dienen te worden? Op welke wijze denkt u deze meisjes te bereiken? Ziet u mogelijkheden analoog aan de aanpak van kinderporno om actief tegen deze misdrijven op te treden en de politie de nodige kennis en deskundigheid op dit terrein te laten verwerven? </vraag>
      <noten afkomstig="vraag">
         <noot nummer="1" datum="2004-12-3" bron="NRC-Handelsblad">NRC-Handelsblad, 3 december 2004</noot>
      </noten>
   </vragen>
   <antwoorden aantal="3">
      <antwoord nummer="1">Ik heb kennis genomen van het artikel in het NRC en van het betreffende dossieronderzoek in het Tijdschrift voor Seksuologie, nr. 28. In het artikel maakt het NRC echter geen melding van 200 groepsverkrachtingen per jaar maar van 200 jongens. </antwoord>
      <antwoord nummer="2">Het is inderdaad juist dat het precieze aantal verkrachtingen door jongeren in groepsverband niet bekend is in verband met het feit dat hiervan niet altijd door het slachtoffer aangifte wordt gedaan. Het is eveneens juist dat een aantal zaken in vrijspraak eindigt. Nadat de rechter zich over het bewijsmateriaal heeft gebogen, zal hij concluderen tot bewezenverklaring of vrijspraak. Van de onderdelen van een tenlastelegging die niet bewezen worden verklaard, spreekt de rechter de verdachte vrij. Indien de officier van justitie van oordeel is dat hij wettig en overtuigend kan bewijzen dat het te laste gelegde feit door de verdachte is gepleegd staat voor hem wel de mogelijkheid open om tegen de beslissing van de rechter in eerste aanleg in appèl te gaan. </antwoord>
      <antwoord nummer="3">Ja. Meisjes (en jongens) hebben het recht op bescherming tegen seksuele uitbuiting – in welke vorm dan ook. Dat staat in het VN-verdrag Rechten van het Kind, dat ook door Nederland is geratificeerd. Wanneer het slachtoffer niet zelf getuigt van hetgeen haar overkomen is, dient allereerst de sociale omgeving alert te zijn op signalen van seksueel misbruik, zodat snel ingrijpen mogelijk is. Daarom heeft het ministerie van Justitie de brochure Seksueel misbruik van kinderen uitgebracht, waarin onder meer uitgeweid wordt over de signalen die kunnen wijzen op seksueel geweld. Verder is het van belang dat professionals hierop alert zijn. In 2003 heeft het ministerie van Justitie hiertoe lesmodules laten ontwikkelen voor het politieonderwijs. Van belang is voorts dat (potentiële) slachtoffers zich weerbaarder opstellen om (herhaling van) seksueel misbruik te voorkomen. Een beproefde methode vormen de Marietje Kessels-projecten voor het basisonderwijs, die de weerbaarheid tegen (seksueel) machtsmisbruik moeten vergroten. Om de introductie van deze projecten te stimuleren, heeft het ministerie van Justitie gedurende enkele jaren een stimuleringssubsidie beschikbaar gesteld. Ook is een soortgelijke weerbaarheidscursus voor het voortgezet onderwijs ontwikkeld. Bij het voorkomen van seksueel geweld en van groepsverkrachtingen in het bijzonder is ook een dadergerichte behandeling aangewezen. Er zijn diverse methodieken in omloop, die hetzij vrijwillig gevolgd, hetzij in een justitieel kader opgelegd kunnen worden. Speciaal voor jeugdige daders van zedendelicten zijn er specifieke, op het delict gerichte leerstraffen die beogen de jongeren meer oog te laten krijgen voor de gevolgen van hun handelen voor het slachtoffer. Veelal is echter de achterliggende problematiek van deze jonge zedendelinquenten dermate complex, dat daderbehandeling slechts een beperkte bijdrage kan leveren aan het voorkomen van recidive. Een andere insteek voor het helpen voorkomen van deze problematiek is opvoedings-ondersteuning voor probleemgezinnen. Voor genoemde insteek is de Staatssecretaris van Volksgezondheid, Welzijn en Sport de eerstverantwoordelijke. </antwoord>
      <noten afkomstig="antwoord"/>
   </antwoorden>
</kvr>
