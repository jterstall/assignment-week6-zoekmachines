<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ploeg (PvdA) over Europese subsidie voor aanpassing van de haven van Den Oever. (Ingezonden 12 maart 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6924
</item>
         <item attribuut="Inhoud">Vragen over de reden van vertraging in de aanvraag voor subsidie voor aanpassingen van de haven van Den Oever.</item>
         <item attribuut="Rubriek">Verkeer, vervoer en waterstaat (Havens)</item>
         <item attribuut="Trefwoorden">Havens Subsidies</item>
         <item attribuut="Vindplaats">Kamervragen met antwoord 1997-1998, nr. 1077, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="PvdA">Van der Ploeg</persoon>
         </item>
         <item attribuut="Datum_reaktie">1998-04-10</item>
         <item attribuut="Datum_indiening">1998-03-12</item>
         <item attribuut="Document-id">KVR6924</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2207" allpagenumbers="2207 2208" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6924" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1077" onderwerp="" indiendatum="1998-03-12">
         <vrager partij="PvdA" oorsprong="parlement">Van der Ploeg</vrager>
         <vraagt-aan/>
      </vraagdata>
      <antwoorddata antwoorddatum="1998-04-10">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is de reden van de vertraging <voetnoot nummer="1"/>in de aanvraag voor subsidie voor aanpassingen van de haven van Den Oever? Mochten deze inderdaad bij het ministerie van Landbouw, Natuurbeheer en Visserij liggen, kan dan de verzekering worden gegeven dat dit probleem zo spoedig mogelijk wordt opgelost? </vraag>
      <vraag nummer="2">Doet de regering er alles aan dat er geen Europees geld op de plank blijft liggen? Is er sprake van een interdepartementale werkgroep die zich actief met deze problematiek bezig houdt? </vraag>
      <vraag nummer="3">Hanteert de regering twee parallelle agenda’s met betrekking tot de structuurfondsen: enerzijds, dat deze gelden zoveel mogelijk ten goede moeten komen aan de armste regio’s van Europa (ook om ruimte te maken voor nieuwe toetreders), en, anderzijds, dat de verdeling van deze gelden tussen de rijkere lidstaten eerlijk moet geschieden? </vraag>
      <vraag nummer="4">Wanneer worden de criteria vastgesteld waarop de structuurgelden in 1999 worden verdeeld? Wat is de inzet van de Nederlandse regering in de onderhandelingen over deze criteria? Heeft de Nederlandse inzet resultaten geboekt? Welke concrete projecten komen naar uw mening het meest in aanmerking voor deze gelden? </vraag>
      <noten afkomstig="vraag">
         <noot nummer="1" datum="1998-03-5" bron="Zie de uitzending van Zembla">Zie de uitzending van Zembla, 5 maart 1998</noot>
      </noten>
   </vragen>
   <antwoorden aantal="4">
      <antwoord nummer="1">Bij mijn ministerie is geen aanvraag voor subsidie voor aanpassingen van de haven van Den Oever ingediend, waarvan de behandeling vertraging heeft opgelopen. In 1994 heeft de gemeente Wieringen weliswaar een projectvoorstel terzake ingediend, doch dit betrof één van de vele voorstellen, gedaan ten behoeve van de opstelling van het concept-Nederlands programma ter uitvoering van het communautair initiatief Pesca. Het project is vervolgens niet opgenomen in het definitieve programma, zoals dat uiteindelijk door de Europese Commissie in het voorjaar van 1995 is vastgesteld. Bij brief van 15 maart 1995 is de gemeente Wieringen hiervan in kennis gesteld. Begin 1998 heeft de gemeente Wieringen opnieuw het project voor de haven van Den Oever bij ambtenaren van mijn ministerie onder de aandacht gebracht. In dat geval was, evenmin als in 1994, sprake van een subsidieaanvraag. </antwoord>
      <antwoord nummer="2">De regering doet er alles aan om onderuitputting bij de structuurfondsen te voorkomen. Er is geen interdepartementale werkgroep die zich met de lopende programma’s bezighoudt. Wel heeft ieder programma een Comité van Toezicht, waarin naast de EC ook de betrokken Nederlandse ministeries zitting hebben. Staatssecretaris Van Dok-Van Weele heeft op 23 februari jl. een brief gestuurd naar de regio’s met een structuurfondsenprogramma, waarin zij vraagt om met spoed de laatste stand van zaken met betrekking tot de uitputting van de programma’s aan EZ te overleggen. Indien blijkt dat er van onderuitputting sprake is, zullen er in overleg met EZ stappen worden ondernomen. </antwoord>
      <antwoord nummer="3">De regering probeert inderdaad zowel de afdrachten met betrekking tot de structuurfondsen te beperken en is er voorstander van dat de armste regio’s, inclusief de toetreders, het meest van de fondsen profiteren, maar is tevens voorstander van een eerlijke verdeling van de middelen die zijn bestemd voor de rijkere lidstaten. </antwoord>
      <antwoord nummer="4">De EC heeft voorstellen voor criteria voor onder andere de deelname van lidstaten en regio’s op 18 maart vastgesteld. Tijdens de onderhandelingen over deze criteria zal Nederland inzetten op een aandeel uit de structuurfondsen voor ons land, dat vergelijkbaar is met de middelen die andere rijkere lidstaten uit de structuurfondsen zullen krijgen. Of de Nederlandse inzet resultaten heeft geboekt, kan pas worden gezegd na afloop van de onderhandelingen. Voor de inzet van de Nederlandse regering verwijs ik verder naar de brief van de Ministers van Economische Zaken, Financiën en Buitenlandse Zaken, 12 maart 1998 aan de voorzitter van de Vaste Commissie voor Financiën. </antwoord>
      <noten afkomstig="antwoord"/>
   </antwoorden>
</kvr>
