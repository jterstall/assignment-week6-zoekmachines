<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de bijzondere bijstand voor jeugdgehandicapten. (Ingezonden 4 april 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2982
</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening)) Welzijn (Lichamelijk gehandicapten)</item>
         <item attribuut="Trefwoorden">Bijstand Jeugdigen Lichamelijk gehandicapten</item>
         <item attribuut="Vindplaats">Kamervragen met antwoord 1995-1996, nr. 1040, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-04-25</item>
         <item attribuut="Datum_indiening">1996-04-04</item>
         <item attribuut="Document-id">KVR2982</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2117" allpagenumbers="2117 2118" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1040" onderwerp="" indiendatum="1996-04-4">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-04-25">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich uw antwoorden op eerder gestelde vragen over de bijzondere bijstand voor jeugdgehandicapten? <voetnoot nummer="1"/>
      </vraag>
      <vraag nummer="2">Erkent u, dat als gevolg van de verlaging van de bijstandsnorm voor jongeren tussen de 18 en 21 jaar per 1 januari 1996 jeugdgehandicapten in die leeftijdscategorie in veel gevallen in de praktijk geen bijzonders bijstand meer ontvangen, terwijl zij daar tot 1 januari 1996 wel voor in aanmerking kwamen? </vraag>
      <vraag nummer="3">Acht u een plotselinge financie¨le achteruitgang voor een groep zogeheten bestaande gevallen niet onredelijk en in strijd met de eerbiedigende werking van het recht? </vraag>
      <vraag nummer="4">Bent u bereid alsnog voor deze groep een regeling te treffen? </vraag>
      <vraag nummer="5">Zo neen, erkent u dat de financie¨le achteruitgang van de jeugdgehandicapten indruist tegen de bedoeling van artikel 4 lid 1 van de Invoeringswet herinrichting Algemene Bijstandswet? </vraag>
      <vraag nummer="6">Deelt u de mening, dat de gemeenten op grond van bovengenoemd artikel in ieder geval in het jaar 1996 de bijzondere bijstandsverstrekking aan jeugdgehandicapten onverkort dienen uit te betalen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="597" documentjaargang="1995-1996">Aanhangsel Handelingen, nr. 597, vergaderjaar 1995–1996.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ik heb geen signalen ontvangen die er op wijzen dat in de praktijk een groot aantal jeugdgehandicapten per 1 januari 1996 geen bijzondere bijstand meer ontvangt. </antwoord>
      <antwoord nummer="3 en 4">Zoals in het antwoord op vraag 2 gezegd, hebben mij uit de uitvoeringspraktijk geen signalen bereikt over een dergelijke plotselinge achteruitgang. Evenals onder de oude Algemene Bijstandswet (ABW) is in het kader van de nieuwe Algemene bijstandswet (Abw) bij de vaststelling van het recht op bijstand van personen jonger dan 21 jaar het uitgangspunt, dat eerst een beroep wordt gedaan op de ouders. Deze zijn immers, gelet op het bepaalde in de artikelen 395a en 404 van Boek 1 van het Burgerlijk Wetboek onderhoudsplichtig. Voorzover de mogelijkheden om een beroep te doen op de onderhoudsplicht van de ouders onvoldoende zijn, kan een beroep worden gedaan op de Abw. In dat kader is, ten aanzien van het recht op bijzondere bijstand van personen jonger dan 21 jaar, in artikel 10 van de Abw een specifieke regeling getroffen, die ook van toepassing is op jeugdgehandicapten. Ik blijf daarom bij mijn opvatting dat er geen aanleiding is voor het treffen van een bijzondere regeling voor de verlening van bijzondere bijstand aan jeugdgehandicapten. De gemeenten beoordelen immers in voorkomende gevallen niet alleen de noodzaak van de te maken kosten, maar ook de mogelijkheden die de belanghebbende en diens ouders redelijkerwijs hebben daarin zelf te voorzien. Een eventuele achteruitgang in de bestedingsmogelijkheden is zeker een aspect dat in de beoordeling van de omstandigheden en mogelijkheden wordt meegenomen. </antwoord>
      <antwoord nummer="5">Genoemd artikel geeft een regeling voor ontvangers van algemene bijstand ten tijde van de invoering van de Abw. In de onderhavige situatie gaat het echter om bijzondere bijstandsverlening. Gezien de gemeentelijke beleidsvrijheid op het terrein van de bijzondere bijstand, behoefde hiervoor geen wettelijk overgangsrecht te worden getroffen. De gemeente kan per geval beoordelen of er, gelet op alle omstandigheden, aanleiding is voor bijzondere bijstand en, zo ja, in welke mate. </antwoord>
      <antwoord nummer="6">Neen. De gemeenten zullen per geval dienen te beoordelen in welke mate rekening moet worden gehouden met de aanwezige middelen, waaronder begrepen die van de ouders van belanghebbende. </antwoord>
      <noten afkomstig="antwoord"/>
   </antwoorden>
</kvr>
