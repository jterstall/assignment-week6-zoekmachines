<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ferrier en De Pater-van der Meer (beiden CDA) aan de staatssecretarissen van Justitie en van Volksgezondheid, Welzijn en Sport over het rapport kinderrechtencollectief. (Ingezonden 10 juni 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15938
</item>
         <item attribuut="Inhoud">In het rapport van het Kinderrechtencollectief wordt geconcludeerd dat Nederland in gebreke blijft wat betreft het nakomen van het VN verdrag voor de Rechten van het Kind. De vragen gaan met name vragen over de hulp aan mishandelde kinderen.</item>
         <item attribuut="Rubriek">Gezondheidszorg (Maatschappelijke gezondheidszorg) Staats- en bestuursrecht (Grondrechten) Welzijn (Jeugdigen)</item>
         <item attribuut="Trefwoorden">Jeugdwelzijn Kindermishandeling Mensenrechten</item>
         <item attribuut="Vindplaats">Kamervragen met antwoord 2001-2002, nr. 1382, Tweede Kamer</item>
         <item attribuut="Vraagnr_bij_indiening">2010211230</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Ferrier</persoon>
            <persoon partij="CDA">De Pater-van der Meer</persoon>
         </item>
         <item attribuut="Datum_reaktie">2002-07-10</item>
         <item attribuut="Datum_indiening">2002-06-10</item>
         <item attribuut="Document-id">KVR15938</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2925" allpagenumbers="2925 2926" vetnummer="2010211230" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15938" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1382" onderwerp="" indiendatum="2002-06-10">
         <vrager partij="CDA" oorsprong="parlement">Ferrier</vrager>
         <vrager partij="CDA" oorsprong="parlement">De Pater-van der Meer</vrager>
         <vraagt-aan>de staatssecretarissen van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-07-10">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het rapport van het Kinderrechtencollectief? <voetnoot nummer="1"/>
      </vraag>
      <vraag nummer="2">Onderschrijft u de conclusie van dit rapport dat Nederland in gebreke blijft wat betreft het nakomen van het VN verdrag voor de Rechten van het Kind? </vraag>
      <vraag nummer="3">Is het waar dat wachtlijsten ertoe leiden dat mishandelde kinderen vaak een jaar moeten wachten op de juiste behandeling? </vraag>
      <vraag nummer="4">Is het waar dat het hulpaanbod aan mishandelde kinderen en hun gezinnen tekortschiet? </vraag>
      <vraag nummer="5">Is het waar dat specifieke diagnostische kennis op het gebied van kindermishandeling tekortschiet? </vraag>
      <vraag nummer="6">Welke maatregelen wilt u nemen om op deze punten het door Nederland ondertekende VN verdrag na te leven? </vraag>
      <noten afkomstig="vraag">
         <noot nummer="1">Ondershands aan bewindspersoon toegezonden</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het rapport van het Kinderrechtencollectief zijn kritische kanttekeningen opgenomen over een aantal onderwerpen die het jeugdbeleid betreffen. In het rapport wordt evenwel nergens de conclusie getrokken dat Nederland in gebreke blijft wat betreft het nakomen van het Kinderrechtenverdrag. Met name de maatregelen die moeten leiden tot het vroegtijdig signaleren en preventie van kindermishandeling – het onderwerp waar uw verdere vragen zich op richten –, ziet het Kinderrechtencollectief als onvoldoende. Op dit moment lopen er echter al diverse initiatieven om kindermishandeling te voorkomen, op het terrein van opvoedingsondersteuning, voorlichting, preventie en het creëren van een integraal hulpaanbod. De kritiek van het Kinderrechtencollectief wordt daarbij door ons ter harte genomen en de aanbevelingen worden meegewogen in de strijd tegen kindermishandeling. </antwoord>
      <antwoord nummer="3">Bij ernstige gevallen van kindermishandeling wordt direct hulp voor het kind geregeld en is er geen sprake van wachtlijsten. De werkwijze van het AMK garandeert dat bij melding van ernstige gevallen van kindermishandeling meteen ingegrepen wordt. Dit blijkt ook uit het onderzoek van de Commissie wachtlijsten jeugdzorg. Uit beschikbare informatie en signalen uit het veld kan worden afgeleid dat het aantal jeugdigen dat een jaar moet wachten op de juiste behandeling een klein percentage is van de gehele groep wachtenden. Dit najaar wordt u nader geïnformeerd over de wacht- en doorlooptijden in de jeugdzorg. Daarnaast wordt op dit moment door de taskforce aanpak wachtlijsten jeugdzorg, de provincies en grootstedelijke regio’s, de bureaus jeugdzorg en de zorgaanbieders hard gewerkt aan het terugdringen van de wachtlijsten. Daarbij is ook expliciet aandacht voor het terugdringen van de wachttijden, zowel de gemiddelde wachttijd als de uiterste wachttijd. </antwoord>
      <antwoord nummer="4">Er hebben mij geen signalen bereikt dat het hulpaanbod specifiek voor mishandelde kinderen onvoldoende zou zijn. Wel zijn signalen ontvangen dat samenwerking tussen instellingen op dit terrein verbetering behoeft. Daarom wordt in het kader van het Nationaal Actieplan aanpak van Seksueel Misbruik van Kinderen (hierna: NAPS) ook verder gekeken naar de mogelijkheden om samenwerking tussen instellingen op het terrein van de aanpak van ernstige kindermishandeling waaronder seksueel misbruik te verbeteren. Ook wordt meer algemeen met de Wet op jeugdzorg gewerkt aan de totstandkoming van een passend en samenhangend zorgaanbod gericht op de vraag en de positie van de cliënt. Het aanbod voor mishandelde kinderen maakt hier deel van uit. </antwoord>
      <antwoord nummer="5">Mede om deze vraag te beantwoorden wordt in opdracht van het Ministerie van VWS op dit moment een onderzoek naar de behoefte aan specialistische diagnostiek op het terrein van seksueel misbruik en andere ernstige vormen van kindermishandeling uitgevoerd. Tevens wordt bezien hoe specialistische diagnostiek het beste kan worden georganiseerd. Uit voorlopige conclusies van dit onderzoek blijkt dat het aanbod van specialistische diagnostiek op dit terrein versnipperd is en dat men niet goed op de hoogte is van het aanbod. Er blijkt echter (nog) niet dat er onvoldoende aanbod is. De onderzoekers zullen met aanbevelingen komen voor een optimale organisatie van het aanbod en verspreiding van kennis. Wij zullen naar aanleiding van de conclusies van dit onderzoek een standpunt innemen en eventuele verdere maatregelen nemen om samen met relevante andere partijen te komen tot een optimaal aanbod van diagnostiek, passend binnen de systematiek van de Wet op de Jeugdzorg, hierbij de aansluiting met de hulpverlening natuurlijk niet uit het oog verliezend. Op deze wijze wordt tevens voldaan aan de aanbeveling van het kinderrechtencollectief om te komen tot een landelijk dekkend netwerk voor specialistische diagnostiek voor complexe gevallen van kindermishandeling. </antwoord>
      <antwoord nummer="6">In naleving van artikel 19 van het Verdrag inzake de Rechten van het Kind wordt er ook in Nederland zorg voor gedragen dat een kind zoveel mogelijk beschermd wordt tegen alle vormen van lichamelijk of geestelijk geweld, letsel of misbruik, lichamelijke of geestelijke verwaarlozing of nalatige behandeling, mishandeling of exploitatie, met inbegrip van seksueel misbruik. Tevens worden er ook maatregelen getroffen ter ondersteuning van het kind en diegenen die de zorg voor het kind hebben, zoals bijvoorbeeld door het voorstel tot wijziging van de Wet op de jeugdhulpverlening in verband met de advies- en meldpunten kindermishandeling (hierna: wetsvoorstel AMK’s). Daarnaast wordt er gewerkt aan het op lokaal niveau creëren van een samenhangende aanpak van opvoedingsondersteuning en ontwikkelingsstimulering, ook specifiek voor risicogroepen. Er wordt een voorlichtingscampagne AMK’s ontwikkeld die op regionaal niveau uitgevoerd wordt. Een handelingsprotocol en gedragscode voor instellingen en beroepsbeoefenaren die in hun dagelijks werk met kindermishandeling te maken kunnen krijgen zijn ontwikkeld en worden verspreid. Er wordt naar gestreefd een integraal hulpaanbod voor slachtoffers van kindermishandeling en seksueel misbruik te creëren, mede door samenwerking met de actiegroep RAAK. Tot slot is in het hiervoor genoemde wetsvoorstel AMK’s mede voorzien in regels omtrent het melden van een vermoeden van kindermishandeling door medewerkers en besturen van voorzieningen of instellingen binnen de jeugdhulpverlening. </antwoord>
      <noten afkomstig="antwoord"/>
   </antwoorden>
</kvr>
