<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) aan de minister van Verkeer en Waterstaat over het opvoeren van bromfietsen en scooters. (Ingezonden 7 juni 2000); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12257
</item>
         <item attribuut="Inhoud">Vragen over de toename van de vraag naar opvoersetjes voor bromfietsen in samenhang met de maatregel 'bromfietsen op de rijbaan'.</item>
         <item attribuut="Rubriek">Verkeer, vervoer en waterstaat (Overig) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Bromfietsen Verkeersveiligheid</item>
         <item attribuut="Vindplaats">Kamervragen met antwoord 1999-2000, nr. 1776, Tweede Kamer</item>
         <item attribuut="Vraagnr_bij_indiening">2990012110</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">2000-09-08</item>
         <item attribuut="Datum_indiening">2000-06-07</item>
         <item attribuut="Document-id">KVR12257</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3989" allpagenumbers="3989 3990 3991" vetnummer="2990012110" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12257" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1776" onderwerp="" indiendatum="2000-06-7">
         <vrager partij="RPF" oorsprong="parlement">Stellingwerf</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="8 september 2000), zie ook Aanhangsel Handelingen nr. 1613, vergaderjaar 1999–2000 Omdat over de aanpak van de opvoerproblematiek vele misvattingen bestaan en mijn ministerie in verband met de complexiteit van dit onderwerp veel wordt bevraagd, heb ik gemeend de vragen gedetailleerd te moeten beantwoorden. De opvoerproblematiek kan alleen worden opgelost met medewerking van mijn ambtgenoten van Justitie en van Binnenlandse Zaken en Koninkrijksrelaties. Daarom geef ik deze antwoorden mede namens hen.">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de ministers van Justitie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het bericht dat de vraag naar opvoersetjes voor bromfietsen en scooters toeneemt? Deelt u de opvatting van de rijwielhandelaren dat de groeiende vraag is toe te schrijven aan de op 15 december 1999 van kracht geworden maatregel «bromfietsers op de rijbaan»? <voetnoot nummer="1"/>
      </vraag>
      <vraag nummer="2">Welke concrete maatregelen zijn in voorbereiding om de opvoerproblematiek aan te pakken? </vraag>
      <vraag nummer="3" voetnoot="2">Bent u in dit kader nog van plan over te gaan tot de invoering van een apart kentekenbewijs voor brom- en snorfietsen? Waarom duurt het zolang voordat het betreffende wetsvoorstel, dat u al in de zomer van 1999 had willen indienen <voetnoot nummer="2"/>, wordt ingediend? </vraag>
      <vraag nummer="4">Kunt u ook aangeven in welke mate het standpunt van het Openbaar Ministerie en de politie over de aanpak van de opvoerproblematiek afwijkt van uw opvattingen? </vraag>
      <vraag nummer="5">Hoe intensief is momenteel de controle op de maximumsnelheid van brom- en snorfietsen? Bestaat er een causaal verband tussen het achterwege blijven van een apart kenteken en de intensiteit van de controle? </vraag>
      <vraag nummer="6" voetnoot="3">Wat vindt u van de suggestie om – ter vergroting van de verkeersveiligheid – voor bromfietsen op de rijbaan ook een maximumsnelheid van 50 kilometer per uur toe te staan, zodat er meer eenheid van snelheden op de rijbaan ontstaat? <voetnoot nummer="3"/>Bent u van mening dat bromfietsen bij eventuele verhoging van de toegestane maximumsnelheid naast een theorietoets ook een praktijktoets moeten afleggen? </vraag>
      <vraag nummer="7">Wat heeft de op 3 juni 1996 gesloten Overeenkomst Brom-/snorfiets tussen het ministerie en de bromfietsbranche concreet opgeleverd? Moet niet worden geconcludeerd dat dit convenant – dat op 3 juni jl. afliep – een te vrijblijvend karakter had, gelet op het feit dat allerlei afspraken over de aanpak van de opvoerdersproblematiek niet tot aansprekende resultaten hebben geleid? </vraag>
      <vraag nummer="8">Wordt binnenkort opnieuw een convenant afgesloten, nu de geplande kentekening van brom- en snorfietsen is vertraagd? Zo neen, waarom niet? Wat verzet zich ertegen in overleg met de branche een uitvoeringsprogramma op te stellen, waarin kwantificeerbare doelen worden opgenomen? </vraag>
      <noten afkomstig="vraag">
         <noot nummer="1" datum="2000-06-3" bron="Zie Gelders Dagblad">Zie Gelders Dagblad, 3 juni 2000</noot>
         <noot nummer="2">Zie de brief van de minister van Verkeer en Waterstaat, 1 oktober 1998 (Kamerstukken Tweede Kamer, vergaderjaar 1998–1999, 26 115, nr. 4, pag. 2</noot>
         <noot nummer="3" titel="Verkeersveiligheid: van onderzoek naar realisatie">Zie het rapport van het SWOV «Verkeersveiligheid: van onderzoek naar realisatie» (D-2000-2)</noot>
      </noten>
   </vragen>
   <antwoorden aantal="8">
      <antwoord nummer="1">a. Een dergelijk bericht is mij niet bekend. Ik beschik niet over de informatie waaruit blijkt dat de vraag naar opvoersetjes ook metterdaad is toegenomen. b. Zo die opvatting al bestaat, deel ik die niet. Ik acht het onaannemelijk dat de maatregel «bromfiets op de rijbaan» de ware reden is om sneller te willen rijden. Bedacht moet worden dat op wegen zonder fietspad binnen de bebouwde kom (90% van het wegennet) de bromfietser en het autoverkeer altijd al op dezelfde rijbaan reden. </antwoord>
      <antwoord nummer="2">De concrete maatregelen die thans in voorbereiding zijn betreffen de registratie en kentekening van de brom- en snorfietsen. De kentekening maakt een effectieve handhaving op het opgevoerd rijden mogelijk. De handhaving komt erop neer, dat er in ieder geval geen kenteken wordt afgegeven als het voertuig niet voldoet aan de constructiesnelheid. Als het voertuig, eenmaal gekentekend, wederom niet voldoet aan de constructiesnelheid zal het kenteken worden ingenomen. De houder/eigenaar van het voertuig moet dan een nieuw kenteken aanvragen. Indien blijkt dat hetzelfde voertuig daarna wederom niet voldoet aan de constructiesnelheid, zal het zonder pardon in beslag worden genomen en vernietigd. </antwoord>
      <antwoord nummer="3">a. Ja, met de convenantpartijen (RAI, BOVAG, NCBRM en ANWB), Politie, Openbaar Ministerie en Verbond van Verzekeraars zijn omtrent de systematiek van kentekening en handhaving afspraken gemaakt, die vastliggen in de op 13 april 1999 door genoemde partijen overeengekomen en door mij geaccordeerde «Productdefinitie Kentekening Brom- en Snorfietsen». Om op korte termijn een einde te kunnen maken aan de opvoerproblematiek is in die productdefinitie vastgelegd, dat zowel de nieuwe voertuigen als de bestaande voertuigen worden gekentekend én alle bestaande voertuigen voor de afgifte van het kentekenbewijs worden gekeurd op de permanente eisen van het Voertuigreglement, waaronder met name de voertuigidentificatie en de constructiesnelheid. b. Het in procedure brengen van het wetsvoorstel op basis van de vastgestelde productdefinitie wacht nog op de formele instemming van mijn ambtgenoten van Justitie en van Binnenlandse Zaken en Koninkrijksrelaties (BZK). Justitie en BZK moeten ervoor zorg dragen dat de afgesproken handhavingsinspanningen in de praktijk ook worden waargemaakt, want anders kunnen de doelstellingen van de kentekening (het beteugelen van de opvoer- en diefstalproblematiek) niet worden gehaald. Mijn ambtgenoten zijn het in beginsel eens met de systematiek van de productdefinitie, maar zij willen, net zoals ik, zekerheid dat de handhaving wordt waargemaakt. Om dat te kunnen garanderen is nader onderzoek naar de noodzakelijke Politie- en O.M.-inspanningen en de daarmede gemoeide kosten noodzakelijk gebleken. </antwoord>
      <antwoord nummer="4">Zoals gezegd komen de standpunten van V&amp;W, O.M., Politie, Justitie en BZK met elkaar overeen. Het O.M. en de Politie hebben er meerdere malen op aangedrongen om in ieder geval het bestaande voertuigpark te kentekenen en daaraan voorafgaand te keuren op juiste voertuigidentificatie en technische eisen, omdat anders de handhaving niet naar behoren kan plaatsvinden. </antwoord>
      <antwoord nummer="5">a. Alle politieregio’s hebben in hun regioplannen de capaciteitsinzet voor de handhaving op (het rijden met opgevoerde) brom- en snorfietsen vastgelegd. De ene regio geeft hier hogere prioriteit aan dan de andere. De controle op het opgevoerd rijden is zeer arbeidsintensief en werpt daardoor thans nog te weinig vruchten af. Tot een bepaalde overschrijding worden geldboetes gegeven, die in hoogte overeenkomen met de boetes voor snelheidsovertredingen van reeds gekentekende voertuigen. Boven een bepaalde overschrijding van de constructiesnelheid wordt behalve een geldboete tevens het voertuig voor nader onderzoek in beslag genomen. De rechter bepaalt dan per voertuig wat ermee gebeurt. Steeds vaker wordt door de rechter besloten tot vernietiging van het voertuig. b. Neen en bestaat geen causaal verband tussen het achterwege blijven van een apart kenteken en de intensiteit van de controle. De intensiteit van de politiecontrole zal na de kentekening gemiddeld hetzelfde blijven, maar door de bij de kentekening in te voeren handhavingssystematiek kunnen veel meer voertuigen in hetzelfde tijdsbestek worden gecontroleerd. De verwachting van de politie is dat de gelijk blijvende intensiteit van de politiecontrole na de kentekening voldoende zal zijn om de opvoer- en diefstalproblematiek adequaat te kunnen aanpakken. </antwoord>
      <antwoord nummer="6">a. Deze suggestie zou in feite neerkomen op een verhoging van de maximumsnelheid voor bromfietsers op alle wegen met uitzondering van fiets(bromfiets)paden, binnen de bebouwde kom van 30 naar 50 km per uur en daarbuiten van 40 naar 50 km per uur. Van een dergelijke verhoging verwacht ik een nadelig effect op de verkeersveiligheid. Het is juist dat eenheid in snelheden op de rijbaan een gunstig effect heeft bij mogelijke conflicten met gemotoriseerd verkeer dat in dezelfde richting rijdt. Maar dat soort conflicten vormt, ook bij «bromfiets op de rijbaan», slechts een klein deel van de ongevallen waar een bromfietser bij betrokken is. In alle andere gevallen (voorrangsconflicten, eenzijdige ongevallen en conflicten met fietsers en voetgangers) leidt een hogere snelheid tot meer ongevallen en zwaarder letsel. Verhoging van de maximumsnelheid zou bovendien niet passen bij het streven om de snelheid in woonstraten, waar bromfietsers praktisch altijd op de rijbaan rijden, terug te brengen tot max. 30 km per uur. b. Ik leg geen relatie tussen een mogelijke verhoging van de maximumsnelheid en de noodzaak van invoering van een praktijktoets. De noodzaak tot invoering van een praktijktoets (naast de in 1996 verplicht gestelde theorietoets) zal onder meer worden bepaald aan de hand van de evaluatie van het theoriecertificaat, waarvan is afgesproken dat die vijf jaar na invoering zal worden gehouden. Die evaluatie zal derhalve in 2001 plaatsvinden. Daarbij zullen tevens de internationale ontwikkelingen en de opgedane ervaringen met de op vrijwillige basis gehouden praktijktoetsen worden meegenomen. Aldus moet een betrouwbaar beeld worden verkregen op de vraag of de invoering van een praktijkexamen daadwerkelijk bijdraagt aan de verbetering van de verkeersveiligheid van deze categorie verkeersdeelnemers. </antwoord>
      <antwoord nummer="7" voetnoot="1">a. In het brom-/snorfietsconvenant tussen V&amp;W en de RAI, BOVAG, NCBRM en ANWB van 3 juni 1996, dat overigens in beginsel alleen voor snorfietsen geldt, is een twintigtal afspraken vastgelegd om het rijden met brom- en snorfietsen veiliger te maken. Ongeveer 10 daarvan betreffen afspraken ter beteugeling van de opvoerproblematiek. Die afspraken gaan enerzijds over het realiseren van voertuigtechnische maatregelen én anderzijds over een zo effectief mogelijke handhaving op het opgevoerd rijden. Het belangrijkste voertuigtechnische resultaat van het convenant is dat sedert april 1998 in Nederland uitsluitend nog opvoerbestendige snorfietsen worden verkocht. Deze snorfietsen voldoen aan de (toentertijd nog concept) anti-opvoerrichtlijn van de EU. Deze anti-opvoerrichtlijn (die tijdens het NL-voorzitterschap is vastgesteld) is op 17 juli 1999 in werking getreden. Alle geproduceerde nieuwe typen bromfietsen moeten vanaf die datum ook opvoerbestendig zijn. Ingevolge de overgangstermijn van deze richtlijn mogen de fabrikanten echter nog 4 jaar oude typen bromfietsen produceren en op de markt zetten. Dit betekent dat eerst medio 2003 uitsluitend nog opvoerbestendige bromfietsen zullen worden verkocht. De levensduur van een bromfiets is ca. 10 jaar, zodat eerst medio 2013 het grootste gedeelte van het voertuigpark in technische zin opvoerbestendig zal zijn. Het belangrijkste handhavingsresultaat is dat in mei 1998 de handhaving op het opgevoerd rijden is vereenvoudigd en aangescherpt. In beginsel vindt geen demontage en inbeslagname van opvoeronderdelen meer plaats, maar hogere boetes bij overschrijding van de constructiesnelheid en inbeslagname van het voertuig boven een bepaalde overschrijding van die snelheid. Deze handhavingswijziging is mogelijk geworden, doordat de constructiesnelheid die tot dat tijdstip uitsluitend als eis voor de eerste toelating (typegoedkeuringseis) tot de weg gold, eveneens een zogenaamde permanente eis is geworden. Dat betekent dus dat alle brom- en snorfietsen die op de openbare weg rijden vanaf die datum bij voortduring aan hun constructiesnelheid van respectievelijk 45 en 25 km per uur moeten blijven voldoen. De belangrijkste afspraak uit het convenant is de registratie en kentekening, verder kentekening genoemd, die met de daardoor mogelijke effectievere handhaving een einde moet maken aan het opgevoerd rijden met brom- en snorfietsen. Berekend is dat hiermede tenminste 11 doden en 362 ziekenhuisgewonden per jaar kunnen worden voorkomen, waarmede naast het menselijk leed een maatschappelijke schade van ca. f 30 miljoen per jaar is gemoeid. Bovendien moet de registratie en kentekening een definitief einde maken aan het grote aantal diefstallen van deze voertuigen. Jaarlijks worden ca. 30 000 voertuigen gestolen. Dat is de helft van het aantal nieuwe voertuigen dat jaarlijks op de weg wordt gebracht. Hiermede is een maatschappelijke schade van ca. f 60 miljoen per jaar gemoeid. Het hierbij gevoegde overzicht van de ongevallencijfers over de jaren 1995–1999 <voetnoot nummer="1"/>geeft de concrete mutaties in de ongevallencijfers te zien. De dalende tendens in de ongevallencijfers van snorfietsers over de jaren 1995–1998 geeft een indicatie voor de concreet bereikte resultaten van het convenant. In 1999 was het aantal dodelijke snorfietsslachtoffers beduidend hoger dan in de jaren daarvoor. In dit jaar zijn twaalf 65+ers op snorfietsen omgekomen. Dezen rijden doorgaans niet op opgevoerde exemplaren. b. Ik ben van mening dat de resultaten van het convenant snorfiets tot nog toe bevredigend zijn en dat de vooruitzichten met betrekking tot de afspraak over de kentekening veelbelovend zijn, zowel ten aanzien van het terugdringen van het aantal ongevallen als van de terugdringing van de maatschappelijke kosten van verkeersonveiligheid en diefstal. Met de convenantpartners is overeengekomen om het convenantoverleg voort te zetten, totdat alle afspraken zijn nagekomen/gerealiseerd. De convenantpartijen hebben geconcludeerd, dat met de realisering van de afspraken uit het convenant, mits nagekomen, voorlopig het maximaal bereikbare resultaat voor de verkeersveiligheid van deze categorie verkeersdeelnemers kan worden bereikt. Mochten er verdere maatregelen zijn, die een aantoonbare verbetering van de verkeersveiligheid voor deze categorie geven, dan zijn zij bereid daar mede invulling aan te geven. </antwoord>
      <antwoord nummer="8">a. Neen, zoals reeds bij de beantwoording van vraag 7b is gesteld is met de convenantpartijen afgesproken de gemaakte afspraken, voor zover die nog niet zijn afgerond en nog zinvol worden geacht, na te komen. Verder hebben zij zich bereid verklaard in het kader van het convenant nadere afspraken te willen maken, mits de verkeersveiligheid daardoor wordt verbeterd. b. Daar is op zichzelf natuurlijk niets op tegen, maar dan moet dat wel tot concrete resultaten kunnen leiden. In het eerstvolgende overleg met de convenantpartijen zal worden bezien of partijen aan een dergelijk uitvoeringsprogramma behoefte hebben. Met de partijen is al afgesproken om in ieder geval ten behoeve van de feitelijke invoering van de kentekening een dergelijk programma te maken, waarin afspraken omtrent het exacte tijdstip van de start van de kentekening, de keuringsinstructies, de voorlichting aan de branche, voertuigbezitters en anderen, enz. kunnen worden vastgelegd. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
