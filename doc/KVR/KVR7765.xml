<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Wijmen (CDA) over mislopen van subsidiegeld uit Brussel wegens nalatigheid bij het aanwijzen van beschermde natuurgebieden. (Ingezonden 30 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7765
</item>
         <item attribuut="Rubriek">Natuur (Algemeen)</item>
         <item attribuut="Trefwoorden">Natuurbescherming</item>
         <item attribuut="Vindplaats">Kamervragen met antwoord 1997-1998, nr. 1748, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Van Wijmen</persoon>
         </item>
         <item attribuut="Datum_reaktie">1998-09-08</item>
         <item attribuut="Datum_indiening">1998-07-30</item>
         <item attribuut="Document-id">KVR7765</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3593" allpagenumbers="3593 3594" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7765" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1748" onderwerp="" indiendatum="1998-07-30">
         <vrager partij="CDA" oorsprong="parlement">Van Wijmen</vrager>
         <vraagt-aan/>
      </vraagdata>
      <antwoorddata antwoorddatum="1998-09-8">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Herinnert u zich de vragen die gesteld zijn aangaande het aanwijzen van beschermde natuurgebieden? <voetnoot nummer="1"/>
      </vraag>
      <vraag nummer="2" voetnoot="2">Kent u het artikel «Nederland loopt natuursubsidies mis»? <voetnoot nummer="2"/>
      </vraag>
      <vraag nummer="3">Waarom zijn de Nederlandse natuurgebieden niet bijtijds aangemeld, zodat voorkomen had kunnen worden dat Nederland kostbare subsidies misloopt? </vraag>
      <vraag nummer="4">Kunt u een overzicht geven van de te volgen procedure bij het toewijzen van beschermde natuurgebieden? Wat is hierbij de zwakke schakel? </vraag>
      <vraag nummer="5">Hoe heeft deze situatie kunnen ontstaan ondanks het feit dat de Kamer (CDA, GroenLinks, RPF) er bij herhaling op heeft aangedrongen om te voorkomen dat deze situatie intrad? Wat heeft u destijds gedaan met deze signalen vanuit de Kamer? </vraag>
      <vraag nummer="6">Wat bent u thans voornemens te gaan doen om voor Nederland alsnog een zo gunstig mogelijk resultaat te bereiken? </vraag>
      <vraag nummer="7">Heeft de juridische procedure die de Europese Commissie in april van dit jaar heeft gestart geen waarschuwend effect gehad? Zo wel, wat was dan dat effect? </vraag>
      <vraag nummer="8">Kunt u een volledig en geactualiseerd overzicht geven van de aanvragen voor EU-subsidie en welke daarvan zijn gehonoreerd? Welke daarvan zijn niet gehonoreerd door traagheid in de aanmelding en/of andere omissies van de zijde van LNV? </vraag>
      <vraag nummer="9">Op welke wijze zal u de aanvraagregeling structureel verbeteren opdat dergelijke missers vanaf nu tot het verleden behoren? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, nrs. 855, 1076 en 1185, vergaderjaar 1997–1998.</noot>
         <noot nummer="2" datum="1998-07-28" bron="De Telegraaf">De Telegraaf, 28 juli 1998</noot>
      </noten>
   </vragen>
   <antwoorden aantal="3">
      <antwoord nummer="1">Ja, die zijn mij bekend. </antwoord>
      <antwoord nummer="2">Ja. 3, 5, 7 Tijdens de behandeling van het wetsontwerp voor de nieuwe Natuurbeschermingswet in de Tweede kamer is ook gesproken over de situatie met betrekking tot de aanwijzing van gebieden op grond van internationale verplichtingen. Daarbij is met name ingegaan op de voortgang van de implementatie van de Habitatrichtlijn en Vogelrichtlijn. Tijdens de behandeling van voornoemd wetsontwerp en ook in de antwoorden op vragen van de leden M. B. Vos, Stellingwerf en Van Ardenne-van der Hoeven (9 maart 1998, DN. 98906) en van het lid Van Ardenne-van der Hoeven (9 april 1998, DN. 981170), zijn de redenen voor de late aanmelding en aanwijzing van gebieden aangegeven. Kortheidshalve verwijs ik naar die antwoorden. Inmiddels zijn belangrijke vorderingen gemaakt. Aan de Europese Commissie is op 14 juli 1998 een aanvullende lijst gezonden met gebieden die kwalificeren als Habitat-gebied. Van de zijde van de Europese Commissie is tot op dit moment nog geen reactie ontvangen. Ook is niet bekend of de Commissie de juridische procedure inzake aanmelding van Habitatgebieden die zij eerder dit jaar tegen Nederland had aangekondigd, alsnog zal doorzetten. De Europese Commissie is bij brief, 5 augustus 1998 op de hoogte gesteld van de selectie van een zestigtal gebieden die naar het oordeel van de regering in aanmerking komen voor aanwijzing als speciale beschermingszone onder de Vogelrichtlijn. Ik heb uw Kamer over de correspondentie aan de Commissie geïnformeerd bij brief van 17 augustus jl. (J.986955). Voor het verband tussen het aanmelden van gebieden en het mislopen van subsidies verwijs ik naar mijn antwoorden op de vragen 6, 8 en 9. </antwoord>
      <antwoord nummer="4">Alvorens tot formele aanwijzing van gebieden op grond van internationale verplichtingen wordt overgegaan, wordt een procedure doorlopen, waarbij interdepartementale consultatie plaatsvindt en waarbij andere overheden gehoord worden. De beschikking tot aanwijzing wordt vervolgens door de Minister van Landbouw, Natuurbeheer en Visserij vastgesteld en gepubliceerd in de Staatscourant. De nieuwe Natuurbeschermingswet zal in artikel 27 een expliciete basis bieden voor internationale aanwijzingen. Daarbij is bepaald dat gemeenten en provincies moeten worden gehoord. Daarnaast verplicht ook de Algemene wet bestuursrecht tot een zorgvuldige voorbereiding van besluiten, dus ook van besluiten als de onderhavige. Ik acht het van groot belang dat zorgvuldig overleg met andere betrokken overheden plaatsvindt, met name gericht op de veiligstelling van de gebieden in kwestie. Dit vergt de nodige tijd. Op grond van bovenstaande ben ik van mening, dat geen sprake is van een zwakke schakel in de procedures tot aanwijzing van onderhavige gebieden. 6, 8, 9 De Europese Commissie is verantwoordelijk voor de toekenning van de communautaire co-financiering aan LIFE-Natuurprojecten. De Europese Commissie doet daarover mededeling aan de pers. In de mededeling van 1998 maakt de Commissie melding van het honoreren van 85 nieuwe projecten waaronder één Nederlands project. Nederland heeft tot op heden in het kader van de regeling LIFE-Natuur 11 projecten ingediend. Eerder is hierop gewezen in het antwoord van de toenmalige Minister van Landbouw, Natuurbeheer en Visserij op vragen van het lid Van Ardenne-van der Hoeven over dit onderwerp (29 april 1998, DN. 981431). Vóór 1998 zijn de aanvragen van 5 door Nederland ingediende projecten gehonoreerd. In 1998 is een zesde project, de Nieuwkoopse Plassen, gehonoreerd nadat het daarvoor was afgewezen vanwege het niet tijdig aanwijzen van het betrokken gebied als Vogelrichtlijngebied. In voornoemd antwoord zijn ook de redenen vermeld van de afwijzing door de Europese Commissie van het project Fochteloërveen. Hoewel het persbericht van de Europese Commissie terzake anders doet vermoeden, is geen van de overige projecten afgewezen vanwege traagheid van aanmeldingen. De aanwijzing hadden meer te maken met het grote aantal door de lid-staten van de Europese Unie ingediende aanvragen (192 projecten in 1998), het beschikbare budget voor LIFE-Natuur en door de Commissie jaarlijks vastgestelde prioriteiten. Het grootste deel van het budget is uitgegeven aan projecten in landen waar in vergelijking met Nederland een grote achterstand bestaat als het gaat om veiligstelling en beheer van, in Europees verband, belangrijke ecosystemen. Nu er voortgang is geboekt met de aanmelding van gebieden op grond van de Habitatrichtlijn en het voornemen is op korte termijn een groot aantal Vogelrichtlijngebieden aan te wijzen, zal Nederland de komende jaren in Brussel meer aanvragen voor co-financiering kunnen indienen. Ik spreek de hoop uit dat meer Nederlandse projecten voor co-financiering in aanmerking zullen komen. Honorering zal echter in belangrijke mate afhankelijk zijn van de beschikbare budgetten voor LIFE-Natuur. Gelet op het bovenstaande zie ik geen aanleiding de aanvraagregeling te wijzigen. </antwoord>
      <noten afkomstig="antwoord"/>
   </antwoorden>
</kvr>
