<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Douma en Heemskerk (beiden PvdA) aan de ministers van Financiën en van Economische Zaken over de koersval van het aandeel Ahold. (Ingezonden 26 februari 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17531
</item>
         <item attribuut="Inhoud">Vragen over de zeer forse koersval van het aandeel Ahold op 24 februari 2003, na bijzonderheden over slechte resultaten in Amerikaanse bedrijven van Ahold, en het achterwege blijven van een winstwaarschuwing.</item>
         <item attribuut="Rubriek">Bedrijfsleven en industrie (Midden- en kleinbedrijf) Geld- en kapitaalmarkt (Beleggingen)</item>
         <item attribuut="Trefwoorden">Aandelen Winkels</item>
         <item attribuut="Vindplaats">Kamervragen met antwoord 2002-2003, nr. 1069, Tweede Kamer</item>
         <item attribuut="Vraagnr_bij_indiening">2020307980</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Douma</persoon>
            <persoon partij="PvdA">Heemskerk</persoon>
         </item>
         <item attribuut="Datum_reaktie">2003-04-02</item>
         <item attribuut="Datum_indiening">2003-02-26</item>
         <item attribuut="Document-id">KVR17531</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2231" allpagenumbers="2231 2232 2233" vetnummer="2020307980" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17531" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1069" onderwerp="" indiendatum="2003-02-26">
         <vrager partij="PvdA" oorsprong="parlement">Douma</vrager>
         <vrager partij="PvdA" oorsprong="parlement">Heemskerk</vrager>
         <vraagt-aan>de ministers van Financiën en van Economische Zaken</vraagt-aan>
      </vraagdata>
      <antwoorddata antwoorddatum="2 april 2003), zie ook Aanhangsel Handelingen nr. 953, vergaderjaar 2002–2003">
         <antwoorder functie="minister" ministerie="Financiën">Hoogervorst</antwoorder>
         <mede-antwoorder>de ministers van Economische Zaken, van Justitie en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van de koersval met 63% in het aandeel Ahold op 24 februari jl.? Ging het bij de winstwaarschuwing om feiten die onverwijld bekendgemaakt moesten worden, of had de bekendmaking ook plaats kunnen vinden na sluiting van de beurs? </vraag>
      <vraag nummer="2">Deelt u de mening dat het bekend maken van winstwaarschuwingen na sluiting van de beurs, zoals in een aantal andere landen, overreacties zou kunnen tegengaan en daarmee een bijdrage zou kunnen leveren aan de financiële stabiliteit? </vraag>
      <vraag nummer="3">Hoe beoordeelt u de aangifte van de Stichting Onderzoek Bedrijfsinformatie bij het Openbaar Ministerie over handel met voorkennis? Deelt u de mening dat op het achterhouden van relevante informatie of het achterwege laten van een winstwaarschuwing in Nederland een te geringe sanctie staat? Deelt u de mening dat de huidige zelfregulering door de beurs op dit punt vervangen dient te worden door een wettelijke regeling? </vraag>
      <vraag nummer="4">Voorziet de wetgeving die wordt voorbereid, op het gebied van toezicht op de externe verslaggeving en op accountants, in het probleem van boekhoudfraude bij buitenlandse dochterondernemingen? Hoe kan de Autoriteit Financiële Markten (AFM) hier zicht op krijgen? Kunt u bevorderen dat bovengenoemde wetgeving zo snel mogelijk in de Kamer behandeld wordt? </vraag>
      <vraag nummer="5">Welke rol zal de AFM spelen bij het toezicht op de externe verslaggeving en het toezicht op accountants? </vraag>
      <vraag nummer="6">Bent u van mening dat bonus- en optieregelingen niet eenzijdig gebaseerd moeten zijn op de winstontwikkeling? Bent u van mening dat bonus- en optieregelingen voortaan worden onderworpen aan een goedkeuringsrecht voor aandeelhouders en ondernemingsraad? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Op grond van artikel 28h Fondsenreglement van Euronext Amsterdam is een uitgevende instelling verplicht terstond een publicatie te doen omtrent elk feit of elke gebeurtenis betreffende de uitgevende instelling waarvan moet worden aangenomen dat hiervan een aanmerkelijke invloed op de koers zal uitgaan. Een winstwaarschuwing valt onder artikel 28h van het Fondsenreglement van Euronext Amsterdam. Het beginsel van onmiddellijke openbaarmaking is ook terug te vinden in de op 3 december 2002 vastgestelde Europese richtlijn betreffende handel met voorwetenschap en marktmanipulatie (COM (2001) 281 final). Belangrijk aspect aan het doen van een onmiddellijke openbaarmaking is dat alle marktpartijen op hetzelfde moment over dezelfde informatie kunnen beschikken. Tijdige openbaarmaking van koersgevoelige informatie draagt aldus bij aan een eerlijke handel op de effectenmarkt. Daarnaast draagt een tijdige en volledige informatievoorziening bij aan een juiste koersvorming op de effectenmarkt en aan het zoveel mogelijk voorkomen van handel met voorwetenschap. </antwoord>
      <antwoord nummer="2">Nee. Zie beantwoording van vraag 1. </antwoord>
      <antwoord nummer="3">Ik heb kennisgenomen van het feit dat de Stichting Onderzoek Bedrijfsinformatie het Openbaar Ministerie heeft geïnformeerd over haar vermoeden dat in 2002 met voorwetenschap is gehandeld in aandelen Ahold. Het ligt niet op mijn weg over deze aangifte een oordeel te geven. Euronext Amsterdam doet momenteel onderzoek naar de mogelijke overtreding van artikel 28h van het Fondsenreglement door Ahold. Indien Euronext Amsterdam vermoedt dat het Fondsenreglement is overtreden, kan zij de Adviescommissie Fondsenreglement advies vragen omtrent de overtreding. De Adviescommissie kan Euronext Amsterdam adviseren maatregelen te nemen tegen de betreffende uitgevende instelling. Tot de maatregelen behoren onder meer schorsing van de officiële notering en vervallen uit de notering. Met de in voorbereiding zijnde wijzigingen van het toezicht op het effectenverkeer met het oog op (onder andere) de implementatie van de Europese richtlijn betreffende handel met voorwetenschap en marktmanipulatie zullen ook de corrigerende en sanctionerende maatregelen van de Autoriteit Financiële Markten (AFM) van toepassing worden. Dit heeft tot gevolg dat in ieder geval het huidige toezichtsinstrumentarium dat de AFM ter beschikking staat, waaronder boetes en dwangsommen en aanwijzingen, zal kunnen worden toegepast op overtreding van de verplichting tot onverwijlde publicatie van koersgevoelige informatie door uitgevende instellingen. </antwoord>
      <antwoord nummer="4 en 5">Het publieke toezicht op de externe financiële verslaggeving zal zich uitstrekken tot de enkelvoudige en geconsolideerde jaarrekeningen van alle vennootschappen met statutaire zetel in Nederland waarvan de effecten zijn toegelaten tot de handel aan een effectenbeurs (Tweede Kamerstuk 28 386, nr. 1). De beoogd toezichthouder, de AFM, zal het toezicht achteraf verrichten, dat wil zeggen nadat de jaarrekening, voorzien van een verklaring van de accountant (als bedoeld in artikel 2:393, vijfde lid BW), is vastgesteld of goedgekeurd door de algemene vergadering van aandeelhouders. Zoals reeds in de kabinetsreactie op de consultatie over de introductie van publiek toezicht op de financiële verslaggeving is aangegeven (Tweede Kamerstuk 28 386, nr. 1) zal de AFM bij de uitoefening van het toezicht op de naleving van de wettelijke verslaggevingsvoorschriften doublures met het onderzoek door de accountant vermijden. Indien de AFM aanwijzingen heeft dat een vastgestelde of goedgekeurde jaarrekening niet is opgesteld en ingericht conform de wettelijke verslaggevingsvoorschriften dan kan zij inlichtingen inwinnen bij de onderneming over de toepassing van de verslaggevingsvoorschriften. Uiteindelijk zou de jaarrekening door de rechter (beoogd is de ondernemingskamer) aangepast of vernietigd kunnen worden. Bij grote, internationaal georiënteerde vennootschappen zal de jaarrekening veelal bestaan uit een geconsolideerde jaarrekening waarin financiële gegevens van diverse, voor een gedeelte buitenlandse, dochtermaatschappijen zijn geconsolideerd. De controlerend accountant van de desbetreffende dochtermaatschappij dient te onderzoeken of de financiële verslaggeving van de dochtermaatschappij deugdelijk is voor consolidatiedoeleinden en dient hieromtrent een verklaring af te leggen. Het is de taak van de controlerend accountant van de moeder om erop toe te zien dat de controlerend accountants van dochtermaatschappijen verklaringen hebben afgegeven omtrent de betrouwbaarheid van de financiële gegevens van dochtermaatschappijen voor consolidatiedoeleinden en of zij voldoende controlemaatregelen hebben getroffen om de betrouwbaarheid van de financiële informatie van de dochtermaatschappijen te beoordelen. Overigens is ook het interne controlesysteem van een vennootschap van groot belang bij het voorkomen van en het tijdig ontdekken van fraude bij buitenlandse dochtermaatschappijen. Op grond van de regels van de accountantsberoepsorganisaties NIVRA en NOvAA dient de accountant gevallen van fraude te melden aan het bestuur en aan de commissarissen. Het toezicht door de AFM, zoals hierboven is beschreven, komt in beeld op het moment dat de jaarrekening van de moeder is vastgesteld of goedgekeurd en belanghebbenden kennis hebben kunnen nemen van de inhoud van de accountantsverklaring omtrent de getrouwheid van de jaarrekening. Het is niet de taak van de AFM om de controle van de financiële verslaggeving van een dochtermaatschappij door een controlerend accountant over te doen. Het kabinet is ook voornemens om het toezicht op certificeringsbevoegde accountants onder te brengen bij de AFM (Kamerstuk 28 090, nr. 5). De AFM gaat in een nog nader vast te stellen structuur toezicht houden op de onafhankelijkheid, deskundigheid en herkenbaarheid van de certificeringsbevoegde accountants. De AFM krijgt geen directe rol in het toezicht op een accountant die een buitenlandse dochtermaatschappij van een Nederlandse moeder controleert. Deze accountant valt in beginsel onder de regelgeving en het daaruit voortvloeiende toezicht in een buitenlandse jurisdictie. Overigens neemt de controlerend accountant van de moeder door een goedkeurende verklaring af te geven bij een geconsolideerde jaarrekening van de Nederlandse moeder de volledige verantwoordelijkheid voor de accountantscontrole ten behoeve van die geconsolideerde jaarrekening. Dit neemt niet weg dat de controlerend accountant van een buitenlandse dochtermaatschappij daarnaast, naar de regels van de desbetreffende jurisdictie, een zelfstandige verantwoordelijkheid behoudt voor zijn controle van die dochter. Ik wil erop wijzen dat reeds voor het tijdstip dat het boekhoudschandaal bij Ahold aan het licht kwam het kabinet de hiervoor genoemde maatregelen heeft aangekondigd. De «Ahold-zaak» onderstreept de urgentie van de voorgestelde maatregelen. Het kabinet zal prioriteit stellen aan de wettelijke inkadering van deze kabinetsvoornemens. Op deze plaats dient echter ook te worden benadrukt dat de invoering van publiek toezicht op verslaggeving en op certificerende accountants niet betekent dat boekhoudschandalen kunnen worden uitgesloten. Toezicht en regelgeving kunnen geen fraude voorkomen. Wel zal de invoering van het publieke toezicht op de financiële verslaggeving moeten leiden tot een sterkere bewustwording bij het bestuur en de commissarissen om verantwoording af te leggen omtrent gemaakte keuzes in de financiële verslaggeving. </antwoord>
      <antwoord nummer="6">Het ligt niet op mijn weg om aanbevelingen te geven over de toekenning van opties en bonussen aan bestuurders en van welke factoren of kerncijfers deze toekenning afhankelijk zou moeten zijn. Het is aan de bevoegde organen van de individuele vennootschap om een passend bezoldigingspakket voor bestuurders samen te stellen. Overigens zijn sinds 1 september 2002 alle open naamloze vennootschappen verplicht om transparant te zijn over de hoogte en samenstelling van de bezoldiging van individuele bestuurders en commissarissen. Aan de Tweede Kamer heb ik reeds gemeld dat het kabinet een wetsvoorstel in voorbereiding heeft betreffende de goedkeuring van optieregelingen voor bestuurders en commissarissen door de algemene vergadering van aandeelhouders (Handelingen II, 20 november 2002, 231565 – 231606). Het ligt op de weg van een volgend kabinet om te besluiten over indiening van een dergelijk wetsvoorstel bij de Tweede Kamer. Het kabinet is niet van mening dat een dergelijk goedkeuringsrecht ook zou moeten gelden voor de ondernemingsraad. De ondernemingsraad kan de bezoldiging reeds betrekken in de periodieke overlegvergaderingen met de raad van commissarissen. </antwoord>
      <noten afkomstig="antwoord"/>
   </antwoorden>
</kvr>
