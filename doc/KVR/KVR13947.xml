<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Onderwijs, Cultuur en Wetenschappen, mw. Adelmund, over een geweigerde leerling. (Ingezonden 1 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13947
</item>
         <item attribuut="Inhoud">Vragen naar aanleiding van het artikel 'Diagnose: ADHD' in AD Magazine van 26 mei 2001, waarin onder meer gemeld wordt dat een school een vijfjarige leerling toelaat op voorwaarde dat het kind het medicijn Ritalin gebruikt, dat schooldirecteuren en plaatsingscommissies over leerlingen kunnen oordelen zonder dat zij deze gezien hebben, en dat 75% van de kinderen ten onrechte op medische kinderdagcentra verblijft.</item>
         <item attribuut="Rubriek">Basisonderwijs (Leerlingen) Gezondheidszorg (Geneesmiddelen)</item>
         <item attribuut="Trefwoorden">Geneesmiddelen Leerlingen</item>
         <item attribuut="Vindplaats">Kamervragen met antwoord 2000-2001, nr. 1421, Tweede Kamer</item>
         <item attribuut="Vraagnr_bij_indiening">2000111620</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-06-29</item>
         <item attribuut="Datum_indiening">2001-06-01</item>
         <item attribuut="Document-id">KVR13947</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2963" allpagenumbers="2963 2964" vetnummer="2000111620" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13947" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1421" onderwerp="" indiendatum="2001-06-1">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2001-06-29">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Diagnose: ADHD»? <voetnoot nummer="1"/>
      </vraag>
      <vraag nummer="2">Wat is uw oordeel over het feit dat een school een vijfjarige leerling toelaat op voorwaarde dat het kind Ritalin gebruikt? Hoe verhoudt dit zich tot het feit dat het gebruik van Ritalin voor kinderen jonger dan zes jaar voor de Gezondheidsraad «uit den boze» is? </vraag>
      <vraag nummer="3">Heeft u inzicht in de mate waarin scholen eisen stellen aan leerlingen met betrekking tot het gebruik van medicijnen? Zo ja, kunt u een overzicht doen toekomen? Zo neen, waarom niet? </vraag>
      <vraag nummer="4">Hoe oordeelt u over het feit dat schooldirecteuren en plaatsingscommissies over leerlingen kunnen oordelen zonder dat zij de leerling gezien hebben? Vindt u dat dit bijdraagt aan een evenwichtige beoordeling? Blijft deze werkwijze ook mogelijk binnen de regeling leerlinggebonden financiering? </vraag>
      <vraag nummer="5">Hoe realistisch is naar uw mening de conclusie van de Stichting Werkgemeenschap Orthopedagogische Zorg (SWOZ), dat 75 procent van de kinderen ten onrechte op medische kinderdagcentra verblijft? Wat is uw oordeel over het feit dat kinderen ten onrechte op medische kinderdagcentra verblijven? </vraag>
      <vraag nummer="6">Wat voor maatregelen gaat u nemen opdat het meningsverschil tussen het ministerie van OCW en de SWOZ over het aantal niet leerplichtige kinderen wordt opgeheven? </vraag>
      <vraag nummer="7">Deelt u de mening dat het onaanvaardbaar is dat leerlingen niet aan de leerplicht kunnen voldoen omdat zij door scholen worden geweigerd? Hoe kijkt u wat dit betreft aan tegen de invoering van een leerrecht? </vraag>
      <noten afkomstig="vraag">
         <noot nummer="1" datum="2001-05-26" bron="AD Magazine">AD Magazine, 26 mei 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De Permanente Commissie Leerlingenzorg heeft bepaald dat plaatsing van deze leerling op een speciale school voor basisonderwijs noodzakelijk is. De speciale school voor basisonderwijs mag de leerling dan niet weigeren, omdat de school vindt dat de leerling niet zou zijn aangewezen op dit soort onderwijs. De speciale school voor basisonderwijs uit de publicatie heeft dat ook niet gedaan en heeft medicatie niet als toelatingsvoorwaarde gesteld. De school heeft aangegeven dat de leerling vanwege zijn leeftijd aan het eind van het schooljaar de Jonge Risico Groep zal verlaten en dat deze speciale school voor basisonderwijs niet in staat zal zijn deze leerling, vanwege de inmiddels zware gedragsproblematiek, onderwijs te geven. Deze school heeft kennisgenomen van het advies van de afdeling kinderpsychiatrie van het AMC om medicatie toe te dienen, na de diagnose ADHD. Dit advies van het AMC is in een gesprek tussen ouders, school, psycholoog en AMC besproken. In dit gesprek is de optie om medicatie te geven aan de orde geweest. Daarbij is aangegeven dat medicatie de gedragsproblematiek zeer kan verminderen, waardoor de leerling wel handhaafbaar kan zijn op de speciale school voor basisonderwijs. Aan het eind van het gesprek is afgesproken dat na enkele weken het gesprek voortgezet zou worden. Volgens de directeur van de speciale school voor basisonderwijs zijn de ouders op zoek gegaan naar een andere school en hebben hun kind onlangs, zonder verder overleg, van school gehaald en op een andere school geplaatst. Het is overigens niet aan de speciale school voor basisonderwijs om te bepalen welke medische behandeling het meest geschikt is. De Gezondheidsraad meldt in zijn rapport dat de diagnostiek van ADHD bij kinderen onder de 6 jaar en bij volwassenen om diverse redenen moeilijk is. Over de beste medicatiekeuze bij deze groepen bestaat nog onvoldoende kennis. Medicatie bij kinderen onder de 6 jaar kent risico’s. Diagnostiek en behandeling van ADHD bij deze groepen horen thuis bij de (kinder- en jeugd-)psychiater, volgens de Gezondheidsraad. </antwoord>
      <antwoord nummer="3">Er zijn berichten bekend bij het departement noch bij de onderwijsinspectie dat scholen eisen stellen aan leerlingen met betrekking tot het gebruik van medicijnen. </antwoord>
      <antwoord nummer="4">Het besluit van een Permanente Commissie Leerlingenzorg (PCL) over de toelaatbaarheid van een leerling tot een speciale school voor basisonderwijs is gebaseerd op rapporten van deskundigen. Het gaat enerzijds om rapporten van (medisch) specialisten en anderzijds om het onderwijskundig rapport van de basisschool. Uit de publicatie blijkt dat uitvoerig onderzoek is verricht door het AMC. Bij navraag blijkt dat ten behoeve van de PCL ook uitvoerig onderzoek is verricht door de begeleidingscommissie van de Jonge Risico Groep waar de leerling uiteindelijk geplaatst is en dat er gerapporteerd is door de basisschool. Dergelijke rapportages maken een evenwichtige beoordeling door een PCL mogelijk. Met het wetsvoorstel Leerlinggebonden financiering wordt een transparante en objectieve indicatiestelling geregeld voor het speciaal onderwijs. De indicatiecriteria gaan enerzijds over de handicap of stoornis. Deze handicap of stoornis moet zijn vastgesteld door een (medisch) specialist met behulp van testen of ander instrumentarium. Anderzijds gaan de criteria over de onderwijsbelemmering die samenhangt met de handicap of stoornis. De onderwijsbelemmering moet blijken uit het onderwijskundig rapport, wat opgemaakt wordt door de aanleverende (reguliere) school. De commissie voor indicatiestelling (CvI) behandelt het verzoek van ouders om toelating tot het speciaal onderwijs of de leerlinggebonden financiering op basis van deze rapporten van onderwijsdeskundigen en (medisch) specialisten. De CvI toetst of de leerling voldoet aan de toelaatbaarheidscriteria. </antwoord>
      <antwoord nummer="5 en 6">De IJlanden (voorheen SWOZ) baseert haar gegevens op de situatie in Amsterdam. Ik verwijs hiervoor ook naar de antwoorden op de vragen van het lid Smits van 6 maart 2001 (vergaderjaar 2000–2001, Aanhangsel nr. 795). Naar aanleiding van deze vragen heeft eerst een briefwisseling plaatsgevonden met de IJlanden en vervolgens een gesprek op het departement. Er is geen sprake van een meningsverschil tussen OCenW en de IJlanden. In overleg tussen de Amsterdamse scholen voor zmlk en mg en de IJlanden worden nu initiatieven ontwikkeld waardoor KDC-kinderen die zouden kunnen uitstromen naar het zmlk- of mg-onderwijs daar ook daadwerkelijk geplaatst kunnen worden. </antwoord>
      <antwoord nummer="7">Ik verwijs u graag naar de antwoorden op de vragen van het lid Rabbae over leerplicht en leerrecht, ingezonden op 30 mei 2001. In deze antwoorden heb ik aangegeven dat er een onderscheid gemaakt moet worden tussen kinderen die leerplichtig zijn en kinderen die vrijstelling hebben gekregen van leerplicht vanwege de ernst van de handicap of stoornis. Tevens is in deze antwoorden aangegeven dat het wetsvoorstel Leerlinggebonden financiering en REC-vorming een aantal randvoorwaarden creëert waardoor enkele belangrijke frictieproblemen in het huidige stelsel worden weggenomen en de mogelijkheden voor scholen om leerlingen op te vangen verbeteren. </antwoord>
      <noten afkomstig="antwoord"/>
   </antwoorden>
</kvr>
