<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hamer (PvdA) aan de minister van Onderwijs, Cultuur en Wetenschappen over de opleiding leidster tussenschoolse opvang. (Ingezonden 29 augustus 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18559
</item>
         <item attribuut="Inhoud">Vragen over de wijze van invulling van het amendement 'Opleiden van medewerkers voor de tussenschoolse opvang' (kamerstuk 28600, VIII, nr. 41), in verband met forse daling van het aantal inschrijvingen en dreigende opheffing van de ondersteunende functies van het Instituut voor Ontwikkeling van Schoolkinderopvang (IOS).</item>
         <item attribuut="Rubriek">Basisonderwijs (Bekostiging basisonderwijs) Welzijn (Kinderopvang)</item>
         <item attribuut="Trefwoorden">Bekostiging basisonderwijs Kinderopvang</item>
         <item attribuut="Vindplaats">Kamervragen met antwoord 2003-2004, nr. 34, Tweede Kamer</item>
         <item attribuut="Vraagnr_bij_indiening">2020316410</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
         </item>
         <item attribuut="Datum_reaktie">2003-09-22</item>
         <item attribuut="Datum_indiening">2003-08-29</item>
         <item attribuut="Document-id">KVR18559</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="75" allpagenumbers="75 76" vetnummer="2020316410" code="0203tkkvr34" lopendefooter="Tweede Kamer, vergaderjaar 2003–2004, Aanhangsel" filenaam="KVR18559" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="34" onderwerp="" indiendatum="2003-08-29">
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-09-22">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is het waar dat slechts de aanvragen van 14 scholen zijn gehonoreerd voor een opleiding leidster tussenschoolse opvang die verzorgd wordt door het Instituut voor Ontwikkeling van Schoolkinderopvang (IOS)? </vraag>
      <vraag nummer="2">Heeft u gekozen voor een invulling van het amendement «Opleiden van medewerkers voor de tussenschoolse opvang» (stuk 28 600 VIII, nr. 41) op zo een manier dat het aantal inschrijvingen met 95% is gedaald? </vraag>
      <vraag nummer="3">Is het u bekend dat er daardoor geen opleidingsgroepen kunnen starten? </vraag>
      <vraag nummer="4">Is het u bekend dat alle ondersteunende functies van het IOS (helpdesk, bibliotheek, schoolbegeleiding, website en onderzoek) per direct moeten worden beëindigd? </vraag>
      <vraag nummer="5">Bent u bereid om de ondersteuningsfunctie van het IOS in stand te houden ter bevordering van de professionalisering van de tussenschoolse opvang? Zo neen, waarom niet? </vraag>
      <vraag nummer="6">Bent u bereid daarvoor een subsidie van 300.000 (overschot subsidie 2002–2003) toe te kennen voor een periode van 18 maanden? Zo neen, waarom niet? </vraag>
      <vraag nummer="7">Op welke manier denkt u inhoud te geven aan de verdere professionalisering van de tussenschoolse opvang? </vraag>
      <vraag nummer="8">Kunt u binnen een week reageren op deze vragen? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Door de schoolbesturen zijn in 2003 in totaal 88 aanvragen ingediend voor een beroepsgerichte scholing op het terrein van opvang van en toezicht op kinderen en voor een opleiding gericht op het behalen van een kwalificatie of een of meer deelkwalificaties op het terrein van opvang van en toezicht op kinderen. Van de 88 aanvragen is voor 40 overblijfkrachten aangegeven dat de opleiding wordt verzorgd door het Instituut voor Ontwikkeling van Schoolkinderopvang. De overige opleidingen zijn of worden ingekocht bij ROC’s en andere aanbieders van dergelijke opleidingen. Alle ingediende aanvragen zijn gehonoreerd. </antwoord>
      <antwoord nummer="2">Bij het Instituut voor Ontwikkeling van Schoolkinderopvang is het aantal inschrijvingen/aanvragen voor de 1-jarige opleiding leidster tussenschoolse opvang gedaald. Landelijk is het aantal toegekende aanvragen voor de korte cursussen en opleidingen gestegen van 4883 in 2002 naar 6393 in 2003. </antwoord>
      <antwoord nummer="3">Ja, het is mij bekend dat er bij het Instituut voor Ontwikkeling van Schoolkinderopvang geen opleidingsgroepen zijn gestart. </antwoord>
      <antwoord nummer="4">Ja, dat is het gevolg van de marktwerking die met de subsidieregeling tot stand is gekomen. </antwoord>
      <antwoord nummer="5">Nee. Ik ben van mening dat de door mij beoogde marktwerking goed tot stand is gekomen en dat dit gehandhaafd dient te blijven. Het IOS wordt niet door OCW gesubsidieerd en opereert in de commerciële sector. Het is niet mijn verantwoordelijkheid het Instituut voor Ontwikkeling van Schoolkinderopvang in stand te houden. </antwoord>
      <antwoord nummer="6">Nee. Zie het antwoord op vraag 5. </antwoord>
      <antwoord nummer="7">De regeling «cursus overblijfkrachten» die in 2003 is verschenen, is niet geheel uitgeput. Met het bedrag dat is overgebleven, zal ik voor het eind van het jaar een aanvullende regeling publiceren die gericht is op het professionaliseren van het overblijven. Daarnaast zal ik ambtelijk met het Instituut voor Ontwikkeling van Schoolkinderopvang bezien hoe OCW/SZW via een opdracht kan bijdragen aan het waarborgen van de continuïteit van de expertise van het IOS op het gebied van het professionaliseren van de tussenschoolse opvang. Daarnaast zal ik mij samen met minister De Geus beraden op eventueel verder te nemen stappen ten aanzien van het professionaliseren van de tussenschoolse opvang. </antwoord>
      <antwoord nummer="8">Nee. Ik heb de daarvoor vastgestelde termijn van drie weken gehanteerd. </antwoord>
      <noten afkomstig="antwoord"/>
   </antwoorden>
</kvr>
