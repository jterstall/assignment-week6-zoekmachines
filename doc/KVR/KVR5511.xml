<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over een kroongetuigeregeling. (Ingezonden 16 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5511
</item>
         <item attribuut="Inhoud">De vragen richten zich op het gebruik van kroongetuigen in een zaak betreffende grootschalige hasjhandel (tegen Etienne U.).</item>
         <item attribuut="Rubriek">Criminaliteit en openbare orde (Drugsbestrijding) Strafrecht en strafprocesrecht (Vervolging)</item>
         <item attribuut="Trefwoorden">Drugsbestrijding Procesrecht Strafvervolging</item>
         <item attribuut="Vindplaats">Kamervragen met antwoord 1996-1997, nr. 1725, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-08-22</item>
         <item attribuut="Datum_indiening">1997-06-16</item>
         <item attribuut="Document-id">KVR5511</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3531" allpagenumbers="3531 3532" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1725" onderwerp="" indiendatum="1997-06-16">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="1997-08-22">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebt u kennis genomen van de afspraken die zijn gemaakt met drie medeverdachten van de van grootschalige hasjhandel verdachte Etienne U. die daardoor als een soort «kroongetuige» zullen optreden? </vraag>
      <vraag nummer="2">Heeft de Haarlemse officier van justitie deze verdachten toegezegd, dat hun verklaringen niet tegen henzelf zullen worden gebruikt? </vraag>
      <vraag nummer="3">Zo ja, heeft deze afspraak dan niet alle kenmerken van een kroongetuigeregeling? Gaat het hier daadwerkelijk om een kroongetuigeregeling? Waarom zijn deze afspraken dan niet, zoals voorgeschreven in een richtlijn van het OM, voorgelegd aan de procureurs-generaal en de centrale justitiële toetsingscommissie? </vraag>
      <vraag nummer="4">Als er geen sprake is van kroongetuigen, zijn de gemaakte afspraken dan niet procedureel onrechtmatig? Als dit het geval is, welke actie wordt er dan ondernomen om de afspraken ongedaan te maken? </vraag>
      <noten afkomstig="vraag">
         <noot nummer="1" datum="1997-06-11" bron="NRC Handelsblad">NRC Handelsblad, 11 juni 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Tijdens het in Nederland lopende onderzoek RADAR (dat zich onder meer richtte tegen Etienne U.) bleek dat in juni 1996 in Amerika door de DEA een partij van 17500 kilo hash was onderschept, waarbij ook een aantal personen (waaronder twee Nederlanders en een Canadees) kon worden aangehouden. Het vermoeden bestond dat deze partij was gefinancierd door de groep verdachten uit het RADAR-onderzoek. Gelet hierop is in een rechtshulpverzoek aan de bevoegde Amerikaanse autoriteiten verzocht de door de DEA in Amerika aangehouden personen (als getuige en als verdachte) te horen door een Nederlandse delegatie. Dit verzoek is ingewilligd. Het Amerikaanse rechtssysteem kent, anders dan het Nederlandse, de mogelijkheid van het sluiten van zogenaamde «plea-agreements». Na aankomst in Amerika werd de Nederlandse officier van justitie door haar Amerikaanse collega in kennis gesteld van het feit dat de door de DEA aangehouden personen met de Amerikaanse autoriteiten zo’n «plea-agreement» wensten aan te gaan. In het kader daarvan dienden deze personen (onder meer) andere justitiële autoriteiten behulpzaam te zijn wanneer hen al dan niet in het kader van een rechtshulpverzoek vragen werden gesteld over het onderzoek naar de 17 500 kilo hash. Deze verplichting tot medewerking kon ertoe leiden dat zij door het afleggen van die verklaringen ten behoeve van het RADAR-onderzoek tevens informatie moesten verschaffen waarmee ze zichzelf belasten. Op grond van het «plea-agreement» mochten deze verklaringen echter niet tegen henzelf worden gebruikt. In verband met dit op handen zijnde «plea-agreement» zag de Amerikaanse officier van justitie zich genoodzaakt om aan de inwilliging van het rechtshulpverzoek de voorwaarde te verbinden dat de uit het plea-agreement voortvloeiende afspraken ook van toepassing zouden zijn op het verhoor van deze personen door de Nederlandse delegatie. In casu had dit tot gevolg dat ten aanzien van de twee Nederlandse personen de voorwaarde is aanvaard dat de door hen af te leggen verklaringen over het transport van 17 500 kilo hash niet tegen henzelf gebruikt mochten worden. Met betrekking tot één van beide Nederlanders moest bovendien worden aanvaard dat hetgeen in zijn computer en organiser over dat transport werd aangetroffen evenmin tegen hem gebruikt mocht worden. De Nederlandse officier van justitie heeft deze voorwaarden laten vastleggen in het proces-verbaal van verhoor. De in Amerika aangehouden Canadese persoon was woonachtig in Canada en pleegde aldaar zijn criminele activiteiten (wat betreft de 17 500 kilo hash); het Nederlands Openbaar Ministerie is in verband hiermee niet bevoegd tot vervolging over te gaan. De officier van justitie heeft dit aan de desbetreffende persoon meegedeeld. In het proces-verbaal is dit expliciet vastgelegd. Samengevat kan vraag 2 als volgt beantwoord worden. Ten aanzien van twee in Amerika aangehouden personen (van Nederlandse nationaliteit) heeft de Haarlemse officier van justitie moeten aanvaarden dat hun verklaringen in verband met een op handen zijnde «plea-agreement» met de Amerikaanse autoriteiten, voor wat betreft het transport van de 17 500 kilo hash, niet tegen henzelf zullen worden gebruikt. Aan een derde, in Amerika aangehouden persoon (van Canadese nationaliteit) heeft de officier van justitie meegedeeld dat hij in Nederland niet vervolgd kan worden. </antwoord>
      <antwoord nummer="3">Er is hier geen sprake van een deal als bedoeld in de Richtlijn afspraken met criminelen, vastgesteld in het College van procureurs-generaal van 13 maart 1997, dan wel de eerdere Richtlijn deals met criminelen uit 1983 (laat staan om een «kroongetuigeregeling»). Er is niet toegezegd dat (al dan niet deels) van vervolging wordt afgezien. Voor het ter toetsing voorleggen aan het College van procureurs-generaal en aan de centrale toetsingscommissie was op grond van het voorafgaande geen aanleiding. De aanvaarding van de voorwaarden ten aanzien van de beide Nederlandse personen vormde een uitvloeisel van de «plea-agreements». Indien de officier van justitie niet op de voorwaarden was ingegaan had er in het geheel geen verklaring in het kader van het rechtshulpverzoek afgelegd kunnen worden. Daar komt nog bij dat voor wat betreft deze zaak (het transport van de 17 500 kilo hash) uiteraard het beginsel van ne bis in idem geldt. Ten aanzien van de Canadese persoon ligt de situatie, zoals hierboven beschreven, wezenlijk anders. </antwoord>
      <antwoord nummer="4">De gemaakte afspraken (met de twee Nederlanders) en de mededeling (aan de Canadees) zijn in het proces-verbaal van verhoor verwoord met als doel de Nederlandse rechter te informeren over de wijze van totstandkoming van de verklaring. De RADAR-zaak is momenteel aanhangig bij de rechter, die uiteindelijk zal oordelen over de bruikbaarheid van de verklaringen als bewijsmiddel en de rechtmatigheid van de wijze van verkrijging. </antwoord>
      <noten afkomstig="antwoord"/>
   </antwoorden>
</kvr>
