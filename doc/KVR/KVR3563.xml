<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) over misbruik officiële huurders m.b.t. distributiewoningen. (Ingezonden 22 juli 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3563
</item>
         <item attribuut="Inhoud">Vragen over illegale bewoning van distributiewoningen (verhuur of onderverhuur van woonruimte zonder toestemming van de verhuurder en/of de gemeente).</item>
         <item attribuut="Rubriek">Volkshuisvesting (Huurrecht) Volkshuisvesting (Huurwoningen)</item>
         <item attribuut="Trefwoorden">Huurrecht Huurwoningen</item>
         <item attribuut="Vindplaats">Kamervragen met antwoord 1995-1996, nr. 1595, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">1996-08-21</item>
         <item attribuut="Datum_indiening">1996-07-22</item>
         <item attribuut="Document-id">KVR3563</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3243" allpagenumbers="3243 3244" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1595" onderwerp="" indiendatum="1996-07-22">
         <vrager partij="VVD" oorsprong="parlement">Hofstra</vrager>
         <vraagt-aan/>
      </vraagdata>
      <antwoorddata antwoorddatum="1996-08-21">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat in Amsterdam een zwarte markt bestaat van meer dan twintigduizend distributiewoningen waar de overheid noch de corporaties vat op hebben? <voetnoot nummer="1"/>
      </vraag>
      <vraag nummer="2">Heeft in 1993 het Amsterdamse gemeentebestuur een Gebeon-onderzoek in ontvangst genomen waarin massale fraude met distributiewoningen werd aangetoond? </vraag>
      <vraag nummer="3">In wiens opdracht is dit onderzoek gedaan? </vraag>
      <vraag nummer="4">Doet dit verschijnsel zich ook voor in andere gemeenten? Zo ja, welke? </vraag>
      <vraag nummer="4">Tonen de rapporten van het Regionaal Interdisciplinair Fraudeteam (RIF) aan, dat de handhaving in Amsterdam op alle fronten onder de maat is en dat er te weinig aandacht wordt besteed aan de controle en de handhaving? </vraag>
      <vraag nummer="6">Produceren zeventien buitendienstambtenaren van de Stedelijke Woningdienst, die optreden tegen illegale bewoning, gezamenlijk niet meer dan honderd processen-verbaal per jaar? </vraag>
      <vraag nummer="7">Vindt u dat het gemeentelijk instrumentarium om illegale bewoning aan te kunnen pakken voldoende is of dat dit aanvulling behoeft? </vraag>
      <vraag nummer="8">Hebt u het voornemen om maatregelen te treffen c.q. te doen treffen? </vraag>
      <noten afkomstig="vraag">
         <noot nummer="1" datum="1996-06-8" bron="het Parool,">het Parool,, 8 juni 1996</noot>
      </noten>
   </vragen>
   <antwoorden aantal="8">
      <antwoord nummer="1">In Amsterdam alsmede in andere grote steden komt onrechtmatige bewoning van distributiewoningen voor. Hieronder wordt verstaan het (onder)huren dan wel (onder)verhuren van woonruimte zonder toestemming van de verhuurder en/of de gemeente (huisvestingsvergunning). Inherent aan de onrechtmatige bewoning is schaarste op de woningmarkt. De prikkel voor onder(ver)huurders om onrechtmatig woonruimte te (ver)huren zal derhalve pas geheel verdwijnen wanneer de schaarste aan woonruimte is opgeheven. Gemeentelijke woningdiensten en woningcorporaties van met name de 4 grote steden krijgen regelmatig signalen binnen dat sprake is van onrechtmatige bewoning. Het is echter onmogelijk een zuiver kwantitatief beeld te krijgen van de onderhavige problematiek. CEBEON (zie verder onder vraag 2) heeft op grond van gegevens in de gemeentelijke bevolkingsadministratie een eerste (globale) inschatting gemaakt, dat ca. 5–10% van de distributiewoningen onrechtmatig bewoond worden (dus tussen 12 000 en 24 000 woningen). Kenmerkend voor onrechtmatige bewoning is dat dit zich vooral voordoet in buurten en wijken waar de anonimiteit van de bewoners groot is. Bewoners kennen hun buren niet en weten dus ook niet of diegene daar terecht woont of niet. Verhuurders hebben tegelijkertijd een dermate groot bezit, dat zij niet elke huurder kennen of zicht hebben op de feitelijke bewoning. Kortom, hoe anoniemer en formeler de band tussen verhuurder en huurder des te meer onrechtmatige bewoning plaats zal vinden. Gemeente en verhuurder komen er dan ook moeilijk achter of ergens sprake is van onrechtmatige bewoning, laat staan wat de omvang daarvan is. Wel blijkt, dat door de invoering van het aanbodmodel van woonruimteverdeling bewoners veel eerder constateren dat een woning in gebruik wordt genomen terwijl de woning niet is aangeboden in een «woonkrant». In de gemeenten die tot dat distributiemodel zijn overgegaan, blijken dan ook meer tips bij gemeente en verhuurders binnen te komen. </antwoord>
      <antwoord nummer="2">Het Ministerie van VROM heeft – naar aanleiding van signalen van de 4 grote steden – eind augustus 1993 een CEBEON opdracht verleend om de situatie rond onrechtmatige bewoning in de 4 grote steden in kaart te brengen. CEBEON constateert in haar rapport op basis van door de gemeenten aangeleverde gegevens dat voor wat betreft de gemeente Amsterdam per jaar door de buitendienst gemiddeld 10 000 onderzoeken plaatsvinden die al dan niet direct samenhangen met onrechtmatige bewoning (zie verder antwoord op vraag 6). Het meest voorkomende proces van onrechtmatige bewoning blijkt overigens de bij de partner intrekkende huurder, die de woning doorverhuurt. </antwoord>
      <antwoord nummer="3">Zie antwoord op vraag 2. </antwoord>
      <antwoord nummer="4">Ja, voor zover dit valt na te gaan, in ieder geval in de grotere steden. Dit vloeit voort uit de in het antwoord op vraag 1 aangegeven relatie tussen het voorkomen van onrechtmatige bewoning en de anonimiteit van de buurt en de band tussen verhuurder en huurder. </antwoord>
      <antwoord nummer="5">De gemeente Amsterdam zet ter bestrijding van de onrechtmatige bewoning behoorlijk wat personele middelen in (ca. 34 ambtenaren bij de verschillende afdelingen Toewijzing, Handhaving en Woningenregistratie). Daarnaast zijn er bij daadwerkelijke ontruimingen andere kosten voor de bijstand die daarbij gevraagd moet worden van politie, vuilnisdienst etc. De totale kosten worden geschat op ca. f 4,5 miljoen per jaar. Het Regionaal Interdisciplinair Fraudeteam heeft een tweetal rapporten uitgebracht over onrechtmatige bewoning. Het ene rapport is een verslag van een onderzoek onder een aantal (commercie¨le) woningbemiddelingsbureaus, het andere een beleidsmatig rapport met voorstellen voor het terugdringen en voorkomen van onrechtmatige bewoning en andere onrechtmatige praktijken in deze sector van de woningbemiddelingsbureaus. Geconcludeerd wordt dat de handhaving en controle onvoldoende zijn, echter niet alleen bij de overheid. Tevens wordt geconcludeerd dat het ook in de sector van de woningbemiddelingsbureaus zelf ontbreekt aan (interne) controle. De branche van de woningbemiddelingsbureaus zou tot zelforganisatie en -regulering moeten worden gestimuleerd. Mede daardoor zou een betrouwbaarder bevolkingsregistratie kunnen ontstaan en een situatie die beter handhaafbaar is. Controle en opsporing zouden volgens het RIF door betere samenwerking van instanties verbeterd kunnen worden. De gemeente Amsterdam zal zijn beleid intensiveren, onder meer door op korte termijn een drietal projecten te starten gericht op fraudebestrijding waarbij wordt samengewerkt door zowel de Sociale Dienst, de Politie, het Bevolkingsregister, de Stedelijke Woningdienst, Stadsdelen en corporaties. De inzet daarbij is zowel data-uitwisseling als signalering en analyse van de feitelijke problematiek om zodoende stap voor stap een beleid en een concrete aanpak van onrechtmatige bewoning te ontwikkelen. Ook mogelijke fraude met Individuele Huursubsidie is daarbij een aandachtspunt. </antwoord>
      <antwoord nummer="6">De Stedelijke woningdienst is belast met de handhaving en de naleving van de regelgeving met betrekking tot distributiewoningen. Zoals in het antwoord op vraag 2 is aangegeven, worden door de buitendienst per jaar ca. 10 000 onderzoeken verricht naar onrechtmatige bewoning. Een dergelijk onderzoek wordt ofwel ingegeven door signalen van omwonenden, ofwel vanwege mutaties in het bevolkingsregister terwijl de eigenaar geen leegstand meldt. Uit deze onderzoeken vloeien gemiddeld ca. 700 legaliseringen voort. Vervolgens komen van de overige onderzochte gevallen ca. 2300 gevallen bij de afdeling Handhaving terecht. Deze constateert in ca. 16% van de gevallen dat de betrokken onrechtmatige huurder alsnog gelegaliseerd moet worden. Ca. 900 gevallen betreffen «harde» onrechtmatige bewoning, waarvan de helft leidt tot ontruiming en de andere helft zich vanzelf oplost. Uiteindelijk worden jaarlijks 100 processen-verbaal opgemaakt, grotendeels betrekking hebbend op de commercie¨le woning- en kamerbemiddelingsbureaus. Overigens wordt fraude met distributiewoningen niet alleen gepleegd door deze bemiddelingsbureaus, maar vooral ook door particuliere huurders en verhuurders. </antwoord>
      <antwoord nummer="7">Gemeenten hebben op zich voldoende instrumenten in handen om onrechtmatige bewoning – na constatering – tegen te gaan. Echter, bedacht dient te worden, dat de oplossing van het vraagstuk van de onrechtmatige bewoning eerder in de beginfase (de signalering en het onderkennen van onrechtmatige bewoning) zit, dan in de uiteindelijke juridische procedures. Dit vergt een gezamenlijke (en creatieve) aanpak van een aantal gemeentelijke diensten, de verhuurder en de betrokkenheid van omwonenden. </antwoord>
      <antwoord nummer="8">Binnenkort zullen de vier grote steden op mijn verzoek een gezamenlijke rapportage over onrechtmatige bewoning afronden. Ik zal van die gelegenheid gebruik maken om bij de steden op beleidsintensivering aan te dringen. Bovendien zal bezien worden of er nader beleid van het Rijk gewenst is. De Dienst Recherchezaken van VROM zal participeren in de eerder genoemde nieuwe Amsterdamse projecten. In het kader van de integrale herziening van de huur(prijs)regelgeving wordt nog bezien of er aanleiding is om ten behoeve van de bestrijding van onrechtmatige bewoning het Burgerlijk Wetboek dan wel het Wetboek van Strafrecht aan te scherpen. </antwoord>
      <noten afkomstig="antwoord"/>
   </antwoorden>
</kvr>
