<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gerven en Van Gijlswijk (beiden SP) aan de minister van Volksgezondheid, Welzijn en Sport over de dreigende sluiting van de kinderafdeling van het Delfzicht ziekenhuis in Delfzijl. (Ingezonden 28 september 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30168
</item>
         <item attribuut="Inhoud">Vragen naar aanleiding van twee berichten (brief aan SP Tweede Kamerfractie en mededeling van verloskundige) over deze sluiting en de gevolgen voor o.a. de veiligheid bij thuisbevallingen in de regio Noord-Oost Groningen.</item>
         <item attribuut="Rubriek">Gezondheidszorg (Geneeskunde) Gezondheidszorg (Zorginstellingen) Welzijn (Jeugdigen)</item>
         <item attribuut="Trefwoorden">Bevallingen Jeugdgezondheidszorg Ziekenhuizen</item>
         <item attribuut="Vindplaats">Kamervragen met antwoord 2007-2008, nr. 685, Tweede Kamer</item>
         <item attribuut="Vraagnr_bij_indiening">2070800910</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gerven Van Gijlswijk</persoon>
         </item>
         <item attribuut="Datum_reaktie">2007-11-19</item>
         <item attribuut="Datum_indiening">2007-09-28</item>
         <item attribuut="Document-id">KVR30168</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1459" allpagenumbers="1459 1460" vetnummer="2070800910" code="0708tkkvr685" lopendefooter="Tweede Kamer, vergaderjaar 2007–2008, Aanhangsel" filenaam="KVR30168" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="685" onderwerp="" indiendatum="2007-09-28">
         <vrager partij="SP" oorsprong="parlement">Van Gerven Van Gijlswijk</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="19 november 2007), zie ook Aanhangsel Handelingen nr. 327, vergaderjaar 2007–2008">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kunt u het bericht bevestigen dat de directie van het Delfzicht ziekenhuis van plan is om op zeer korte termijn de kinderafdeling te Delfzijl te sluiten? 1 en 2 Zo ja, wat is uw mening over deze dreigende sluiting? </vraag>
      <vraag nummer="2">Is deze sluiting niet zeer ongewenst gezien het belang van een goede bereikbare achtervang bij spoedsituaties en bij thuisbevallingen in Noordoost Groningen? Komt hierdoor de veiligheid bij thuisbevallingen niet in gevaar omdat de ziekenhuizen in Groningen en Winschoten te ver weg liggen? </vraag>
      <vraag nummer="3">Wordt in het hele gebied Noord-Oost Groningen aan het bereikbaarheidscriterium van 45 minuten bij acute situaties voldaan als de kinderartsen uit het ziekenhuis verdwijnen? </vraag>
      <vraag nummer="4">Hoe verhoudt zich dit dreigende besluit van de directie tot het besluit van de directie en medische staf van februari 2007 om in het belang van de gezondheidszorg in de regio zowel de kindergeneeskunde als de acute kindergeneeskunde voor een periode van minimaal vijf jaar overeind te houden? </vraag>
      <vraag nummer="5">Komt het voortbestaan van het ziekenhuis niet in gevaar als afdelingen worden gesloten? </vraag>
      <vraag nummer="6">Verdwijnen er ook nog andere afdelingen van het ziekenhuis? </vraag>
      <vraag nummer="7" voetnoot="3">Heeft het ziekenhuis niet de plicht een volwaardige basisziekenhuiszorg aan te bieden, daar het gebruik maakt van de regeling voor kleine ziekenhuizen? <voetnoot nummer="3"/>Zo neen, waarom niet? </vraag>
      <vraag nummer="8">Welke maatregelen gaat u nemen om de dreigende sluiting te voorkomen? </vraag>
      <noten afkomstig="vraag">
         <noot nummer="1">Brief aan SP Tweede-Kamerfractie 26 september 2007, geanonimiseerd, onderhands toegezonden aan de bewindspersoon</noot>
         <noot nummer="2" datum="2007-09-26" bron="Mw Pijpker, verloskundige Artemis praktijk voor verloskunde Delfzi2007 Persoonlijke mededeling">Mw Pijpker, verloskundige Artemis praktijk voor verloskunde Delfzi2007 Persoonlijke mededeling, 26 september 2007</noot>
         <noot nummer="3">Positionering algemene ziekenhuizen. (Kamerstuk 27 295 nr 68, vergaderjaar 2003–2004)</noot>
      </noten>
   </vragen>
   <antwoorden aantal="8">
      <antwoord nummer="1">Uit gesprekken met het Delfzicht ziekenhuis is naar voren gekomen dat wervingsinspanningen van het ziekenhuis niet geleid hebben tot het gewenste aantal kinderartsen. Volgens de wetenschappelijke vereniging van de kindergeneeskunde is het gemmiddelde aantal van zes opgenomen kinderen per dag in het Delfzicht ziekenhuis onvoldoende om de expertise van de kinderartsen op peil te houden. Als gevolg hiervan is de continuïteit en kwaliteit van de kindergeneeskunde in het Delfzicht Ziekenhuis onder druk komen te staan. Het ziekenhuis onderzoekt momenteel mogelijkheden om het voortbestaan van de kindergeneeskunde te waarborgen, maar moet mogelijk de kinderafdeling vanaf 1 januari tijdelijk sluiten terwijl plannen voor de lange termijn vormgegeven worden. Om de acute zorg in de regio te waarborgen heb ik er bij het Delfzicht ziekenhuis op aangedrongen om op zeer korte termijn te spreken met het Regionaal ketenoverleg acute zorg. Uiteraard acht ik een blijvend aanbod van kindergeneeskunde in de regio Noordoost Groningen van groot belang. Ik heb het Delfzicht ziekenhuis dan ook verzocht mij op van de plannen en de gevolgen voor het betreffende verzorgingsgebied op de hoogte te houden. </antwoord>
      <antwoord nummer="2">Het Delfzicht ziekenhuis blijft 7x24 uur beschikbaarheid van acute zorg bieden. Het is de intentie van het Delfzicht ziekenhuis de acute kindergeneeskundige en verloskundige zorg in samenwerking met ziekenhuizen in de regio zo goed mogelijk in te vullen. Om ook tijdens een eventuele tijdelijke sluiting van de kinderafdeling de acute zorg in de regio te waarborgen heb ik er bij het Delfzicht ziekenhuis op aangedrongen om op zeer korte termijn te spreken met het Regionaal ketenoverleg acute zorg. </antwoord>
      <antwoord nummer="3">Het Delfzicht ziekenhuis is momenteel in gesprek met een aantal kinderartsen en heeft de intentie om, in samenwerking met ziekenhuizen in de regio, kindergeneeskunde aan te blijven bieden. Een tijdelijke sluiting en de consequenties daarvan dienen binnen de regio te worden opgevangen door de leden van het regionale ketenoverleg acute zorg. Dit betekent dat, om aan de bereikbaarheidseisen te blijven voldoen, voor een klein gebied wellicht naar een oplossing gezocht moet worden. Zoals ik in antwoord op vraag 2 heb aangegeven heb ik er bij het Delfzicht ziekenhuis op aangedrongen om op zeer korte termijn te spreken met het Regionaal ketenoverleg acute zorg. Het bieden van kwaliteit van zorg is zeer belangrijk, daarbij acht ik het realistisch om bij de invulling van oplossingen rondom bereikbaarheid de demografische ontwikkelingen in een regio als deze mee te wegen. </antwoord>
      <antwoord nummer="4">Zoals ik in antwoord op vraag 1 reeds heb aangegeven, zoekt het Delfzicht Ziekenhuis op zowel korte als lange termijn naar een oplossing voor het voortbestaan van de kindergeneeskunde in samenspraak met de ziekenhuizen in de regio. Ik heb het Delfzicht ziekenhuis dan ook verzocht mij op de hoogte te stellen van de verdere ontwikkelingen rondom de acute kindergeneeskundige zorg en over de lange termijn plannen van het ziekenhuis voor de kinderafdeling. </antwoord>
      <antwoord nummer="5">Nee, het voortbestaan van het ziekenhuis staat niet ter discussie. </antwoord>
      <antwoord nummer="6">Nee, het Delfzicht Ziekenhuis heeft onlangs bevestigd dat er geen sprake is van sluiting van (andere) afdelingen van het Delfzicht ziekenhuis. </antwoord>
      <antwoord nummer="7">Ja, het Delfzicht Ziekenhuis dient inderdaad volwaardige basisziekenhuiszorg aan te bieden. Volwaardige ziekenhuiszorg betekent dat het ziekenhuis de acht basisspecialismen in huis moet hebben. De beleidsregel voor de beschikbaarheidtoeslag waar u aan refereert, stelt dat er voor spoedeisende zorg een eerste hulp verpleegkundige op de locatie aanwezig dient te zijn en dat een medisch specialist binnen 15 minuten aanwezig moet kunnen zijn. Tevens stelt de regel dat hieraan ook invulling gegeven kan worden in samenwerking met andere ziekenhuisorganisaties of -locaties. </antwoord>
      <antwoord nummer="8">Zoals ik in antwoord op vraag 2 reeds heb aangegeven is de intentie van het Delfzicht ziekenhuis om kindergeneeskunde in de toekomst te blijven aanbieden. Afhankelijk van de samenwerkingsvorm die gekozen wordt zal nagedacht moeten worden of maatregelen nodig zijn. Daarbij is het bieden van kwaliteit van zorg zeer belangrijk en acht ik het realistisch om bij de invulling van oplossingen rondom bereikbaarheid rekening te houden met de kenmerken en ontwikkelingen van de regio Noordoost Groningen. In het uiterste geval kan ik op basis van de Wet Toelating Zorginstelling (WTZi) voorwaarden verbinden aan de toelating. </antwoord>
      <noten afkomstig="antwoord"/>
   </antwoorden>
</kvr>
