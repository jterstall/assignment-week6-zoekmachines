<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de ministers van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit over het migratiesaldonul beleid en het Groene Hart. (Ingezonden 1 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30129
</item>
         <item attribuut="Inhoud">Uit de streekplannen van Noord-Holland blijkt dat er meer woningen gebouwd zullen worden. Het beleid ten aanzien van nationale landschappen en het migratiesaldonul beleid wordt zo niet uitgevoerd.</item>
         <item attribuut="Rubriek">Bouw (Woningbouw) Natuur (Landelijke gebieden) Natuur (Natuurmonumenten) Ruimtelijke ordening en infrastructuur (Streekplannen)</item>
         <item attribuut="Trefwoorden">Landelijke gebieden Natuurbescherming Streekplannen Woningbouw</item>
         <item attribuut="Vindplaats">Kamervragen met antwoord 2007-2008, nr. 650, Tweede Kamer</item>
         <item attribuut="Vraagnr_bij_indiening">2070803870</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-11-13</item>
         <item attribuut="Datum_indiening">2007-11-01</item>
         <item attribuut="Document-id">KVR30129</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1389" allpagenumbers="1389 1390" vetnummer="2070803870" code="0708tkkvr650" lopendefooter="Tweede Kamer, vergaderjaar 2007–2008, Aanhangsel" filenaam="KVR30129" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="650" onderwerp="" indiendatum="2007-11-1">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-11-13">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Kent u de ontwerpherziening streekplan Noord-Holland Zuid en streekplan Noord-Holland Noord van 12 juni 2007, waarover Provinciale Staten van Noord-Holland naar verwachting op 12 november a.s. definitieve besluiten zullen nemen? </vraag>
      <vraag nummer="2">Kent u daarin de passage over nationaal landschap Groene Hart (p.10–13), waarin wordt gemeld dat volgens het migratiesaldonul beleid er in de periode 2004–2020 in het Noord-Hollandse deel van het Groene Hart nog 526 woningen mogen worden gebouwd? Klopt dat cijfer? </vraag>
      <vraag nummer="3">Kent u het voorstel van Gedeputeerde Staten van Noord-Holland in de ontwerpstreekplanherziening om 2.741 woningen te bouwen in het betreffende gebied? </vraag>
      <vraag nummer="4">Wat is uw oordeel over de argumentatie van Gedeputeerde Staten om het migratiesaldonul principe voor het Groene Hart niet van toepassing te verklaren op de woonlocatie Kudelstaart-Calslagen (600 woningen), de binnenstedelijke verdichting binnen de rode contouren (1.741 woningen) en de locatie Ter Sype in Loosdrecht (400 woningen)? </vraag>
      <vraag nummer="5">Wat is uw oordeel over het voorstel van Gedeputeerde Staten om ten zuiden van Amstelveen de rode bebouwingscontour verder naar het het zuiden te verleggen de Bovenkerkerpolder in, oftewel het Groene Hart in, om daar woningbouw mogelijk te maken (p. 54)? </vraag>
      <vraag nummer="6">Wat onderneemt u om ervoor te zorgen dat de provincie Noord-Holland het rijksbeleid inzake nationale landschappen en het migratiesaldonul beleid daadwerkelijk uitvoert? </vraag>
      <vraag nummer="7">Bent u bereid deze vragen vóór 12 november 2007 te beantwoorden? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja, die passages zijn mij bekend. Uitwerking van het rijksbeleid voor nationale landschappen met betrekking tot woningbouw betekent voor het Groene Hart dat daar in de periode van 2004–2020 maximaal 35.700 woningen gebouwd mogen worden onder de voorwaarde dat de kernkwaliteiten worden behouden of versterkt. Het is aan de drie betrokken provincies (Noord- en Zuid-Holland, Utrecht) om over de verdeling hiervan onderling nadere afspraken te maken. Voor zover mij bekend hanteren de provincies de volgende verdeling: 26.600 woningen in Zuid-Holland, 8.600 woningen in Utrecht en 500 woningen in Noord-Holland. </antwoord>
      <antwoord nummer="3">Ja. </antwoord>
      <antwoord nummer="4">Die argumentatie deel ik niet. Het rijksbeleid met betrekking tot woningbouw in nationale landschappen is gebaseerd op twee samenhangende uitgangspunten: woningbouw is mogelijk, mits de kernkwaliteiten worden gehandhaafd of versterkt (het «ja, mits..»-uitgangspunt) én de woningbouw is gelimiteerd (migratiesaldo 0). Met dat laatste uitgangspunt wordt beoogd in de nationale landschappen wel de eigen woningbehoefte te accommoderen, maar niet die vanuit de ruimere omgeving. Binnenstedelijke verdichting zal in veel gevallen voldoen aan het «ja, mits»-uitgangspunt. Maar dat is geen reden om deze plannen uit te zonderen van het kwantitatieve uitgangspunt. Die woningen zullen immers net zo goed een rol spelen bij het voorzien in de eigen behoefte. Ook de argumenten dat over woningbouwlocaties eerder (dan 2004) afspraken zijn gemaakt (Ter Sype), of dat de bouw in 2004 nagenoeg voltooid was (Kudelstaart), vind ik niet valide. Het uitgangspunt «migratiesaldo 0» is gebaseerd op de behoefte in de periode 2004–2020. Het daaruit berekende aantal woningen (35.700) is het maximum dat in deze periode kan worden opgeleverd. Bovengenoemde locaties maken dus onderdeel uit van deze 35.700 woningen. </antwoord>
      <antwoord nummer="5">Met dit voorstel, dat de provincie deed in het ontwerp van de partiële herziening van de streekplannen Noord-Holland Noord en Noord-Holland Zuid, ben ik het niet eens. Overigens is dit voorstel in de inmiddels door Gedeputeerde Staten vastgestelde definitieve versie van de herziening ingetrokken. </antwoord>
      <antwoord nummer="6">In het kader van het rijksprogramma Groene Hart voeren de minister van LNV, als coördinerend minister en ondergetekende regelmatig bestuurlijk overleg met de stuurgroep Groene Hart waarin gedeputeerden van de drie provincies zitting hebben. In 2006 hebben de provincies tijdens een overleg ingestemd met het plafond van 35.700 te bouwen woningen in het Groene Hart in de periode 2004–2020. Tijdens het laatste overleg, op 14 juni jl., zijn met de provincies afspraken gemaakt over verdere uitwerking van rijksbeleid (de woningbouwprogrammering en de kernkwaliteiten) en de implementatie daarvan in formele planologische kaders (provinciale structuurvisies die de streekplannen zullen vervangen). Over enkele weken zal in een volgend overleg met de stuurgroep Groene Hart de voortgang van de uitvoering van deze afspraken worden besproken. Ik zal daarbij, naar aanleiding van deze ontwerp-streekplanherziening, de provincies nadrukkelijk houden aan deze gemaakte afspraken. Daarnaast zal ik initiatieven in het Groene Hart die het rijksbeleid raken, nauwgezet blijven volgen en daarover zonodig met provincies of gemeenten overleggen. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
