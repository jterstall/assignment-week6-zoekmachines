<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voûte-Droste en Van Erp (beiden VVD) over overheidssteun aan de Franse luchtvaartmaatschappij Air France. (Ingezonden 1 augustus 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3560
</item>
         <item attribuut="Inhoud">Vragen over mogelijke concurrentievervalsing als gevolg van deze subsidie.</item>
         <item attribuut="Rubriek">Handel en economie (Mededinging) Verkeer, vervoer en waterstaat (Luchtvaart)</item>
         <item attribuut="Trefwoorden">Luchtvaart Mededinging Overheidssteun</item>
         <item attribuut="Vindplaats">Kamervragen met antwoord 1995-1996, nr. 1592, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Voûte-Droste</persoon>
            <persoon partij="VVD">Van Erp</persoon>
         </item>
         <item attribuut="Datum_reaktie">1996-08-21</item>
         <item attribuut="Datum_indiening">1996-08-01</item>
         <item attribuut="Document-id">KVR3560</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3237" allpagenumbers="3237 3238" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1592" onderwerp="" indiendatum="1996-08-1">
         <vrager partij="VVD" oorsprong="parlement">Voûte-Droste</vrager>
         <vrager partij="VVD" oorsprong="parlement">Van Erp</vrager>
         <vraagt-aan/>
      </vraagdata>
      <antwoorddata antwoorddatum="1996-08-21">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van de goedkeuring van de Europese Commissie voor een verdere staatssteun van f 1,5 mld aan de Franse luchtvaartmaatschappij Air France? <voetnoot nummer="1"/>
      </vraag>
      <vraag nummer="2">Is Air France mede met behulp van eerdere overheidssteun de prijsconcurrentie aangegaan op de route Amsterdam–Parijs, andere Europese routes en interne verbindingen? </vraag>
      <vraag nummer="3">Is de goedkeuring van de Europese Commissie van deze staatssteun in strijd met het Europese Mededingingsbeleid, dat bij verkregen staatssteun de desbetreffende maatschappij in elk geval niet goedkopere tarieven mag aanbieden dan haar concurrenten? </vraag>
      <vraag nummer="4">Hoe verhoudt zich deze interpretatie door de Europese Commissie van het Europees Mededingingsbeleid met het streven naar een «level playing field» voor alle luchtvaartmaatschappijen? </vraag>
      <vraag nummer="5">Gaat deze oneerlijke prijsconcurrentie ten koste van een substantieel verlies aan passagiers voor de KLM op de route Parijs–Amsterdam? </vraag>
      <vraag nummer="6">Ontstaat er door prijsdumping van Air France op interne en externe lijnen concurrentievervalsing met andere Europese luchtvaartmaatschappijen op de Intereuropese lijnen? Is dat de reden geweest dat de KLM de lijn Amsterdam–Marseille heeft moeten staken? </vraag>
      <vraag nummer="7">Welke maatregelen bent u bereid te nemen om deze concurrentievervalsing tegen te gaan? </vraag>
      <noten afkomstig="vraag">
         <noot nummer="1" datum="1996-07-27" bron="De Telegraaf">De Telegraaf, 27 juli 1996</noot>
      </noten>
   </vragen>
   <antwoorden aantal="4">
      <antwoord nummer="1">Ja. Het betreft hier de uitbetaling van 5 miljard Franse Francs in het kader van de derde en laatste tranche van een steunoperatie van in totaal 20 miljard Franse Francs. Deze steun is in 1994 door de Europese Commissie onder een aantal voorwaarden goedgekeurd. </antwoord>
      <antwoord nummer="2, 3, 5 en 6">Voorwaarde 9 van artikel 1 van de beschikking van de Commissie waarin de staatssteun aan Air France wordt goedgekeurd stelt als voorwaarde voor goedkeuring: «dat de Franse regering ervoor zorgt dat Air France gedurende de looptijd van het plan (hier wordt het plan voor herstrukturering van Air France bedoeld: «Project pour l’Enterprise») op geen enkele wijze goedkopere tarieven aanbiedt dan haar concurrenten voor een vergelijkbare dienst op de verbindingen die Air France binnen de Europese Economische Ruimte exploiteert». Uit een uitgebreid persbericht van de Commissie van 24 juli 1996 blijkt evenwel dat de Commissie heeft vastgesteld dat Air France op onder andere de route Amsterdam–Parijs het laagste tarief heeft gehanteerd. De KLM heeft aangegeven dat de prijspolitiek van Air France in het geval van de route Marseille–Amsterdam–Stockholm reden was voor het staken van de dienst. De Commissie stelt in genoemd persbericht dat de verschillen «only very short-lived» waren en meent dat daarmee aan de voorwaarden van de beschikking uit 1994 is voldaan, zodat tot uitkering van de derde tranche kan worden overgegaan. Na klachten van onder andere de KLM en de Nederlandse overheid (Brief van de Directeur-Generaal Rijksluchtvaartdienst aan DG VII van 20 mei 1996) heeft Air France op aanwijzing van de Commissie deze lage tarieven weer ingetrokken. Mocht de KLM op enig moment door de prijsstelling van Air France als prijsleider op de route Parijs–Amsterdam substantieel passagiers hebben verloren ten gevolge van deze prijsstelling, dan ga ik er van uit dat thans aan deze ongewenste situatie een einde is gekomen. </antwoord>
      <antwoord nummer="4">In het kader van de aanstaande volledige liberalisatie van de luchtvaart (april 1997) meent de Commissie dat het lidstaten – binnen de algemeen geldende steunkaders – aan het einde van de transitieperiode naar een vrije markt toegestaan moet zijn om nationale luchtvaartmaatschappijen te herstructureren. Het beleid van de Commissie met betrekking tot de staatssteun in de luchtvaart wordt uiteengezet in genoemde beschikking t.a.v. Air France uit 1994. Gesteld wordt dat de algemene criteria voor staatssteun in een luchtvaartcontext worden geı¨nterpreteerd. Dit «stipuleert dat de Commissie in bepaalde gevallen overeenkomstig artikel 92 mag beslissen dat steun mag worden verleend aan individuele luchtvaartmaatschappijen die in financie¨le moeilijkheden verkeren, indien aan zekere voorwaarden is voldaan: a. de steun moet deel uitmaken van een door de Commissie goed te keuren saneringsprogramma voor de luchtvaartmaatschappij, zodat deze binnen afzienbare tijd weer levensvatbaar wordt en zonder verdere steun door het leven kan: b. door de steun mogen de moeilijkheden in de betrokken lid-staat niet worden verplaatst naar de rest van de gemeenschap; c. dergelijke steun moet zo gestruktureerd worden dat deze transparant en controleerbaar is». De Commissie hanteert daarbij – ook in het geval van Air France – het principe «dit is de laatste keer». In het eerder aangehaalde persbericht verklaart Commissaris Kinnock (transport) dat na de transitieperiode «state support belongs to the past». </antwoord>
      <antwoord nummer="7">Aan de hand van de nog te publiceren formele mededeling van de Commissie inzake de goedkeuring van uitbetaling van de derde tranche zal worden bezien of maatregelen mogelijk en wenselijk zijn. Meer in het algemeen kan ik u mededelen dat Nederland zal blijven aandringen op strikte toepassing van de steunregels in de luchtvaartsector en op verdere aanscherping van deze regels. Voorkomen moet worden dat gezonde maatschappijen die op eigen kracht herstruktureringsmaatregelen en kostenbesparingen doorvoeren, worden ondergraven door maatschappijen die voortdurend op overheidssteun kunnen terugvallen. </antwoord>
      <noten afkomstig="antwoord"/>
   </antwoorden>
</kvr>
