<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Örgü (VVD) aan de staatssecretaris van Onderwijs, Cultuur en Wetenschap, mw. Van der Laan, over de doorgifte van de tijdelijke Vlaamse publieke zender Sporza. (Ingezonden 15 juni 2004); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20655
</item>
         <item attribuut="Inhoud">Vragen over de doorgifte van de tijdelijke Vlaamse publieke sportzender, Sporza (speciaal gericht op 'sportzomer 2004'), in aanvulling op beantwoording van eerdere vragen terzake van hetzelfde Kamerlid (Aanhangsel van de Handelingen II, 2003-2004, nr. 1707) en in verband met mededeling van staatssecretaris van der Laan (OCW) over de beoogde wijziging van artikel 82i van de Mediawet (zie Kamerstuk 29032, nr. 5). In haar antwoord verwijst staatssecretaris Van der Laan onder andere naar haar antwoorden op eerdere vragen dienaangaande (Aanhangsel van de Handelingen II, 2003-2004, nr. 1707).</item>
         <item attribuut="Rubriek">Communicatie, media en informatievoorziening (Radio en televisie) Vrijetijdsbesteding (Sport)</item>
         <item attribuut="Trefwoorden">België Sport Televisie</item>
         <item attribuut="Vindplaats">Kamervragen met antwoord 2003-2004, nr. 1874, Tweede Kamer</item>
         <item attribuut="Vraagnr_bij_indiening">2030415900</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Örgü</persoon>
         </item>
         <item attribuut="Datum_reaktie">2004-07-07</item>
         <item attribuut="Datum_indiening">2004-06-15</item>
         <item attribuut="Document-id">KVR20655</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3967" allpagenumbers="3967 3968 3969" vetnummer="2030415900" code="0304tkkvr1874" lopendefooter="Tweede Kamer, vergaderjaar 2003–2004, Aanhangsel" filenaam="KVR20655" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1874" onderwerp="" indiendatum="2004-06-15">
         <vrager partij="VVD" oorsprong="parlement">Örgü</vrager>
         <vraagt-aan>de staatssecretaris van Onderwijs, Cultuur en Wetenschap, mw. Van der Laan,</vraagt-aan>
      </vraagdata>
      <antwoorddata antwoorddatum="2004-07-7">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Was het u op 21 januari 2004 al bekend dat de Vlaamse publieke omroep van 31 mei tot 3 september op een tijdelijk televisie- en radiokanaal de «sportzomer» van 2004 zou verslaan? Zo ja, waarom berichtte u de Kamer op die datum slechts <voetnoot nummer="1"/>dat de beoogde wijziging van artikel 82i van de Mediawet het herstellen van een technische fout behelsde? </vraag>
      <vraag nummer="2" voetnoot="2">Op basis van welke afwegingen bent u gekomen tot de impliciete beleidswijziging niet langer alle Vlaamse publieke programma’s verplicht door te geven, zoals blijkt uit uw antwoorden op Kamervragen <voetnoot nummer="2"/>over de doorgifte van de tijdelijke publieke zender Sporza (ingezonden 2 juni 2004)? </vraag>
      <vraag nummer="3">Zijn er vanuit Vlaanderen plannen geweest om Sporza in Nederland op de kabel te krijgen? Zo ja, welk voorstel is Nederland gedaan en hoe is daarop vanuit Nederland gereageerd? </vraag>
      <vraag nummer="4">Hoe verhoudt zich de niet-verplichte doorgifte van Sporza tot het beginsel van reciprociteit, op basis waarvan de programma’s van de Vlaamse publieke omroep in het Nederlandse must-carry pakket zijn opgenomen en de programma’s van de Nederlandse landelijke publieke omroep worden doorgegeven op kabelnetwerken in Vlaanderen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="29 032" documentnummer="5">Kamerstuk 29 032, nr. 5</noot>
         <noot nummer="2" documenttype="Kamervragen" documentnummer="1707" documentjaargang="2003-2004">Aanhangsel Handelingen, nr. 1707, vergaderjaar 2003–2004.</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1 2 3 4 6">Op 21 januari 2004 was het mij bekend dat er plannen bestonden voor een tijdelijk programma van de Vlaamse publieke omroep. Het zou gaan om een themakanaal en wel om een zogenoemde sportzender. De precieze invulling daarvan was mij op dat moment nog niet bekend. De berichtgeving over de plannen van de VRT om met een themakanaal te komen, vormde voor mij de aanleiding om de doorgifteverplichting van de Vlaamse publieke televisieprogramma’s nog eens tegen het licht te houden. Volgens het toen geldende artikel 82i, eerste lid, onderdeel d, van de Mediawet moesten alle Vlaamse publieke televisieprogramma’s in Nederland via de kabel worden doorgegeven. Zoals ik in het antwoord op vraag 2 van de eerder over Sporza gestelde vragen <voetnoot nummer="1"/>heb opgemerkt, is het ongewenst dat de kabelexploitanten worden verplicht meer televisieprogramma’s van de Vlaamse publieke omroep door te geven dan de huidige twee, omdat de ruimte op de kabel beperkt is en een dergelijke uitbreiding ten koste zou gaan van de adviesruimte die programmaraden hebben. Wat de beperkte ruimte op de kabel betreft, merk ik op dat bij de verplichte doorgifte van de Vlaamse publieke televisieprogramma’s oorspronkelijk (bij de totstandkoming van de Mediawet in 1987) alleen is gedacht aan programma’s die via de analoge ether werden uitgezonden <voetnoot nummer="2"/>. Die verplichte doorgifte leverde geen probleem op, omdat het om slechts twee programma’s ging. Inmiddels is de stand der techniek voortgeschreden en kan de VRT ook met allerlei themakanalen komen die, zoals Sporza, in Vlaanderen alleen via de kabel of de digitale ether worden uitgezonden. Het is nooit de bedoeling geweest dat dergelijke programma’s ook allemaal ongelimiteerd verplicht via de kabel in Nederland zouden moeten worden doorgegeven. Daarmee zou een te groot beslag op het basispakket worden gelegd. Dit blijkt ook uit het feit dat bij de introductie in de Mediawet in 1997 <voetnoot nummer="3"/>van de verplichting om ook Vlaamse publieke radioprogramma’s via de kabel door te geven, deze verplichte doorgifte gelijk is beperkt tot twee programma’s. Dit was op zich al reden genoeg om het verzuim te herstellen en een technische wijziging aan te brengen. Daar komt nog bij dat een grotere must-carry verplichting spanning oplevert met artikel 31 van de Universeledienstrichtlijn, dat de EU-lidstaten toestaat redelijke doorgifteverplichtingen op te leggen. Daarnaast zou de verplichte doorgifte van een tijdelijk programma bij de kabelexploitanten tot veel onrust kunnen leiden. De beperkte ruimte op de kabel betekent namelijk dat de kabelexploitanten gedwongen worden om het pakket programma’s dat zij aanbieden in een paar maanden tijd tweemaal te wijzigen. Het ligt meer in de rede die afweging aan de kabelexploitanten tezamen met de programmaraden over te laten. Wat de adviesruimte van de programmaraden betreft, merk ik op dat het wel bijzonder ongelukkig zou zijn om enerzijds maatregelen te nemen die zijn gericht op het verbeteren van het functioneren van programmaraden <voetnoot nummer="4"/>en anderzijds de adviesruimte van de programmaraden te beperken. Gelet op het bovenstaande achtte ik een wijziging van de Mediawet op dit punt gewenst. Dat was mogelijk door een kleine technische aanpassing van artikel 82i, eerste lid, van de Mediawet («de televisieprogramma’s» vervangen door «twee televisieprogramma’s»). Het lag in de rede deze wijziging mee te nemen in een voorstel tot wijziging van de Mediawet dat betrekking had op kabelaangelegenheden. Het in voetnoot 4 genoemde wetsvoorstel dat daarvoor het meest geschikt zou zijn, lag echter al ter behandeling voor in de Eerste Kamer. Wel was het mogelijk de gewenste wijziging nog mee te nemen in de tweede nota van wijziging bij het voorstel van wet tot wijziging van de Mediawet in verband met verlaging van de rijksomroepbijdrage. Snel handelen was dan echter geboden. Dit moge blijken uit het feit dat deze nota van wijziging werd ontvangen op 21 januari 20045 en het wetsvoorstel op 22 januari 2004 zonder stemming werd aangenomen <voetnoot nummer="6"/>. De reden voor deze wijziging is dan ook kort en bondig toegelicht («De wijziging ... strekt er toe de tekst van de bepaling inzake de doorgifte van de Belgische publieke televisieprogramma’s te laten aansluiten bij de praktijk waarin twee Belgische publieke programma’s moeten worden doorgegeven.»). </antwoord>
      <antwoord nummer="2" voetnoot="7 8 9">Voor de gemaakte afwegingen verwijs ik naar het antwoord op de vorige vraag. Van een beleidswijziging is mijns inziens geen sprake, omdat het zoals gezegd nooit de bedoeling is geweest dat door de doorgifte van de Vlaamse publieke programma’s een te groot beslag op het basispakket zou worden gelegd. De wetswijziging is meer een codificatie van de bestaande feitelijke situatie. Er zou daarentegen wel van een beleidswijziging sprake zijn, als de adviesruimte van de programmaraden zou worden beperkt. Daarvoor verwijs ik u naar de brief aan de Tweede Kamer van 10 september 2003 met antwoorden op tijdens het wetgevingsoverleg van 8 september 2003 gestelde vragen over het in voetnoot 4 genoemde wetsvoorstel <voetnoot nummer="7"/>. Daarin wordt opgemerkt dat de adviesbevoegdheid van programmaraden in het hiervoor bedoelde wetsvoorstel ongewijzigd is gelaten, omdat de huidige regeling voorziet in een redelijke balans tussen de vrijheid van de kabelexploitanten enerzijds en de bevoegdheden van de programmaraden anderzijds. Tevens wordt daarbij evenwel erkend dat de invloed van de programmaraden op het aanbod van televisieprogramma’s thans relatief beperkt is. Mede gelet op de pleidooien vanuit de programmaraden zelf <voetnoot nummer="8"/>en vanuit de Tweede Kamer <voetnoot nummer="9"/>voor een uitbreiding van de wettelijke bevoegdheid om zwaarwegend te adviseren, zou, als er al een wijziging van de adviesbevoegdheid zou worden overwogen, een uitbreiding van die adviesbevoegdheid dan ook meer in de rede liggen dan in een beperking daarvan. </antwoord>
      <antwoord nummer="3">Mij is niet bekend dat er dergelijke plannen zijn geweest. Voor de zekerheid is hierover contact opgenomen met de VRT. De Juridische Dienst van de VRT deelde op 28 juni jl. in een e-mailbericht mee dat de VRT «omwille van beleids- en juridische redenen heeft besloten om Sporza niet door te geven via de Nederlandse kabel.» Daarnaast is op 25 juni jl. aan de VECAI mondeling de vraag voorgelegd of er wellicht door kabelexploitanten in Nederland pogingen zijn ondernomen om Sporza in Nederland op de kabel te krijgen. Dat blijkt volgens de VECAI inderdaad het geval te zijn geweest. De VRT heeft daarop volgens de VECAI geantwoord dat aan dat verzoek niet kon worden voldaan. </antwoord>
      <antwoord nummer="4">Blijkens artikel 112 (binnenkort: artikel 107) van de Decreten betreffende de radio-omroep en de televisie, gecoördineerd op 25 januari 1995 moeten in Vlaanderen twee radioprogramma’s en de televisieprogramma’s van de Nederlandse publieke omroep via de kabel worden doorgegeven. In Nederland moeten zoals bekend thans twee radio- en twee televisieprogramma’s van de Vlaamse publieke omroep via de kabel worden doorgegeven. Indien er meer televisieprogramma’s van de Vlaamse publieke omroep voor doorgifte in Nederland beschikbaar zijn, is het aan de kabelexploitanten tezamen met de programmaraden om te kiezen welke twee televisieprogramma’s als de verplicht door te geven programma’s worden aangemerkt. Daarnaast kunnen de programmaraden adviseren om meer televisieprogramma’s van de Vlaamse publieke omroep in het wettelijk minimumpakket op te nemen. Ingevolge artikel 82k, vijfde lid, van de Mediawet (zoals dat luidt nadat de in voetnoot 4 genoemde wet in werking is getreden) dient de kabelexploitant dit advies te volgen, tenzij zwaarwichtige redenen zich daartegen verzetten. Er is dus in Nederland geen plicht om meer dan twee televisieprogramma’s van de Vlaamse publieke omroep door te geven, maar het wordt aan de programmaraden overgelaten om aan die doorgifte al dan niet een verplichtend karakter te geven. Verder hebben de kabelexploitanten uiteraard zelf de mogelijkheid om meer televisieprogramma’s van de Vlaamse publieke omroep door te geven in het zogenoemde bovenwettelijk deel van het standaardpakket. Dit betekent naar mijn mening dat er in de praktijk nauwelijks verschil zal zijn tussen Nederland en Vlaanderen ten aanzien van de doorgifte van de hier bedoelde televisieprogramma’s. Geconcludeerd kan worden dat de hier bedoelde wijziging van de Mediawet de doorgifte van Sporza via de kabel in Nederland geenszins belemmert. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, II 2003/04, nr. 1707.</noot>
         <noot nummer="2">Zoals blijkt uit artikel 65, eerste lid, onderdeel d, van de Mediawet, zoals deze wet luidde bij de totstandkoming daarvan (Wet van 21 april 1987, Stb. 249)</noot>
         <noot nummer="3">Wet van 5 juli 1997 tot wijziging van bepalingen van de Mediawet, de Wet op de telecommunicatievoorzieningen en de Radio-Omroep-Zender-Wet 1935 in verband met de liberalisering van de mediawetgeving (Stb. 336)</noot>
         <noot nummer="4">Het bij koninklijke boodschap van 22 oktober 2002 ingediende voorstel van wet tot wijziging van de Mediawet (het vervallen van de verspreidingsbeperking voor de programma’s van lokale en regionale omroepinstellingen, wijziging van de doorgifteplicht via omroepnetwerken van de programma’s van lokale omroepinstellingen, alsmede wijziging van bepalingen inzake programmaraden) (Kamerstukken II 2002/03, 28 639, nrs. 1-2). Dit voorstel van wet is inmiddels tot wet verheven en in het Staatsblad geplaatst (Stb. 2004, 233). Deze wet zal binnenkort in werking treden</noot>
         <noot nummer="5">Kamerstukken II 2003/04, 29 032, nr. 7</noot>
         <noot nummer="6">Handelingen II 2003/04. blz. 42-2957</noot>
         <noot nummer="7">Kamerstukken II 2002/03, 28 639, nr. 10</noot>
         <noot nummer="8">Kamerstukken 2002/03, 28 639, nr. 3, blz. 8</noot>
         <noot nummer="9">Amendement van het lid Vergeer (Kamerstukken 2002/03, 28 639, nr. 7)</noot>
      </noten>
   </antwoorden>
</kvr>
