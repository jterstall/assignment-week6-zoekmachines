<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over de jacht op wilde zwijnen. (Ingezonden 14 november 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26892
</item>
         <item attribuut="Inhoud">Vragen naar aanleiding van een bericht in De Stentor van 2 november 2006 over toestemming die de minister verleend zou hebben voor de zogenoemde drukjacht, wat volgens vragenstelster in strijd is met de Flora- en Faunawet.</item>
         <item attribuut="Rubriek">Natuur (Jacht)</item>
         <item attribuut="Trefwoorden">Jacht</item>
         <item attribuut="Vindplaats">Kamervragen met antwoord 2006-2007, nr. 441, Tweede Kamer</item>
         <item attribuut="Vraagnr_bij_indiening">2060702900</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2006-12-05</item>
         <item attribuut="Datum_indiening">2006-11-14</item>
         <item attribuut="Document-id">KVR26892</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="953" allpagenumbers="953 954" vetnummer="2060702900" code="0607tkkvr441" lopendefooter="Tweede Kamer, vergaderjaar 2006–2007, Aanhangsel" filenaam="KVR26892" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="441" onderwerp="" indiendatum="2006-11-14">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2006-12-5">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat u toestemming heeft gegeven om de drukjacht op wilde zwijnen toe te staan volgens de één op één methode, waarbij één jager en één drijver de dieren opjagen alvorens ze af te schieten? <voetnoot nummer="1"/>Zo ja, in hoeverre is deze maatregel in overeenstemming met de Flora- en Faunawet, waarin drukjacht slechts mogelijk is in gevallen van calamiteiten waarin de volksgezondheid bedreigd wordt of ernstige schade dreigt te ontstaan? </vraag>
      <vraag nummer="2">Is het waar dat op dit moment gedacht wordt aan het toestaan van de vijf op vijf drukjacht in afwijking van wat de Flora- en Faunawet toestaat? Zo ja, in welk opzicht zou deze jachtvorm feitelijk afwijken van de verboden drijfjacht? </vraag>
      <vraag nummer="3">Waarom wordt voor drukjacht gekozen als middel tot inperking van kennelijke overpopulatie, terwijl bij het verbod op de drijf- en drukjacht bleek dat deze jachtmethode mede door grote terreinbeheerders als de gemeente Nunspeet, Staatsbosbeheer, het Geldersch Landschap en Natuurmonumenten niet meer wordt toegestaan wegens de ineffectiviteit en het dieronvriendelijke karakter? </vraag>
      <vraag nummer="4">Deelt u de mening dat de algemene wetenschappelijke opvatting is dat de drukjacht ineffectief is? Zo neen, zijn er nieuwe wetenschappelijke inzichten die nopen tot bijstelling van deze opvatting? Zo ja welke, inzichten zijn dat? Zo neen, waarom staat u deze ineffectieve, verstorende en dieronvriendelijke jachtvorm toe, waarbij de zwijnen in blinde paniek worden opgejaagd naar de jagers, die moeten proberen raak te schieten, wat zelden in één keer lukt? </vraag>
      <vraag nummer="5">Is het waar dat er sprake kan zijn van een bepaald aantal jagers dan wel drijvers per 100 hectare, en dat deze formulering jagers dus de vrijheid biedt om in een gebied als het kroondomein (10.000 ha) het honderdvoudige aantal in te zetten of op de Hoge Veluwe (5.000 ha) het vijftig voudige aantal jagers en drijvers? Zo ja, deelt u de mening dat daarmee vrijwel ongelimiteerde drijfjacht wordt toegestaan? Zo neen, waarom niet? </vraag>
      <vraag nummer="6" voetnoot="2">Kunt u uiteenzetten hoe volgens het draagkrachtmodel voor de Veluwe van Alterra <voetnoot nummer="2"/>de voortdurende extreme overpopulatie van wilde zwijnen op de Veluwe zich verhoudt tot het natuurlijk voedselaanbod? Deelt u de mening dat de overpopulatie van wilde zwijnen enkel verklaard kan worden door bijvoedering? Bent u bereid strenger op te treden tegen bijvoedering van grote hoefdieren die volgens de Flora- en Faunawet wet niet is toegestaan? </vraag>
      <vraag nummer="7">Wat is de stand van zaken van uw toezeggingen met betrekking tot de wettelijke status van het bijvoederen, de handhaving van de Flora- en Faunawet in Friesland en het onderzoek naar illegale jachthutten? </vraag>
      <noten afkomstig="vraag">
         <noot nummer="3"/>
         <noot nummer="1" datum="2006-11-2" bron="De Stentor">De Stentor, 2 november 2006</noot>
         <noot nummer="2">Onder andere in rapport 420 van Alterra, Wageniningen Universiteit: Aantal wilde zwijnen in het Veluwse bos/heidegebied op basis van natuurlijk voedselaanbod</noot>
         <noot nummer="3">AO flora en Faunawet, 5 oktober 2006 (29 446, nr. 49)</noot>
      </noten>
   </vragen>
   <antwoorden aantal="7">
      <antwoord nummer="1">Nee, jacht op wilde zwijnen is verboden. Afschot van wilde zwijnen kan alleen worden toegestaan in het kader van noodzakelijk populatiebeheer of schadebestrijding en niet in het kader van de jacht. De Flora- en faunawet bepaalt dat bij dit populatiebeheer kan worden toegestaan dat één persoon wilde zwijnen binnen het schootsveld van één geweerdrager drijft. Bij deze zogenaamde «één-op-één methode» kunnen de dieren direct met één schot worden gedood. Dit in tegenstelling tot de in Nederland verboden drijfjacht waarbij wilde zwijnen in grote groepen worden opgedreven in de richting van een in een linie opgestelde groep geweerdragers. Bij die laatste methode raken de dieren zodanig in paniek en rennen deze met zo grote snelheid, dat het vaak niet lukt de zwijnen direct met één schot te doden. Het is met name om redenen van dierenwelzijn dat de drijfjacht in Nederland is verboden. Om de één-op-één methode te mogen toepassen moet, volgens artikel 7a van het Besluit beheer en schadebestrijding, de minister hebben bepaald dat het leggen van lokvoer in enig jaar niet voldoende effectief is om het benodigde afschot van wilde zwijnen te kunnen realiseren. Dit hangt samen met het aanbod van natuurlijk voedsel. Bovendien moet ontheffing zijn verleend door Gedeputeerde Staten, waarbij moet zijn voldaan aan de criteria van artikel 68 van de Flora- en faunawet. Uit advies van het Faunafonds blijkt dat er dit jaar zoveel natuurlijk voedsel (met name eikels en beukennoten) voor wilde zwijnen beschikbaar is, dat het benodigde afschot niet alleen met behulp van lokvoer kan worden gerealiseerd. Op grond van dit advies heb ik in de Staatscourant bekend gemaakt dat het leggen van lokvoer niet voldoende effectief is om tijdens het seizoen 2006–2007 binnen het leefgebied de Veluwe het benodigde afschot te realiseren. Op grond van deze bekendmaking kunnen Gedeputeerde Staten ontheffing verlenen voor het toepassen van de één-op-één methode. </antwoord>
      <antwoord nummer="2">Nee. Door de voorschriften die door Gedeputeerde Staten aan de ontheffing worden verbonden kan erin worden voorzien dat de grens tussen drijfjacht en de één-op-één methode niet vervaagt. De Faunabeheereenheid Veluwe heeft bij Gedeputeerde Staten van de provincie Gelderland een voorstel ingediend voor een verantwoorde uitvoering van de één-op-één methode. Daarbij zijn maximaal vijf geweerdragers per 100 hectare toegestaan, die zich verspreid in het gebied moeten opstellen. Door deze grote spreiding kan er nooit sprake zijn van een drijfjacht, waarbij geweerdragers in linie worden opgesteld. Een andere belangrijke voorwaarde is dat schoten dodelijk moeten zijn, waardoor er geen onnodig dierenleed optreedt. Ook dit is een groot verschil met de drijfjacht, die verboden is en verboden blijft. </antwoord>
      <antwoord nummer="3">Er is niet gekozen voor het invoeren van drukjacht als middel bij het populatiebeheer. Zie mijn antwoord op vraag 1 en 2. </antwoord>
      <antwoord nummer="4">Tijdens het symposium over wilde zwijnen op, 17 november 2006, georganiseerd door het Faunafonds en Wageningen UR, is ook de één-op-één methode aan de orde geweest. In Duitsland heeft men veel ervaring met de uitvoering van een soortgelijke methode. Uit recente wetenschappelijke inzichten (Institute for Wildlife Research te Bonn) bleek dat de één-op-één methode een zeer effectieve methode is, waardoor de periode waarin afschot wordt gepleegd sterk kan worden teruggebracht. Daardoor wordt het natuurlijk gedrag van de dieren minder verstoord. Ook kunnen de dieren hun leefgebied beter benutten en zullen vaker in open terreinen te zien zijn. Dit is positief voor de recreatie en vermindert schade aan het bos. Bij een zorgvuldige uitvoering van deze methode zijn de schoten dodelijk, waardoor het dier niet zal lijden. </antwoord>
      <antwoord nummer="5">Doordat de geweerdragers zich moeten verspreiden over het gebied kan er nooit sprake zijn van een drijfjacht. Zie mijn antwoord op vraag 2. Voor Kroondomein Het Loo geldt dat 12 medewerkers gemachtigd zijn om mede van de ontheffing gebruik te maken. Dat betekent dat telkenmale slechts een beperkt aantal geweerdragers tegelijk in het 10.000 ha grote veld aanwezig zijn. Om die reden zijn in de ontheffing geen nadere voorschriften opgenomen met betrekking tot de één-op-één methode, dan dat per geweerdrager slechts één persoon wilde zwijnen binnen het schootsveld mag drijven. </antwoord>
      <antwoord nummer="6">Het draagkrachtmodel onderschrijft dat ingrepen in het kader van populatiebeheer noodzakelijk zijn. Immers, bij een groot aanbod van natuurlijk voedsel (eikels en beukennoten) in het najaar worden in het voorjaar meer biggen geboren. De populatie wordt dan te groot voor de draagkracht van het gebied. De wilde zwijnen gaan dan zodanig schade doen aan het eigen leefgebied en er ontstaan dan zodanige welzijnsproblemen, dat moet worden ingegrepen. Tijdens het eerdergenoemde symposium over wilde zwijnen kwam aan de orde dat de populatiegroei mogelijk aan klimaatsverandering kan worden toegeschreven. Een groter aantal biggen blijft in leven door zachtere winters. Dit, gecombineerd met een groot natuurlijk voedselaanbod, resulteert in een grotere populatiegroei. De Flora- en faunawet verbiedt het bevorderen van de stand van wilde zwijnen door middel van bijvoederen. Gebruik van lokvoer gedurende bepaalde perioden van het jaar om tellingen te kunnen doen en om het benodigde afschot te kunnen realiseren is wel toegestaan. Ook mag lokvoer worden gebruik om dieren op bepaalde plaatsen voor het publiek beter zichtbaar te maken. Daarmee wordt de stand niet bevorderd. Om de stand te bevorderen zou op veel grotere schaal, structureel en jaarrond moeten worden bijgevoerd. Dat gebeurt niet. Bovendien kon, vanwege de grote oogst aan eikels en beukennoten, de laatste jaren het vereiste afschot van wilde zwijnen reeds niet of nauwelijks worden gehaald. Het is daarom niet aannemelijk dat er bij enige beheerder de behoefte zou bestaan om de stand van de wilde zwijnen door middel van bijvoeren nog verder te bevorderen dan deze door het natuurlijke voedselaanbod al wordt bevorderd. </antwoord>
      <antwoord nummer="7">Over deze toezeggingen heb ik u bij brief van 22 november (kenmerk DN. 2006/3231) geïnformeerd. </antwoord>
      <noten afkomstig="antwoord"/>
   </antwoorden>
</kvr>
