<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de staatssecretaris van Onderwijs, Cultuur en Wetenschap over toenemende klachten met betrekking tot de bijverdiengrens bij studiefinanciering. (Ingezonden 5 oktober 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26805
</item>
         <item attribuut="Inhoud">Het lid Van Dam vraagt onder meer of de staatssecretaris zich realiseert dat sommige studenten hun beurs moeten terugbetalen, terwijl zij over de gehele studie wel recht hebben gehad op 48 maanden beurs.</item>
         <item attribuut="Rubriek">Hoger onderwijs (Studenten) Hoger onderwijs (Studiefinanciering)</item>
         <item attribuut="Trefwoorden">Studenten Studiefinanciering</item>
         <item attribuut="Vindplaats">Kamervragen met antwoord 2006-2007, nr. 364, Tweede Kamer</item>
         <item attribuut="Vraagnr_bij_indiening">2060700910</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2006-11-24</item>
         <item attribuut="Datum_indiening">2006-10-05</item>
         <item attribuut="Document-id">KVR26805</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="783" allpagenumbers="783 784" vetnummer="2060700910" code="0607tkkvr364" lopendefooter="Tweede Kamer, vergaderjaar 2006–2007, Aanhangsel" filenaam="KVR26805" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="364" onderwerp="" indiendatum="2006-10-5">
         <vrager partij="PvdA" oorsprong="parlement">Van Dam</vrager>
         <vraagt-aan>de staatssecretaris van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="24 november 2006), zie ook Aanhangsel Handelingen nr. 246, vergaderjaar 2005–2006">
         <antwoorder functie="staatssecretaris" ministerie="Onderwijs, Cultuur en Wetenschap">Bruins</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat er steeds meer studenten – en met name ondernemende studenten – over de bijverdiengrens van hun studiefinanciering heen gaan? Bent u bekend met het toenemende aantal klachten bij studentenorganisaties hierover? <voetnoot nummer="1"/>
      </vraag>
      <vraag nummer="2">Kunt u over de afgelopen vijf jaar per jaar aangeven hoeveel studenten de bijverdiengrens overschrijven en om hoeveel geld het gaat wat terugbetaald moet worden? </vraag>
      <vraag nummer="3">Waarom houdt u vast aan de bijverdienregeling als voor de overgrote meerderheid van de studenten geldt dat ze op basis van de prestatiebeurs al gedwongen worden om tijdig af te studeren waardoor ook fraude met inschrijving voor de studiefinanciering niet mogelijk is? </vraag>
      <vraag nummer="4">Deelt u de mening dat het onrechtvaardig is dat studenten, die bijvoorbeeld in november en december over de grens heen gaan en die dus twee maanden teveel studiefinanciering hebben ontvangen, het teveel verdiende geld moeten terugbetalen plus een boete voor het gebruik van de OV-jaarkaart gedurende het gehele jaar? </vraag>
      <vraag nummer="5">Realiseert u zich dat sommige studenten hun beurs moeten terug betalen terwijl zij over de gehele studie wel recht hebben gehad op 48 maanden beurs? Deelt u de mening dat er in dit verband sprake is van bureaucratische pesterij en niet van daadwerkelijke fraudebestrijding? </vraag>
      <vraag nummer="6">Bent u bereid om op korte termijn een voortstel te doen om de bijverdiengrens in zijn geheel los te laten? </vraag>
      <noten afkomstig="vraag">
         <noot nummer="1" datum="2006-10-3" bron="Metro,">Metro,, 3 oktober 2006</noot>
      </noten>
   </vragen>
   <antwoorden aantal="6">
      <antwoord nummer="1">Tijdens de Studentenkamer van 25 september jl. hebben de vertegenwoordigers van de studentenvakbonden ISO en LSVb, vanuit het bevorderen van ondernemerschap in het hoger onderwijs, gevraagd naar de mogelijkheden voor het loslaten van de bijverdiengrens. Met betrekking tot het aantal klachten over de bijverdiengrens, ben ik nagegaan of er sprake is van toenemende klachten over dit onderwerp bij de Informatie Beheer Groep (hierna IB-Groep). Dit is niet geval. Overigens is het aantal klachten bij de IB-Groep over dit onderwerp zeer beperkt. In onderstaande tabel is voor de jaren 2001, 2002 en 2003 het volgende weergegeven: het aantal studenten dat de bijverdiengrens heeft overschreden, de totale omvang van de vorderingen als gevolg van overschrijding van de bijverdiengrens en de gemiddelde vordering. Op basis hiervan constateer ik dat het aantal studenten dat de bijverdiengrens heeft overschreden in deze periode vrij stabiel is. 2001 2002 2003 Aantal studenten dat de bijverdiengrens heeft overschreden 8.868 9.270 8.669 Totale omvang vorderingen i.v.m. overschrij- ding bijverdiengrens € 11, 1 miljoen € 12,0 miljoen € 11,9 miljoen Gemiddelde vordering i.v.m. overschrijding bijverdiengrens € 1.252 € 1.294 € 1.373 Hierbij dient te worden opgemerkt dat deze tabel uitsluitend betrekking heeft op studenten die studiefinanciering ontvangen. Er is namelijk ook een groep studenten die wel aanspraak heeft op studiefinanciering, maar deze vanwege de bijverdiengrens niet aanvraagt. Op basis van inkomensgegevens van de Belastingdienst controleert de IB-Groep achteraf of sprake is van een overschrijding van de bijverdiengrens. Voor de controle op bijverdiensten voor de jaren 2004 en 2005 is deze gegevensuitwisseling nog niet afgerond. Zodoende is de door u gevraagde informatie voor de jaren 2004 en 2005 nog niet beschikbaar. </antwoord>
      <antwoord nummer="2">Zie antwoord op vraag 1. </antwoord>
      <antwoord nummer="3">Ik houd vast aan de bijverdiengrens omdat studiefinanciering een voorziening is die alleen terecht moet komen bij studenten die dit, in financiële zin, nodig hebben om een opleiding te volgen. Dit is niet het geval bij studenten die de bijverdiengrens overschrijden. De bijverdiengrens heeft wel degelijk een functie en is niet bedoeld als bureaucratische pesterij. De uitwerking van een overschrijding van de bijverdiengrens in combinatie met de prestatiebeurssystematiek is als volgt. Voor zover een student niet binnen 10 jaar zijn diploma haalt en zijn prestatiebeurs moet terugbetalen, wordt bij de vaststelling van de hoogte van de schuld rekening gehouden met een overschrijding van de bijverdiengrens in het verleden. Het bedrag dat de student heeft betaald aan de IB-Groep in verband met het overschrijden van de bijverdiengrens wordt in mindering gebracht op de lening als gevolg van het niet binnen 10 jaar halen van het diploma. Overigens wordt zowel met de bijverdiengrens als het prestatie-element binnen het studiefinancieringsstelsel geen fraudebestrijding beoogd. </antwoord>
      <antwoord nummer="4">Voor de vraag of een student in een kalenderjaar de bijverdiengrens heeft overschreden, wordt gekeken naar het toetsingsinkomen. Bij de berekening van het toetsingsinkomen blijft buiten beschouwing inkomen waarvan de student aantoont dat het is verworven over de periode in het kalenderjaar waarin hij geen studiefinanciering heeft ontvangen. Dit is alleen mogelijk als de periode waarin de student geen studiefinanciering heeft ontvangen aan het begin of aan het einde van het kalenderjaar valt. Voor de berekening van het toetsingsinkomen wordt de periode waarover dit wordt berekend in zijn totaliteit bezien en er wordt dus niet gekeken naar welk deel van het inkomen in welke maand is verworven. Het overschrijden van de bijverdiengrens betekent dus dat over de gehele periode teveel inkomen is verworven. Het overschrijden van de bijverdiengrens in een bepaalde maand, zoals in de vraag wordt gesuggereerd, is dus niet aan de orde. Indien blijkt dat een student de bijverdiengrens heeft overschreden, heeft hij achteraf gezien in het betreffende kalenderjaar geen of minder studiefinanciering (waarvan de OV-studentenkaart onderdeel uitmaakt) nodig gehad. Daarom moet de student een bedrag ter hoogte van de toegekende beurs terugbetalen aan de IB-Groep, waarbij dat bedrag niet hoger is dan het bedrag dat hij boven de bijverdiengrens heeft verdiend. Bij overschrijding van de bijverdiengrens heeft een student over de gehele periode waarin de bijverdiengrens is overschreden te veel inkomen verworven. Daarom moet hij tevens aan de IB-Groep een bedrag betalen voor iedere maand dat hij in die periode de OV-studentenkaart in zijn bezit heeft gehad. De hoogte hiervan is het bedrag dat aan de openbaar vervoerbedrijven is verschuldigd en bedraagt voor 2006 € 78,35 per maand. Overigens heeft de student mogelijkheden om een overschrijding van de bijverdiengrens te voorkomen. Indien een student verwacht dat hij de bijverdiengrens zal overschrijden, kan hij de IB-Groep verzoeken zijn studiefinanciering (voor de rest van het kalenderjaar) stop te zetten. Het inkomen dat wordt verdiend nadat de aanspraak op studiefinanciering is beëindigd, telt dan niet mee voor de berekening van het toetsingsinkomen. Daarnaast kan ook nog na afloop van het kalenderjaar, tot 1 april van het daarop volgende kalenderjaar, de IB-Groep worden verzocht om de studiefinanciering voor het voorafgaande kalenderjaar stop te zetten. Dit komt met name tegemoet aan studenten die vooraf niet (altijd) goed kunnen voorzien of ze in een kalenderjaar meer zullen verdienen dan de bijverdiengrens toestaat. Het geheel overziend, vind ik de gevolgen van het overschrijden van de bijverdiengrens niet onrechtvaardig. Bovendien ben ik van mening dat de huidige bijverdiengrens, gezien de hoogte ervan ( € 10.527,57 in 2006), voldoende ruimte biedt om bij te verdienen. Wel heb ik tijdens de Studentenkamer van 25 september jl. aan de vertegenwoordigers van de studentenvakbonden ISO en LSVb toegezegd de werking van de bijverdiengrens met het oog op het bevorderen van ondernemerschap te willen bezien. Op korte termijn spreek ik hierover met de studentenvakbonden. </antwoord>
      <antwoord nummer="5">Zie antwoord op vraag 3. </antwoord>
      <antwoord nummer="6">Nee, daar is geen noodzaak toe. </antwoord>
      <noten afkomstig="antwoord"/>
   </antwoorden>
</kvr>
