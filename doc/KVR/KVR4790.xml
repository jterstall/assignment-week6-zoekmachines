<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over het verstrekken van een uitkering aan voormalige Nederlandse SS-ers en Wehrmachtsoldaten door de Duitse regering. (Ingezonden 5 februari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4790
</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW)) Veiligheidsbeleid en defensie (Militairen) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Duitsland Militairen Oorlogen Sociale uitkeringen</item>
         <item attribuut="Vindplaats">Kamervragen met antwoord 1996-1997, nr. 1095, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW) Buitenlandse Zaken (BUZA)</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1997-04-22</item>
         <item attribuut="Datum_indiening">1997-02-05</item>
         <item attribuut="Document-id">KVR4790</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2235" allpagenumbers="2235 2236" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1095" onderwerp="" indiendatum="1997-02-5">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1997-04-22">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Ontvangen voormalige Nederlandse SS-ers en Wehrmachtsoldaten naast een regulier Duits pensioen in een aantal gevallen ook nog een Duitse invaliditeitsuitkering vanwege tijdens de oorlog opgelopen verwondingen? <voetnoot nummer="1"/>
      </vraag>
      <vraag nummer="2">Is het u bekend hoeveel nog in leven zijnde personen het hier betreft? </vraag>
      <vraag nummer="3">Bestaat de mogelijkheid dat deze personen naast hun Duitse uitkeringen ook nog een Nederlandse invaliditeitsuitkering (hebben) ontvangen? </vraag>
      <vraag nummer="4">Zo ja, bent u bereid dit – zo mogelijk met terugwerkende kracht – terug te draaien? </vraag>
      <vraag nummer="5">Deelt u de mening, dat de extra financiële ondersteuning van voormalige Oostfrontstrijders schril afsteekt tegen de behandeling die honderdduizenden voormalige in nazi-Duitsland te werkgestelde dwangarbeiders hebben ondergaan? </vraag>
      <vraag nummer="6">Onderschrijft u de opvatting, dat uit respect voor de Nederlandse oorlogsgetroffenen, maar eveneens voor Nederlandse antifascisten die in de jaren dertig in Spanje vochten, de Nederlandse regering bij de betreffende Duitse instanties moet nagaan of een einde gemaakt kan worden aan de financiële bevoordeling van voormalige Oostfrontstrijders? </vraag>
      <noten afkomstig="vraag">
         <noot nummer="1" datum="1997-02-2" bron="VPRO-radio OVT">VPRO-radio OVT, 2 februari 1997</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Leerkes, ingezonden 4 februari 1997. </toelichting>
   <antwoorden aantal="6">
      <antwoord nummer="1">Dat is mogelijk. Of deze personen naast een uitkering krachtens het Duitse Bundesversorgungsgesetz een regulier Duits pensioen ontvangen hangt overigens af van de vraag of zij voorafgaand aan of nadat zij in dienst van de Wehrmacht zijn geweest daadwerkelijke verzekeringstijdvakken in het Duitse sociale zekerheidsstelsel hebben vervuld. Een militair pensioen op grond van alleen deze oorlogstijdvakken wordt, naar mij is meegedeeld van Duitse zijde, niet toegekend. </antwoord>
      <antwoord nummer="2">Volgens mededelingen van het Duitse Bundesministerium für Arbeit und Sozialordnung ontvangen thans in totaal circa 390 personen die in Nederland wonen een uitkering op grond van het Bundesversorgungsgesetz. Het gaat hier in het algemeen om alle personen die in het kader van deze wet worden aangemerkt als oorlogsslachtoffer. Te denken valt hierbij onder meer aan personen die in het kader van hun verzetsactiviteiten gewond zijn geraakt, personen die bij een bombardement letsel hebben opgelopen, weduwen van deze personen, èn de categorie die aan Duitse zijde hebben deelgenomen aan oorlogsverrichtingen wegens het in dit kader opgelopen letsel, of hun weduwen. Het is voorts mogelijk dat niet alle personen uit deze laatste groep de Nederlandse nationaliteit hebben. Er kunnen ook personen van Duitse of andere nationaliteit toe behoren. Om hoeveel thans nog levende Nederlandse oud-SS-ers of Wehrmachtsoldaten het uiteindelijk gaat is nu niet aan te geven. Hiernaar zou door de Duitse autoriteiten een dossieronderzoek moeten worden verricht. </antwoord>
      <antwoord nummer="3">Krachtens de Nederlandse Wet op de Arbeidsongeschiktheidsverzekering (WAO) en de Algemene Arbeidsongeschiktheidswet (AAW) worden op de uitkeringen krachtens deze wetten buitenlandse arbeidsongeschiktheidsuitkeringen in mindering gebracht. Het betreft hier overigens een personengroep die de leeftijd van 65 jaar heeft bereikt en derhalve nu niet langer in het genot kan zijn van een AAW-of WAO-uitkering. Het is natuurlijk niet uitgesloten dat in het verleden geen vermindering is toegepast, omdat in individuele gevallen geen opgave is gedaan van het ontvangen van een Duitse Versorgungs-uitkering. Tussen Duitsland en Nederland vindt hierover geen automatische gegevensuitwisseling plaats omdat deze Versorgungs-uitkering buiten de werkingssfeer van de Europese coördinatievoorschriften op het gebied van de sociale zekerheid en het bilaterale verdrag inzake sociale zekerheid tussen Nederland en Duitsland valt. </antwoord>
      <antwoord nummer="4">De Duitse autoriteiten zal om duidelijkheid worden verzocht omtrent de mogelijkheid van gegevensuitwisseling. Indien de uitwisseling van de betreffende gegevens niet op bezwaren aan Duitse zijde stuit zal worden getracht in deze kwestie klaarheid te brengen. Hierover zal de Kamer nader worden geïnformeerd. </antwoord>
      <antwoord nummer="5">Het is belangrijk hier te onderstrepen dat Nederlandse dwangarbeiders die tijdens hun tewerkstelling in Duitsland door een ongeval zijn getroffen altijd al aanspraak hebben kunnen maken op een Duitse ongevallenuitkering, die zij thans ook nog kunnen ontvangen naast hun AOW-uitkering. Deze ongevallenuitkering mag echter niet worden verward met de algemene Duitse invaliditeits- en ouderdomsrente. Krachtens een tweetal bijzondere verdragen tussen Duitsland en Nederland zijn deze uitkeringen door Nederland toegekend onder de vigeur van de toenmalige Invaliditeitswet vanwege de problemen die destijds rezen bij de toekenning van een Duitse uitkering als gevolg van het feit dat de administratieve gegevens aan Duitse zijde veelal verloren waren gegaan. De Nederlandse dwangarbeiders hebben dus in plaats van Duitse uitkeringen Nederlandse uitkeringen gekregen voor de periode die zij in Duitsland gedwongen hebben doorgebracht. </antwoord>
      <antwoord nummer="6" voetnoot="1">Zoals in het antwoord op vraag 2 van de heer Leerkes <voetnoot nummer="1"/>is aangegeven kent het Bundesversorgungsgesetz reeds een procedure ter ontneming van de betreffende uitkering. Voor het overige wordt hier verwezen naar het antwoord op vraag 3 van de heer Leerkes. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1094" documentjaargang="1996-1997">Aanhangsel Handelingen, nr. 1094, vergaderjaar 1996–1997.</noot>
      </noten>
   </antwoorden>
</kvr>
