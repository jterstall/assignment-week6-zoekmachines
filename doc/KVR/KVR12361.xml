<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) aan de minister van Landbouw, Natuurbeheer en Visserij en de minister van Volksgezondheid, Welzijn en Sport over de ziekte van Pompe. (Ingezonden 16 augustus 2000); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12361
</item>
         <item attribuut="Inhoud">Vragen naar aanleiding van een bericht in het Algemeen Dagblad van 4 augustus 2000, waaruit blijkt dat het bedrijf Pharming gaat stoppen met de productie van medicijnen ten behoeve van de ziekte van Pompe uit konijnenmelk omdat er een kansrijker (en diervriendeljker) alternatief blijkt te bestaan.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Genetische manipulatie) Gezondheidszorg (Medische ethiek) Natuur (Dierenbescherming) Wetenschap en technologie (Toegepast onderzoek)</item>
         <item attribuut="Trefwoorden">Dierproeven Geneesmiddelen Genetische manipulatie Medische ethiek</item>
         <item attribuut="Vindplaats">Kamervragen met antwoord 2000-2001, nr. 36, Tweede Kamer</item>
         <item attribuut="Vraagnr_bij_indiening">2990014550</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">2000-09-29</item>
         <item attribuut="Datum_indiening">2000-08-16</item>
         <item attribuut="Document-id">KVR12361</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="71" allpagenumbers="71 72 73" vetnummer="2990014550" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12361" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="36" onderwerp="" indiendatum="2000-08-16">
         <vrager partij="SP" oorsprong="parlement">Marijnissen</vrager>
         <vraagt-aan>de minister van Landbouw, Natuurbeheer en Visserij en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="29 september 2000), zie ook Aanhangsel Handelingen nr. 1798, vergaderjaar 1999–2000">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1 1">Kent u de publicatie <voetnoot nummer="1"/>waaruit blijkt dat het bedrijf Pharming gaat stoppen met de productie van medicijnen ten behoeve van de ziekte van Pompe uit konijnenmelk omdat er een kansrijker (en diervriendelijker) alternatief blijkt te bestaan? <voetnoot nummer="1"/>
      </vraag>
      <vraag nummer="2" voetnoot="1">Kent u ook het hoofdredactioneel commentaar, waarin wordt gesteld dat het in de gezondheids- en welzijnswet vastgelegde «nee, tenzij» principe nogal eens wordt verlaten voor de soepelere «ja, mits» benadering? <voetnoot nummer="1"/>
      </vraag>
      <vraag nummer="3">Deelt u die mening, gelet op de gang van zaken rond deze vergunningverlening en de nu geconstateerde alternatieven? Zo nee, in welk opzicht niet? Zo ja, bent u bereid uw beleid inzake vergunningafgifte en subsidieverlening aan te passen naar aanleiding van de huidige ontwikkelingen? </vraag>
      <vraag nummer="4" voetnoot="2">Is het waar dat het onderzoek van Duke University naar weefselkweken uit een cellijn van chinese hamsters al op 2 september 1997 in aanmerking kwam voor erkenning in het kader van de Orphant Drug Designation, en dus op dat moment al breed te boek stond als een volwaardig alternatief? <voetnoot nummer="2"/>
      </vraag>
      <vraag nummer="5" voetnoot="3 4">Kent u de uitzending <voetnoot nummer="3"/>waarin Pharming onderzoeksdirecteur dr. G. van Beijnum verklaarde totaal geen vertrouwen te hebben in het onderzoek van Duke University? Kent u het persbericht van Pharming van 19 april 2000 waarin bekend gemaakt wordt dat Pharming een miljoenenparticipatie neemt in dit onderzoek? <voetnoot nummer="4"/>Hoe beoordeelt u in die zin de geloofwaardigheid van Pharming en welke consequenties zal dit hebben voor de beoordeling van toekomstige aanvragen van vergunningen en subsidies van het bedrijf? </vraag>
      <vraag nummer="6">Is het waar dat de vergunning aan Pharming voor het genetisch manipuleren van muizen, koeien en konijnen in 1998 is afgegeven, ruim na de Amerikaanse erkenning van het nu ook door Pharming erkende alternatief? Hoe schat u in dat kader de afwegingen van de ethische commissie in? Bent u bereid de lopende vergunning op basis van de nu vastgestelde feiten en omstandigheden (waar onder de aanwezigheid van een erkend diervriendelijker alternatief) direct in te trekken? Zo nee, waarom niet? Bent u bereid de samenstelling van de ethische commissie drastisch te wijzigen zodat de leden absoluut geen directe of indirecte belangen hebben bij onderzoek dat verband houdt met de vergunningaanvraag? </vraag>
      <vraag nummer="7" voetnoot="5">Hoe beoordeelt u de wenselijkheid van het (met steun uit overheidsgelden) in handen geven van het zoeken naar een medicijn tegen een zeldzame ziekte als de ziekte van Pompe aan een commerciële marktpartij als Pharming, gezien de langdurige marktexclusiviteit die het bedrijf daarmee krijgt in de VS, en gezien de informatie die het onder zijn aandeelhouders verspreidt dat de medicijnen naar schatting f 400 000,– per patiënt per jaar zullen opleveren? <voetnoot nummer="5"/>
      </vraag>
      <vraag nummer="8">Bent u bereid op basis van de nu bekende feiten en omstandigheden te overwegen onderzoek naar genetische manipulatie van dieren te beperken tot overheidsinstituten? </vraag>
      <noten afkomstig="vraag">
         <noot nummer="1" datum="2000-08-4" bron="AD">AD, 4 augustus 2000</noot>
         <noot nummer="2" weblink="http://www.amda-pompe.org/trials2.htm">http://www.amda-pompe.org/trials2.htm</noot>
         <noot nummer="3" datum="2000-04-18" bron="Barend en Witteman">Barend en Witteman, 18 april 2000</noot>
         <noot nummer="4" weblink="http://www.pharming.com">http://www.pharming.com</noot>
         <noot nummer="5" datum="1998-06-19" bron="beleggersbelangen">beleggersbelangen, 19 juni 1998</noot>
      </noten>
   </vragen>
   <antwoorden aantal="7">
      <antwoord nummer="1 en 2">Ja. </antwoord>
      <antwoord nummer="3">Nee, ik deel de mening niet dat het huidige «Nee, tenzij» beleid ten aanzien van het gebruik van genetisch gemodificeerde dieren in de praktijk een «Ja, mits» benadering kent. Het feit dat er tot nu toe vrijwel altijd een vergunning is verleend, op basis van een positief advies van de Commissie Biotechnologie bij Dieren, betekent niet dat er een «ja, mits» benadering gevolgd wordt. Zoals ook blijkt uit de evaluatie van het Besluit biotechnologie bij dieren die de minister van Volksgezondheid, Welzijn en Sport en ik op 20 april jl. aan de Tweede Kamer hebben gezonden (Tweede Kamer, vergaderjaar 1999–2000, 19 744, nr. 28) hebben alle vergunningaanvragen tot nu toe betrekking op onderzoek gericht op gezondheidsproblemen bij de mens. Bij de beoordeling van een vergunningaanvraag wordt bekeken of het onderzoek van substantieel belang is en of er, op het moment van de beoordeling, reële alternatieven zijn. Vervolgens wordt dit afgewogen tegen de mate van aantasting van de integriteit van de betrokken dieren en de mogelijke schade voor hun gezondheid en welzijn. Tenslotte blijft het uitgangspunt dat door het «Nee, tenzij» beleid niet met onderzoek begonnen kan worden, voordat een vergunning is verleend. Zoals ook in de eerdergenoemde brief van 20 april staat, wordt dit «Nee, tenzij» beleid voor biotechnologie bij dieren gehandhaafd. Door de overheid is voor het onderzoek naar de ziekte van Pompe geen subsidie verleend. </antwoord>
      <antwoord nummer="4">Het is waar dat het geneesmiddel recombinant humaan alpha-glucosidase tegen de ziekte van Pompe in augustus 1997 in de VS op aanvraag van Duke University de aanwijzing als orphan drug (weesgeneesmiddel) heeft gekregen. Deze aanwijzing betekent echter niet dat de productie van alpha-glucosidase met behulp van weefselkweken van Chinese hamstercellen op dat moment een volwaardig alternatief was. Een aanwijzing als weesgeneesmiddel wordt verleend als er sprake is van een kansrijke therapeutische benadering voor een zeldzame ziekte. Criteria die bij een dergelijke aanwijzing gebruikt worden, zijn prevalentie (er dienen minder dan 200.000 personen in de VS te lijden aan de aandoening waarvoor het geneesmiddel bestemd is) en aannemelijk dat het geneesmiddel werkzaam zal zijn bij de desbetreffende aandoening. Bij de aanwijzing gaat het uitsluitend om de werkzame stof en wordt de productiemethode niet in beschouwing genomen. Een geneesmiddel kan dus een orphan drug status krijgen zonder dat het daadwerkelijk is gemaakt. Ook Pharming heeft voor alpha-glucosidase reeds in september 1996 een orphan drug designation van de Food and Drug Administration in de VS gekregen. </antwoord>
      <antwoord nummer="5">Ja, ik ken de genoemde uitzending en het persbericht. Aanvragen van vergunningen en subsidies worden op hun merites beoordeeld en getoetst aan de criteria die daarvoor gelden. Publieke uitlatingen die betrekking hebben op of voortkomen uit de bedrijfsstrategie van de betrokken onderneming spelen daarbij geen rol. </antwoord>
      <antwoord nummer="6">Op 27 januari 1998 is een vergunning verleend aan Pharming voor onderzoek naar de productie van humane alpha-glucosidase in de melk van muizen, konijnen en runderen. Het doel van het onderzoek naar de productie van humane lysosomale enzymen in konijnen werd van substantieel belang geacht, omdat hiermee getracht wordt geneesmiddelen te produceren voor de behandeling van zeldzame ziekten die slecht behandelbaar zijn. Bij de beoordeling van de vergunningaanvraag is het mogelijke alternatief van de winning van het enzym uit hogere eukaryotische cellen, in beschouwing genomen. In de vergunning staat dan ook, in navolging van het advies van de CBD, dat het mogelijk zou kunnen zijn dat in de toekomst alternatieve productiewijzen worden ontwikkeld waarmee in functionaliteit gelijkwaardige alpha-glucosidase geproduceerd kan worden. Een overweging voor het verlenen van de vergunning was toen, dat het mogelijk is dat de biologische functies van het eiwit uit weefselkweek en uit zoogdiermelk verschillen en dat de functionaliteit van alpha-glucosidase gewonnen uit melk van transgene dieren, beter is dan die afkomstig uit weefselkweek. Het werd van belang geacht dat er vergelijkend klinisch onderzoek verricht werd met het eiwit dat geproduceerd is via dierlijke cellijnen én via de melk uit transgene konijnen. Op basis van artikel 72, onderdeel b, van de Gezondheids- en welzijnswet voor dieren kan een vergunning worden ingetrokken indien «na de verlening van de vergunning is gebleken van feiten en omstandigheden die, waren zij bekend op het moment van de verlening van de vergunning, aanleiding zouden zijn geweest om de aanvraag te wijzigen dan wel af te wijzen». Ik heb de vraag in hoeverre de nu bekende feiten over de productie van alpha-glucosidase uit hamstercellen op dit moment als reëel alternatief voor de stof gewonnen uit de melk van genetisch gemodificeerde dieren beschouwd kan worden, aan de Commissie biotechnologie bij dieren voorgelegd. Op basis van hun advies zal ik vervolgens een beslissing nemen. Ik zie geen aanleiding de samenstelling van de Commissie biotechnologie bij dieren te wijzigen. De Commissie bestaat uit negen deskundigen op verschillende terreinen die te maken hebben met de dierlijke biotechnologie. In het huishoudelijk reglement van de Commissie is opgenomen dat indien leden kunnen worden aangemerkt als belanghebbend bij een te behandelen onderwerp, zij uitgesloten kunnen worden van (een deel van) de vergadering. Dit is in enkele gevallen gebeurd. </antwoord>
      <antwoord nummer="7">Uit het door u aangehaalde artikel uit Beleggersbelangen komt niet naar voren dat Pharming verwacht dat zijn geneesmiddel tegen de ziekte van Pompe een dergelijk bedrag zal opleveren. In het artikel is sprake van een geneesmiddel van het Amerikaanse bedrijf Genzyme tegen de ziekte van Gaucher, waarbij wordt vermeld dat dit middel in de VS een omzet van ca. 175.000 à 200.000 dollar per patiënt per jaar heeft. Dit bedrag is relatief hoog omdat de hoge ontwikkelingskosten over een zeer kleine patiëntengroep worden omgeslagen, hetgeen karakteristiek is voor een weesgeneesmiddel. De in het artikel genoemde bedragen hebben dus geen betrekking op het geneesmiddel van Pharming, en geven evenmin aan hoeveel het geneesmiddel de firma Genzyme oplevert, daar het gaat om de omzet en niet de winst. De ontwikkeling van geneesmiddelen is vrijwel geheel in handen van commerciële ondernemingen. Het gaat hierbij om activiteiten die hoge investeringskosten met zich meebrengen en waarbij een aanzienlijk risico van mislukking bestaat. Uiteraard investeren commerciële ondernemingen in geneesmiddelenonderzoek omdat hier winst tegenover staat. Wanneer het om geneesmiddelen voor zeldzame ziekten (weesgeneesmiddelen) gaat, zal de farmaceutische industrie deze geneesmiddelen gezien de kleine patiëntenaantallen doorgaans niet spontaan ontwikkelen, maar is stimulering door de overheid noodzakelijk. Het bieden van enig perspectief op mogelijke winst is een onderdeel van het huidige weesgeneesmiddelenbeleid. Zonder een dergelijk vooruitzicht zal een commerciële onderneming immers niet aan de ontwikkeling van een weesgeneesmiddel beginnen. Ik acht het maken van winst op weesgeneesmiddelen dus niet per definitie onwenselijk. Overigens schept de Europese weesgeneesmiddelenverordening, die mede aan het huidige weesgeneesmiddelenbeleid ten grondslag ligt, de mogelijkheid om de marktexclusiviteit van een weesgeneesmiddel tussentijds in te trekken, teneinde te voorkomen dat ondernemingen excessieve winst maken op weesgeneesmiddelen. </antwoord>
      <antwoord nummer="8">Ik zie geen reden het huidige beleid ten aanzien van biotechnologie bij dieren te wijzigen, anders dan in de brief van 20 april reeds is aangekondigd. </antwoord>
      <noten afkomstig="antwoord"/>
   </antwoorden>
</kvr>
