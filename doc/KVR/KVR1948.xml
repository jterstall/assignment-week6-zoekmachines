<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) over de gemeente Zundert en de woningbouw (Ingezonden 17 augustus 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1948
</item>
         <item attribuut="Inhoud">Vragen naar aanleiding van het artikel 'Welvarend Zundert beschuldigd er lustig op los te bouwen' uit het Algemeen Dagblad (15 augustus 1995).</item>
         <item attribuut="Rubriek">Bouw (Woningbouw) Staats- en bestuursrecht (Gemeenten)</item>
         <item attribuut="Trefwoorden">Gemeenten Woningbouw</item>
         <item attribuut="Vindplaats">Kamervragen met antwoord 1995-1996, nr. 44, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">1995-10-03</item>
         <item attribuut="Datum_indiening">1995-08-17</item>
         <item attribuut="Document-id">KVR1948</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="87" allpagenumbers="87 88" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="44" onderwerp="" indiendatum="1995-08-17">
         <vrager partij="PvdA" oorsprong="parlement">Van Heemst</vrager>
         <vraagt-aan/>
      </vraagdata>
      <antwoorddata antwoorddatum="3 oktober 1995) Zie ook Aanhangsel Handelingen nr. 1203, vergaderjaar 1994–1995">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de staatssecretaris van Binnenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Welvarend Zundert beschuldigd er lustig op los te bouwen»? <voetnoot nummer="1"/>
      </vraag>
      <vraag nummer="2">Kunt u cijfermatig aangeven in welke mate de gemeente Zundert voor wat betreft woningbouw «gewoon haar gang gaat», met andere woorden zich (vrijwel) niets aantrekt van het planologische beleid van de provincie Noord-Brabant? </vraag>
      <vraag nummer="3">Kan een ontwikkeling optreden, bijvoorbeeld als andere gemeenten in deze regio voor eenzelfde expansiedrift gaan kiezen, die strijdig is met de hoofdlijnen van het landelijke planologische beleid? Zo ja, in welk opzicht? </vraag>
      <vraag nummer="4">Dreigt een dergelijke olievlekwerking op te treden? Zo ja, zijn de instrumenten waarover de provincie beschikt toereikend om die te keren? </vraag>
      <vraag nummer="5">Welke maatregelen kunnen zo nodig door u worden genomen om aan deze ontwikkelingen een halt toe te roepen? Hoe is de effectiviteit van deze maatregelen verzekerd? </vraag>
      <vraag nummer="6">Hoe beoordeelt u, indien in Zundert daadwerkelijk een situatie bestaat die strijdig is of op gespannen voet staat met het provinciale en/of rijks planologische beleid, de uitlatingen van de burgemeester van deze gemeente, die «olijk» bevestigt dat qua bouwen «het einde nog niet in zicht is»? </vraag>
      <vraag nummer="7">Welke specifieke verantwoordelijkheid draagt een burgemeester voor de beoordeling van besluiten van een gemeenteraad op de vraag of zij binnen redelijke grenzen sporen met hoofdlijnen die zijn uitgezet door provincie en/of rijk? </vraag>
      <noten afkomstig="vraag">
         <noot nummer="1" datum="1995-08-15" bron="Zie: het Algemeen Dagblad">Zie: het Algemeen Dagblad, 15 augustus 1995</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het gebied waarvan Zundert deel uitmaakt is in de Vinex aangegeven als een gebied waarvoor een provinciaal restrictief (woningbouw)beleid geldt. Het restrictief beleid in de provincie Noord-Brabant is vastgelegd in het streekplan van 1992. Daarin zijn alle kernen ingedeeld in groeiklassen, waarbij de laagste groeiklassen ook de laagste woningbouwtaakstelling hebben. De woningbouwtaakstelling wordt per kern bepaald en is vastgelegd in richtgetallen. Via de goedkeuring van bestemmingsplannen wordt gepoogd te verzekeren dat het bouwtempo in overeenstemming is met het richtgetal. In beginsel is dit beleid, dat erop gericht is de positie van de steden te versterken en om de kwaliteit van het platteland te handhaven, een adequate vertaling van de in de Vinex uitgezette beleidslijn. Voor een succesvol beleid is uiteraard strikte handhaving door gemeenten en het provinciaal bestuur van cruciaal belang. De van de gemeente Zundert deel uitmakende kernen Achtmaal, Wernhout en Zundert zijn ingedeeld in respectievelijk de groeiklassen 1, 2 en 3. Dat houdt in, dat in deze kernen in beginsel slechts gebouwd mag worden voor de autonome bevolkingsgroei. Migratoire groei is niet toegestaan. Op grond van door Zundert zelf desgevraagd geleverde cijfers kan geconcludeerd worden dat in deze gemeente structureel meer woningen gebouwd worden dan op grond van de richtgetallen toegelaten is. Over de afgelopen vijf jaar is ruim twee maal het aantal woningen gebouwd dan op grond van de richtgetallen toegelaten was (gerealiseerd 573, op basis richtgetal toegelaten 223). Het woningbestand te Zundert zal daardoor naar verwachting nog in dit jaar het voor het jaar 2005 beoogde aantal overschrijden. Onderzoek van de provincie en de Inspecties Ruimtelijke Ordening en de Inspectie Volkshuisvesting heeft uitgewezen dat de grote bouwstroom mogelijk was vanwege de aanzienlijke in (deels verouderde) bestemmingsplannen vastgelegde bouwmogelijkheden. </antwoord>
      <antwoord nummer="3">Zundert behoort tot het gebied dat in de Vinex is aangegeven als provinciaal restrictief beleid. Hiervoor is al uiteengezet op welke wijze de provincie Noord-Brabant aan dit beleid vorm gegeven heeft. Het gros van de gemeenten in Noord-Brabant heeft het restrictief beleid redelijk goed gevolgd en adequaat vertaald in de gemeentelijke plannen. Er zijn echter enige uitzonderingen, waarvan Zundert er een is. Deze problematiek heeft al geruime tijd de bijzondere aandacht van het provinciebestuur. Meermalen heeft de provincie daarover met de gemeente Zundert op ambtelijk en bestuurlijk niveau overleg gehad, hetgeen er kortelings in geresulteerd heeft, dat de gemeente toegezegd heeft op korte termijn effectieve stappen te zullen nemen, teneinde te komen tot opheffing van de in bestemmingsplannen bestaande overcapaciteit. Daarop vooruitlopend heeft de gemeente Zundert toegezegd door middel van snel te nemen voorbereidingsbesluiten een effectieve bouwstop in te stellen. De provincie zal nauwlettend toezien op uitvoering van deze afspraken, waarover op ambtelijk en bestuurlijk niveau contact is met de gemeente. Er is geen aanleiding te veronderstellen dat er een ontwikkeling zal gaan optreden, dat meerdere gemeenten in de regio eenzelfde beleid zullen gaan voeren als Zundert in het verleden. Voor deze veronderstelling is te minder reden, nu ook het gemeentebestuur van Zundert zich publiekelijk achter het provinciale restrictieve beleid geschaard heeft en stappen heeft ondernomen om de bouwproduktie in overeenstemming te brengen met de richtgetallen. Verder is het beleid van de provincie erop gericht excessen zoals die optraden te Zundert in andere gemeenten te voorkomen. </antwoord>
      <antwoord nummer="4">Nee, zie het antwoord op vraag 3. </antwoord>
      <antwoord nummer="5">De primaire verantwoordelijkheid op dit moment (ook in het bestuurlijk proces) ligt bij de provincie Noord-Brabant. Middels mijn inspecteurs van de ruimtelijke ordening en van de volkshuisvesting zie ik wel nauwgezet op dit proces toe. Indien de in het antwoord op vraag 3 vermelde bestuurlijke afspraken niet worden nagekomen, zal ik mijn verantwoordelijkheid nemen door middel van het mij ter beschikking staande instrumentarium uit de Wet op de Ruimtelijke Ordening. </antwoord>
      <antwoord nummer="6">Met de bedoelde uitlating, als weergegeven in het voornoemde krantebericht, heeft de (waarnemend) burgemeester volgens eigen zeggen beoogd aan te geven, dat de woningbouw vooreerst in het oude tempo zou voortgaan, daar op basis van de vigerende bestemmingsregelingen aangevraagde bouwvergunningen voor woningen niet geweigerd zouden kunnen worden, hetgeen in grote lijnen feitelijk juist is. In de context van het provinciale restrictieve beleid is de bedoelde uitlating van de burgemeester echter ongelukkig gekozen, daar daaruit opgemaakt zou kunnen worden, dat de burgemeester het op flagrante wijze overschrijden van de provinciale richtgetallen een juist beleid acht. Overigens zijn de uitlatingen van de burgemeester, gelet op het antwoord op vraag 3 weergegeven afspraken met het gemeentebestuur van Zundert, inmiddels achterhaald. </antwoord>
      <antwoord nummer="7">Het is de primaire verantwoordelijkheid van het Gemeentebestuur erop toe te zien, dat gemeentelijke besluiten in overeenstemming zijn met het recht en het algemeen belang. Op grond van artikel 273 van de Gemeentewet draagt de burgemeester gemeentelijke besluiten ter vernietiging voor indien hij van oordeel is dat die besluiten daarvoor in aanmerking komen. De wettelijke vernietigingsgronden voor de Kroon zijn in strijd met het recht en in strijd met het algemeen belang. In het spanningsveld tussen gemeentelijke autonomie en provinciaal beleid mag van een gemeentebestuur bijzondere zorg gevraagd worden voor conformiteit tussen het gemeentelijk beleid en het provinciaal beleid op hoofdlijnen. Op deze verantwoordelijkheid wordt het gemeentebestuur door de provincie aangesproken. </antwoord>
      <noten afkomstig="antwoord"/>
   </antwoorden>
</kvr>
