<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over de AC-procedure. (Ingezonden 5 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6204
</item>
         <item attribuut="Inhoud">Vragen over mevrouw Lusya Kapenda uit Angola.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1997-1998, nr. 452, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-12-19</item>
         <item attribuut="Datum_indiening">1997-12-05</item>
         <item attribuut="Document-id">KVR6204</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="923" allpagenumbers="923 924" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6204" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="452" onderwerp="" indiendatum="1997-12-5">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1997-12-19">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het feit dat mevrouw Lusya Kapenda uit Angola wordt bedreigd met uitzetting, nadat zij in AC-Schiphol de asielprocedure heeft doorlopen en daar is uitgeprocedeerd? </vraag>
      <vraag nummer="2">Bent u nog steeds van mening dat de AC-procedure zich alleen leent voor flinterdunne asielrelazen of asieltoerisme, dan wel voor zaken die zonder tijdrovend onderzoek kennelijk ongegrond of niet-ontvankelijk kunnen worden verklaard? Acht u in dit verband asielverzoeken van Angolezen, die aangeven te vrezen voor vervolging in verband met UNITA-betrokkenheid van naaste gezinsleden, geschikt voor AC-afdoening? </vraag>
      <vraag nummer="3">Welke criteria hanteert u bij de beslissing om een asielverzoek voor nader onderzoek door te zenden naar een Onderzoeks- en Opvangcentrum? Bevatte het asielrelaas van mevrouw Kapenda geen elementen voor nader onderzoek? Bent u echt volledig zeker dat het onderzoek in het AC zo zorgvuldig is geweest dat mevrouw Kapenda geen risico loopt bij verwijdering naar Angola? </vraag>
      <vraag nummer="4">Deelt u het oordeel dat detentie in het Grenshospitium en een verkorte asielprocedure een extra zware belasting betekent voor een hoogzwangere vrouw? Is het verblijf, gelet op haar toestand, in het Grenshospitium verantwoord? </vraag>
      <vraag nummer="5">Acht u verwijdering van mevrouw Kapenda gezien haar vergevordere zwangerschap medisch gezien verantwoord? Is mevrouw Kapenda medisch onderzocht in dit kader? Bent u van oordeel dat zij het risico op in elk geval moeilijke ondervragingen en (kortdurende) detentie in Angola, zal aankunnen? Zijn er nog extra risico’s verbonden aan het feit dat zij als alleenstaande vrouw terugkeert naar Angola? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Mijn beleid is dat een beperkt aantal zaken zich leent voor een afdoening in een aanmeldcentrum, namelijk de asielverzoeken van vreemdelingen met een flinterdun verhaal en de gevallen waarin sprake is van asieltoerisme of waarin zonder tijdrovend onderzoek het verzoek als niet ontvankelijk of kennelijk ongegrond kan worden afgedaan. De vaststelling hiervan gebeurt aan de hand van objectieve feiten en omstandigheden die blijken uit de intake. In twijfelgevallen zal de asielzoeker steeds worden doorverwezen naar een Onderzoeks- en Opvangcentrum (OC). Het asielrelaas van betrokkene bevat geen elementen of aanwijzingen die een nader tijdrovend onderzoek nodig hebben gemaakt. Ik wijs hierbij op het ambtsbericht van de minister van Buitenlandse Zaken,, 15 januari 1997, waarin staat dat er geen aanwijzingen zijn dat sinds het vredesakkoord van Lusaka van november 1994 vervolging door de Angolese overheid van (vermeende) UNITA-leden of -sympathisanten nog voorkomt. Bij uitspraak van 21 november 1997 heeft de rechtbank Den Haag, nevenzittingsplaats Haarlem, overwogen dat niet gezegd kon worden dat de zaak zich inhoudelijk niet leende voor behandeling in een aanmeldcentrum. De rechter heeft het bezwaar, het beroep alsmede het beroep tegen de vrijheidsontnemende maatregel van artikel 18b Vw ongegrond verklaard. </antwoord>
      <antwoord nummer="4">Zowel tijdens de 24-uurs procedure in AC Schiphol als in het Grenshospitium is rekening gehouden met de zwangerschap van betrokkene. Bij medisch onderzoek door achtereenvolgens de Medische Dienst Schiphol en een arts van het Grenshospitium zijn geen complicaties geconstateerd. Daarnaast heeft betrokkene zelf verschillende malen aangegeven geen klachten te hebben. Op 25 november 1997 is geconstateerd dat betrokkene ongeveer 26 weken zwanger is. Op 8 december is geconstateerd dat betrokkene ongeveer 28 weken zwanger is. Volgens richtlijnen van het Grenshospitium kunnen zwangere vrouwen tot en met de bevalling in het Grenshospitium worden gehouden. Het verblijf van betrokkene in het Grenshospitium is gelet op deze richtlijnen nog immer verantwoord. </antwoord>
      <antwoord nummer="5">Bij het laatste medisch onderzoek is vastgesteld dat er geen medische belemmeringen bestaan tegen de terugkeer van betrokkene. Voordat betrokkene terugkeert, zal zij een medisch onderzoek ondergaan. De terugkeer zal dan ook slechts plaatsvinden indien er geen medische beletselen zijn. Bovendien zal betrokkene medisch worden begeleid. Er zijn geen aanwijzingen dat zij bij terugkeer aan een ondervraging, al dan niet gedurende een (kortlopende) detentie, zal worden onderworpen. Inmiddels is gebleken dat haar echtgenoot in Nederland asiel heeft aangevraagd. Hij is uitgeprocedeerd en zal gelijktijdig met betrokkene terugkeren. Overigens zouden er geen extra risico’s verbonden zijn geweest aan het feit dat zij als alleenstaande vrouw naar Angola zou terugkeren. In het eerdergenoemde ambtsbericht van de minister van Buitenlandse Zaken staat immers vermeld dat er geen aanwijzingen zijn dat leden van bepaalde (bevolkings)groepen specifiek het risico lopen slachtoffer te worden van mensenrechtenschendingen. Dat dit ook geldt voor alleenstaande vrouwen is, wellicht ten overvloede, door het ministerie van Buitenlandse Zaken bevestigd op 5 december jl. Nu de rechter heeft geoordeeld dat de procedure zorgvuldig is verlopen, aan de hier boven geschetste medische waarborgen zal worden voldaan en er ook verder geen enkele concrete aanwijzing is dat terugkeer onverantwoord zou zijn, zal de terugkeer van betrokkene zo spoedig mogelijk kunnen plaatsvinden. </antwoord>
      <noten afkomstig="antwoord"/>
   </antwoorden>
</kvr>
