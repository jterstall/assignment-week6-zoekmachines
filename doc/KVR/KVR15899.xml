<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-Den Uyl (PvdA) aan de minister van Sociale Zaken en Werkgelegenheid over het betalen van de vrijwillige AOW-premie door het Uitvoeringsinstituut Werknemersverzekeringen (UVW) aan de Sociale Verzekeringsbank (SVB) in geval van onverzekerbaarheid voor de Algemene Ouderdomswet (AOW) bij uitkeringsgerechtigden in het buitenland. (Ingezonden 11 juni 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15899
</item>
         <item attribuut="Inhoud">Nu er niet langer sprake is van een verplichte, maar een vrijwillige AOW-verzekering voor langdurige uitkeringsgerechtigden in het buitenland, is het UWV niet langer bereid om het bedrag voor de AOW-verzekering rechtstreeks aan de SVB te betalen. Hierdoor kunnen deze uitkeringsgerechtigden deze premie niet langer betalen en kunnen zij in de toekomst gekort worden op hun AOW-pensioen.</item>
         <item attribuut="Rubriek">Sociale zekerheid (Algemeen)</item>
         <item attribuut="Trefwoorden">AOW Sociale uitkeringen Sociale verzekeringspremies</item>
         <item attribuut="Vindplaats">Kamervragen met antwoord 2001-2002, nr. 1349, Tweede Kamer</item>
         <item attribuut="Vraagnr_bij_indiening">2010211290</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Noorman-Den Uyl</persoon>
         </item>
         <item attribuut="Datum_reaktie">2002-07-02</item>
         <item attribuut="Datum_indiening">2002-06-11</item>
         <item attribuut="Document-id">KVR15899</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2855" allpagenumbers="2855 2856" vetnummer="2010211290" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15899" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1349" onderwerp="" indiendatum="2002-06-11">
         <vrager partij="PvdA" oorsprong="parlement">Noorman-Den Uyl</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-07-2">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat er landen zijn, waaronder Tunesië, waar men geen geld mag uitvoeren waardoor de premie voor de vrijwillige AOW-verzekering niet betaald kan worden? Zo ja, voor welke landen geldt dit? </vraag>
      <vraag nummer="2">Is het waar dat de uitvoeringsinstellingen tot 1 januari 2000 de AOW-premie van mensen in het buitenland inhielden op de uitkering en deze direct aan de SVB betaalden waardoor deze mensen wel verzekerd waren voor de AOW? </vraag>
      <vraag nummer="3">Is het waar dat het UWV, sinds er per 1 januari 2000 niet langer sprake is van een verplichte maar vrijwillige AOW-verzekering voor langdurig uitkeringsgerechtigden in het buitenland, niet langer bereid is om op verzoek rechtstreeks een bedrag aan de SVB te betalen waardoor deze uitkeringsgerechtigden niet langer hun AOW-premie kunnen betalen? Zo ja, om hoeveel mensen in welke verschillende landen gaat het? </vraag>
      <vraag nummer="4">Deelt u de mening dat het niet wenselijk is dat uitkeringsgerechtigden in het buitenland niet langer hun AOW-premie kunnen betalen omdat het UWV geen geld direct wil overmaken aan het SVB waardoor deze uitkeringsgerechtigden in de toekomst gekort worden op hun AOW-pensioen? </vraag>
      <vraag nummer="5">Bent u bereid te regelen dat het UWV de vrijwillige AOW-premie voor uitkeringsgerechtigden in desbetreffende landen wel direct betaalt aan de SVB en bent u bereid om dit met terugwerkende kracht mogelijk te maken? Zo ja, op welke termijn gaat dit gebeuren, hoe en wanneer worden de betreffende uitkeringsgerechtigden hierover geïnformeerd? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Uit informatie hierover van de zijde van de SVB en het UWV blijkt dat personen, woonachtig in enkele Noord-Afrikaanse landen en Turkije dikwijls grote problemen hebben met het doen van betalingen aan instellingen in het buitenland. Volgens de SVB kan het daarbij in de praktijk gaan om juridische beperkingen ten aanzien van het uitvoeren van deviezen, maar ook om meer praktische problemen vanwege de vereiste ingewikkelde, vaak bij betrokkene onbekende, administratieve procedures, de hoge kosten en/of grote koersverschillen. Het is het echter niet bekend of er ten aanzien van een land als Tunesië zonder meer sprake is van een uitvoerverbod van geld. </antwoord>
      <antwoord nummer="2">Op grond van het Besluit uitbreiding en beperking kring verzekerden volksverzekeringen 1999 waren postactieven die in het buitenland wonen met een Nederlandse, langlopende wettelijke uitkering, tot 1 januari 2000 verplicht verzekerd voor de volksverzekeringen. Tot aan die datum werden de premies volksverzekeringen en werknemersverzekeringen door de belastingdienst, respectievelijk de daarvoor verantwoordelijke uitvoeringsinstellingen geïnd een aan de daarvoor bestemde fondsen afgedragen. </antwoord>
      <antwoord nummer="3, 4 en 5">Vanaf 1 januari 2000 is de verplichte AOW-verzekering voor postactieven die in het buitenland wonen met een Nederlandse, langlopende wettelijke uitkering, beëindigd. De betreffende uitkeringsgerechtigden kunnen zich vanaf die datum vrijwillig verzekeren voor AOW en ANW. De daarvoor verschuldigde premies dienen door de verzekerden aan de SVB te worden betaald. Tussen SVB en UWV-GAK is overleg gaande over de mogelijkheid om de premies op de uitkeringen in te houden en direct aan de SVB af te dragen. Er wordt naar gestreefd dat met ingang van 1 januari 2003 inhouding en directe afdracht van de premies aan de SVB daadwerkelijk een feit zal zijn. Een eerdere datum is niet mogelijk omdat de SVB met jaarnota’s werkt. In het najaar zullen de belanghebbenden een mailing van de SVB ontvangen met uitleg over de optie de premie(s) op hun uitkering van het UWV in te laten houden. De belanghebbenden dienen hiervoor een machtiging aan het UWV te zenden. Overigens beschikt de SVB niet over informatie waaruit zou kunnen blijken hoeveel personen, als gevolg van het feit dat beide uitvoeringsinstanties ter zake nog in onderhandeling zijn, niet in staat zijn geweest om een vrijwillige verzekering te kunnen afsluiten. </antwoord>
      <noten afkomstig="antwoord"/>
   </antwoorden>
</kvr>
