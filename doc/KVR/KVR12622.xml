<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de ministers van Volkshuisvesting, Ruimtelijke Ordening en Milieubeheer en van Verkeer en Waterstaat en van Binnenlandse Zaken en Koninkrijksrelaties over de in Visé ontspoorde chemicaliëntrein. (Ingezonden 18 augustus 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12622
</item>
         <item attribuut="Inhoud">Betreft o.a. het risico voor de volksgezondheid indien bij dit ongeval chemische stoffen zouden zijn vrijgekomen.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">DSM Ongevallen Spoorwegen Vervoer gevaarlijke stoffen</item>
         <item attribuut="Vindplaats">Kamervragen met antwoord 2000-2001, nr. 260, Tweede Kamer</item>
         <item attribuut="Vraagnr_bij_indiening">2990014770</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2000-11-13</item>
         <item attribuut="Datum_indiening">2000-08-18</item>
         <item attribuut="Document-id">KVR12622</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="537" allpagenumbers="537 538 539" vetnummer="2990014770" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12622" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="260" onderwerp="" indiendatum="2000-08-18">
         <vrager partij="SP" oorsprong="parlement">Poppe</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2000-11-13">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de minister van Verkeer en Waterstaat en de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Zijn de tankwagons van de in het Belgische Visé ontspoorde chemicaliëntrein afkomstig van het chemieconcern DSM in Geleen? </vraag>
      <vraag nummer="2">Wat is de inhoud van de verschillende ketelwagons die bij dit ongeval betrokken zijn? </vraag>
      <vraag nummer="3">Welke risico bestaat er voor de volksgezondheid per chemische stof indien bij dit ongeval chemische stoffen zouden zijn vrijgekomen? </vraag>
      <vraag nummer="4">Is het waar dat er geen afdoende middelen of mogelijkheden ter plaatse van het ongeval waren om de gevaarlijke stoffen direct op te vangen of over te pompen? </vraag>
      <vraag nummer="5">Indien een dergelijk ongeval in Nederland had plaatsgevonden waren deze middelen dan wel paraat geweest? Zo neen, waarom niet? Zo ja, welke middelen zijn dit en hoe snel kunnen deze in werking gesteld worden? </vraag>
      <vraag nummer="6">Zijn de Nederlandse en in dit geval Belgische gemeentelijke autoriteiten, waar dit chemicaliëntransport zou passeren, geïnformeerd over de inhoud van de ketelwagons en de mogelijke risico’s voor de omgeving? Zo ja, op welke wijze zijn de gemeentelijke autoriteiten geïnformeerd? Zo neen, waarom niet? </vraag>
      <vraag nummer="7">Is er sprake van voorwaarden inzake rampbestrijding waaraan gemeenten langs een spoorwegtraject moeten voldoen met betrekking tot mankracht, deskundigheid en materialen voordat een dergelijk spoortransport met gevaarlijke stoffen toestemming krijgt te vertrekken? Zo ja, waaruit bestaan deze voorwaarden en voldeden alle gemeenten waar het transport zou passeren of is gepasseerd hieraan? Zo neen, wordt het dan geen tijd dit goed te gaan regelen? </vraag>
      <vraag nummer="8">Zijn op grond van het Besluit risico’s zware ongevallen ook voor spoortransporten met gevaarlijke stoffen externe veiligheidsrapportages voor het gehele af te leggen traject verplicht? Zo neen, waarom niet? </vraag>
      <vraag nummer="9">Bent u bereid voor dergelijke spoortransporten met gevaarlijke stoffen aangescherpte veiligheidsvoorwaarden voor het gehele af te leggen spoortraject te stellen? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja, de tankwagons zijn afkomstig van DSM Geleen. </antwoord>
      <antwoord nummer="2">De trein bestond uit 12 ketelwagons met bestemmingen in Frankrijk, België en Nederland (Zeeuws Vlaanderen). Tien wagons waren beladen met acrylnitril, één wagon was beladen met natriumcyanide-oplossing in water en één wagon was beladen met Butadieen-1, 3. Van de 12 wagons zijn er 5 gekanteld (3 met acrylnitril, 1 met natriumcyanide, 1 met butadieen); een 6e wagon (met acrylnitril) is ontspoord. </antwoord>
      <antwoord nummer="3">Bij het ongeval in Visé zijn geen chemische stoffen vrijgekomen. Indien dit wel het geval zou zijn geweest, zijn de risico’s voor de volksgezondheid sterk afhankelijk van de hoeveelheid stof die vrijkomt, externe omstandigheden als wind en omgevingstemperatuur, de aanwezigheid van mensen in de omgeving van het spoor, de verdunningsgraad waarmee de stof mensen in de omgeving zou hebben bereikt, de tijd gedurende welke men aan de stof zou zijn blootgesteld en de mogelijkheden om de schadelijke effecten van een dergelijk ongeval te bestrijden. In algemene zin geldt voor de chemische stoffen die in de ketelwagons aanwezig waren het volgende; acrylnitril is zeer brandgevaarlijk en giftig en levert bij vrijkomen een acuut gezondheidsgevaar op. Acrylnitrildamp vermengd met lucht is explosief. Natriumcyanide is zeer giftig en gevaarlijk voor het watermilieu. Natriumcyanide levert bij vrijkomen een acuut gezondheidsgevaar op. Butadieen-1,3 is zeer brandgevaarlijk en giftig en levert bij vrijkomen eveneens een acuut gezondheidsgevaar op. Daarnaast is butadieengas vermengd met lucht explosief. </antwoord>
      <antwoord nummer="4">Ten tijde van het ongeval waren deze middelen niet ter plaatse aanwezig. De bij een dergelijk ongeval benodigde middelen zijn vrij snel beschikbaar via gespecialiseerde bedrijven waarmee de Belgische Spoorwegen (NMBS) bijstandovereenkomsten heeft afgesloten. Bij het ongeval in Visé was er geen sprake van vrijkomen van chemische stoffen of een dreiging daarvan en is eerst door de Belgische Spoorwegen een evaluatie gemaakt van de toestand van de gekantelde wagens en het inschatten van het risico op ontploffing voordat besloten is tot het overpompen van de chemische stoffen. </antwoord>
      <antwoord nummer="5">De organisatie en uitrusting van overheidshulpdiensten als de brandweer is algemeen afgestemd op een snelle inzet bij een breed skala van ongevalssituaties, gericht op redding en stabiliseren van gevaarlijke situaties en vervolgens in overleg met en gebruikmakend van specifieke bedrijven en ondersteuning vanuit het chemisch georiënteerde bedrijfsleven trachten zo veilig en doeltreffend mogelijk het ongeval verder af te handelen. Binnen het bedrijfsleven is immers meer parate kennis, routine en ervaring in het omgaan met die gevaarlijke stoffen. Overheidsdiensten zijn derhalve beperkt uitgerust om specialistische handelingen, zoals het overpompen van gevaarlijke ladingen, zelf uit te voeren. Vanuit het bedrijfsleven zijn er voor een paar zeer gevaarlijke stoffen assistentieregelingen waardoor het mogelijk wordt vanuit specialistische chemische bedrijven assistentie te verlenen. Het spoorwegvervoer kent verder zijn eigen hulpverleningsorganisatie, gericht op een snelle berging en hersporing van verongelukt materieel en verder daarbij relevante hulpverleningshandelingen. Overigens kunnen gemeenten in voorkomend geval via hun regio advies aanvragen bij de DCMR Milieudienst Rijnmond. Mocht er advies noodzakelijk zijn inzake een calamiteit op nationaal niveau, dan kan het ministerie van VROM het Beleidsondersteunend Team milieuincidenten (BOT-mi) activeren. Samenvattend kan dus gesteld worden dat de lokale/regionale hulpdiensten zich richten op een snelle stabilisatie van de situatie, waarna vervolgens onder wat minder tijdsdruk gezocht wordt naar een veilige en doeltreffende verdere afhandeling van het incident. </antwoord>
      <antwoord nummer="6">Indien zich een ongeval voordoet tijdens het vervoer van gevaarlijke stoffen per spoor in Nederland kan de regionale brandweerorganisatie informatie opvragen over de betrokken lading bij de Centrale Meldkamer in Utrecht. Recentelijk bent u daarover geïnformeerd in antwoord op de vragen gesteld door TK-lid Stellingwerf (RPF) (TK vergaderjaar 1999–2000, aanhangsel van de handelingen, 1525). Het is van belang dat de lokale autoriteiten zich regelmatig een beeld kunnen vormen van de aard en hoeveelheden gevaarlijke goederen die door hun verzorgingsgebied worden vervoerd. Zoals in de eerder aangehaalde antwoorden is gesteld, wordt gewerkt aan een zogenaamde «risico-atlas spoor» waarmee bedoelde informatie sneller en actueler ten behoeve van ruimtelijke ordening en operationele planvorming in het kader van de rampenbestrijding beschikbaar komt. Voor emplacementen wordt deze informatie overigens reeds jaarlijks aan het bevoegd gezag (provincies en gemeenten) gerapporteerd door NS Railinfrabeheer. De Belgische gemeentelijke overheden zijn direct na het ongeluk betrokken bij en volledig ingelicht over de aard van de lading en de omvang van het ongeval. Tijdens de berging van de ketelwagons is een veiligheidsafstand van 350–500 meter rondom de ongevalslocatie in acht genomen. </antwoord>
      <antwoord nummer="7">Vanuit de vervoersregelgeving worden niet expliciet eisen gesteld die gekoppeld zijn aan de inrichting en kwaliteit van de gemeentelijke ongevals- en rampbestrijdingsorganisaties. De gemeenten dienen zich, waar nodig in regionaal verband, voor te bereiden op het brede skala van mogelijke ongevallen en rampen waarmee zij geconfronteerd kunnen worden. Niet overal is het gewenste niveau van voorbereiding gerealiseerd. Zoals aangekondigd in de beleidsnota «Rampenbestrijding 2000–2004, De veiligheidsketens gesmeed», is in de regio’s een risico-analysetraject ingezet om de relevante risico’s in kaart te brengen. BZK heeft hiervoor een leidraad Maatramp beschikbaar gesteld waarmee tevens een beeld wordt gevormd over de vervoersrisico’s. Het resultaat van het daarmee ingezette versterkingstraject in een organisatie die in staat is bij grootschalige incidenten en rampen bestuurlijk, organisatorisch en operationeel samenhangend te functioneren, waarbij de betrokken diensten voldoende zijn toegerust en voorbereid om daaraan bij te dragen, en die in staat is om grootschalige risico’s te voorkomen en te beperken. Deze versterking dient eind 2003 gerealiseerd te zijn en te zijn vastgelegd in de regionale beheersplannen rampenbestrijding. Middels een interbestuurlijk rapportagesysteem zal dan op landelijk niveau een gestructureerd beeld gevormd worden omtrent de bereikte resultaten. </antwoord>
      <antwoord nummer="8">Nee, er is geen rapportageverplichting voor spoortransporten met gevaarlijke stoffen op grond van het Besluit risico’s zware ongevallen 1999 (Brzo 1999). Het Brzo 1999 geeft uitvoering aan Richtlijn 96/82/EG van de Raad van de Europese Unie van 9 december 1996 (Seveso Il richtlijn) betreffende de beheersing van de gevaren van zware ongevallen waarbij gevaarlijke stoffen zijn betrokken. De richtlijn sluit echter in artikel 4, onder c, het vervoer van gevaarlijke stoffen buiten de inrichting, uit. Het vervoer van gevaarlijke stoffen per spoor wordt uiteraard wel getoetst aan de normen zoals neergelegd in de nota «Risiconormering Vervoer Gevaarlijke Stoffen» van februari 1996 (TK 1995–1996, 24 611). Om dit beleid mogelijk te maken is er van rijkswege een aantal instrumenten aangereikt. Het gaat hierbij om de «Handreiking externe veiligheid vervoer gevaarlijke stoffen» (ISBN 90 322 7141 5, VNG Uitgeverij 1998) en de IPO risicomal om risico’s als gevolg van het vervoer van gevaarlijke stoffen voor een aantal doelen door te rekenen. Om dergelijke informatie nog toegankelijker te maken, wordt thans door het Ministerie van V&amp;W de reeds genoemde «risico-atlas spoor» voorbereid. Het is de bedoeling om de atlas eens in de vijf jaar te herzien. </antwoord>
      <antwoord nummer="9">Mede in afwachting van de resultaten van het onderzoek naar de oorzaak van het ongeval bij Visé, wil ik niet vooruitlopen op het trekken van algemene conclusies ten aanzien van het transport van gevaarlijke stoffen over het spoor in Nederland. </antwoord>
      <noten afkomstig="antwoord"/>
   </antwoorden>
</kvr>
