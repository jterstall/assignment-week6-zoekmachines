<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Blerck-Woerdman (VVD) en Oudkerk (PvdA) aan de minister van Volksgezondheid, Welzijn en Sport over kortingen en bonussen voor apothekers. (Ingezonden 18 februari 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11354
</item>
         <item attribuut="Inhoud">Vragen over oplopende kortingen en bonussen voor apothekers en de gevolgen daarvan voor het akkoord met de apothekers waarin voor de periode 1999 tot 2002 een algemene korting van 6.82% op de inkoopprijzen voor geneesmiddelen is afgesproken.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Medische beroepen)</item>
         <item attribuut="Trefwoorden">Apothekers Geneesmiddelen</item>
         <item attribuut="Vindplaats">Kamervragen met antwoord 1999-2000, nr. 970, Tweede Kamer</item>
         <item attribuut="Vraagnr_bij_indiening">2990007260</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Van Blerck-Woerdman</persoon>
            <persoon partij="PvdA">Oudkerk</persoon>
         </item>
         <item attribuut="Datum_reaktie">2000-03-23</item>
         <item attribuut="Datum_indiening">2000-02-18</item>
         <item attribuut="Document-id">KVR11354</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2111" allpagenumbers="2111 2112" vetnummer="2990007260" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11354" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="970" onderwerp="" indiendatum="2000-02-18">
         <vrager partij="VVD" oorsprong="parlement">Van Blerck-Woerdman</vrager>
         <vrager partij="PvdA" oorsprong="parlement">Oudkerk</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-03-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kunt u aangeven om welk bedrag het per jaar gaat, in het akkoord dat u vorig jaar met de apothekers voor een periode van drie jaar hebt afgesloten over onder meer een algemene korting van 6.82% op de inkoopprijzen voor geneesmiddelen; een korting bedoeld als verrekening voor de kortingen en bonussen die de apothekers tot dan toe van fabrikanten en groothandel ontvingen? </vraag>
      <vraag nummer="2">Klopt het dat de kortingen en bonussen die vooral worden gegeven op middelen die uit het patent vallen, op generieke middelen en op merkartikelen met een zelfde stof, vaak oplopen tot percentages boven de 50%? </vraag>
      <vraag nummer="3">Is het u bekend dat in de periode waarvoor het akkoord met de apothekers geldt (1999 tot 2002) in ieder geval geneesmiddelen Renitec en Prozac uit het patent vallen? </vraag>
      <vraag nummer="4">Is het u bekend dat hierdoor de kortingen voor de apothekers in 2000 aanzienlijk zullen toenemen en is daarmee rekening gehouden met de in het akkoord met de apothekers afgesproken algemene korting van 6.82%? </vraag>
      <vraag nummer="5">Zo neen, bent u dan niet van mening dat de overeengekomen algemene korting moet worden gelegd op die producten waarop de apotheker zijn inkoopvoordeel verkrijgt? </vraag>
      <vraag nummer="6">Welke stappen bent u voornemens te nemen om zulks alsnog te verwezenlijken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">In het Akkoord op hoofdlijnen dat ik met de KNMP heb afgesloten gaat het om besparingen in de jaren 2000, 2001 en 2002 van tenminste f 350 mln, f 385 mln respectievelijk f 425 mln (exclusief BTW). Daartoe is met ingang van 1 januari 2000 de zogenaamde «claw back» verhoogd tot 6,82% met een maximum van f 15,– per receptregel (het «claw back»-percentage betreft de inkoopvoordelen die apotheekhoudenden verplicht moeten doorgeven via een verlaging van de declaratieprijzen op grond van de Wet tarieven gezondheidszorg). </antwoord>
      <antwoord nummer="2">Apotheekhoudenden kopen over het algemeen pakketten geneesmiddelen in bij de farmaceutische groothandel. Voor een dergelijk pakket geneesmiddelen wordt eenzelfde pakketkorting gehanteerd. In individuele gevallen kunnen kortingen en bonussen voor bepaalde geneesmiddelen inderdaad oplopen tot boven de 50%. Deze situatie is overigens niet nieuw. Daarnaast zijn er geneesmiddelen waarop slechts beperkte (standaard-)kortingen en bonussen worden verstrekt. Het gemiddelde van dergelijke uitschieters naar boven en naar beneden komt in de «claw back» tot uitdrukking. </antwoord>
      <antwoord nummer="3 en 4">Er zijn al generieke varianten van Enalapril (Renitec) en Fluoxetine (Prozac) op de markt. Dit houdt evenwel niet in dat per definitie de kortingen en bonussen voor apotheekhoudenden in 2000 aanzienlijk zullen toenemen. Evenals in de ons omringende landen waar generieke varianten van Enalapril (Renitec) en Fluoxetine (Prozac) al langer op de markt zijn, zijn de prijzen in Nederland al gedaald. Voor Fluoxetine bijvoorbeeld met meer dan 25%. Door deze daling is er als zodanig (voor alle versies van deze geneesmiddelen, inclusief generieke) ook minder ruimte om kortingen en bonussen te verstrekken. In dit verband is van belang dat de KNMP bij monde van haar voorzitter lagere prijzen (en derhalve lagere kortingen en bonussen) voor generieke geneesmiddelen bepleit daarin bijgestaan door de bond van groothandelaren (BGPharma) en de generieke geneesmiddelenfabrikanten verenigd in de BOGIN (zie het Pharmaceutische Weekblad van 4 februari 2000 Jaargang 135 Nr. 5). Overigens vormt het aantal voorschriften voor Enalapril en Fluoxetine slechts 1,5% van het totaal aantal voorschriften voor recept-geneesmiddelen met een navenant effect op het gemiddelde percentage van kortingen en bonussen. Het in het Akkoord op hoofdlijnen met de KNMP gehanteerde percentage is een gemiddeld percentage. Dat gemiddelde percentage is gebaseerd op de feitelijke – in het desbetreffende onderzoek van PricewaterhouseCoopers – geconstateerde kortingen en bonussen bij apotheekhoudenden. In dat percentage komen de kortingen en bonussen voor (nieuwe) generieke varianten van geneesmiddelen en voor (nieuwe) geneesmiddelen waarvoor beperkte (minder dan gemiddelde) kortingen en bonussen worden verstrekt tot uitdrukking. </antwoord>
      <antwoord nummer="5 en 6">Met de «claw back» beogen WTG-partijen het voordeel dat kortingen en bonussen opleveren voor apotheekhoudenden via een verlaging van de inkoopvergoeding van geneesmiddelen aan de zorg ten goede te laten komen overeenkomstig de desbetreffende motie Oudkerk. De «claw back»-maatregel is dan ook als zodanig gericht op de apotheekhoudenden en niet op de individuele producten. Ten aanzien van alle geneesmiddelen geldt dat door de farmaceutische groothandel kortingen worden verleend (bijvoorbeeld een betalingskorting). Daarnaast worden kortingen en bonussen verstrekt met betrekking tot een pakket van geneesmiddelen dat de apotheekhoudende afneemt. Een algemene korting op producten is daarom al niet goed uitvoerbaar en doet voorts onvoldoende recht aan de onevenredige spreiding in de afzet per apotheekhoudende van door de arts voorgeschreven dure geneesmiddelen en geneesmiddelen met minder dan gemiddelde korting. Hierdoor worden individuele apotheekhoudenden onevenredig getroffen in hun inkomen hetgeen consequenties kan hebben voor het voortbestaan van een aantal apotheken. Daarom achtten ook de WTG-partijen een voorziening noodzakelijk. In de huidige tariefbeschikking van het College tarieven gezondheidszorg (CTG) wordt met onevenredige inkomenseffecten rekening gehouden en is de «claw back» van 6,82% gemaximeerd tot f 15,– per receptregel waardoor er geen onaanvaardbare beïnvloeding van de concurrentieverhoudingen tussen geneesmiddelen zal plaatsvinden. De huidige regeling is totstandgekomen nadat de vorige regeling met de zogenaamde «nullijst» na de uitkomst van juridische procedures terzake is ingetrokken en na overleg met (representatieve organisaties van) fabrikanten en farmaceutische groothandels. </antwoord>
      <noten afkomstig="antwoord"/>
   </antwoorden>
</kvr>
