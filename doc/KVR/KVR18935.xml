<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Koenders (beiden PvdA), Bakker (D66), Karimi (GroenLinks) en Nawijn (LPF) aan de ministers van Buitenlandse Zaken en van Justitie over mogelijke plannen van Koning Mohammed VI tot wijzigingen in het familierecht in Marokko. (Ingezonden 28 oktober 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18935
</item>
         <item attribuut="Inhoud">Vragen over de hervormingsplannen van koning Mohammed VI van Marokko en de invloed daarvan op de positie van Marokkaanse vrouwen en meisjes in Nederland, o.a. vrouwen die voor de Nederlandse wet zijn gescheiden, maar van wie deze scheiding nu nog niet door Marokko wordt erkend, waardoor zij niet terug kunnen naar het land van herkomst.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Staats- en bestuursrecht (Grondrechten) Welzijn (Emancipatie) Welzijn (Minderheden) Welzijn (Vrouwen)</item>
         <item attribuut="Trefwoorden">Marokko Minderheden Personen- en familierecht Vrouwenemancipatie</item>
         <item attribuut="Vindplaats">Kamervragen met antwoord 2003-2004, nr. 350, Tweede Kamer</item>
         <item attribuut="Vraagnr_bij_indiening">2030401950</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Koenders</persoon>
            <persoon partij="D66">Bakker</persoon>
            <persoon partij="GroenLinks">Karimi</persoon>
            <persoon partij="LPF">Nawijn</persoon>
         </item>
         <item attribuut="Datum_reaktie">2003-11-24</item>
         <item attribuut="Datum_indiening">2003-10-28</item>
         <item attribuut="Document-id">KVR18935</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="753" allpagenumbers="753 754" vetnummer="2030401950" code="0304tkkvr350" lopendefooter="Tweede Kamer, vergaderjaar 2003–2004, Aanhangsel" filenaam="KVR18935" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="350" onderwerp="" indiendatum="2003-10-28">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Koenders</vrager>
         <vrager partij="D66" oorsprong="parlement">Bakker</vrager>
         <vrager partij="GroenLinks" oorsprong="parlement">Karimi</vrager>
         <vrager partij="LPF" oorsprong="parlement">Nawijn</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="2003-11-24">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Buitenlandse Zaken en voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft u kennisgenomen van de berichten over de hervormingsplannen die de koning van Marokko, Mohammed VI, heeft aangekondigd met betrekking tot de wijzigingen in het familierecht in Marokko? </vraag>
      <vraag nummer="2" voetnoot="1">Herinnert u zich eerdere vragen over deze hervormingsplannen waarop het toenmalige kabinet aangaf dat de positie van de in ons land wonende Marokkanen als gevolg van de beoogde veranderingen in het algemeen niet direct zal worden beïnvloed en dat de juridische positie van in Nederland wonende Marokkaanse vrouwen hierdoor weinig zal veranderen? <voetnoot nummer="1"/>Deelt u dit standpunt? </vraag>
      <vraag nummer="3">Bent u het ermee eens dat de hervormingsplannen een belangrijke stap in de goede richting zijn voor wat betreft de positie van Marokkaanse vrouwen in het algemeen en dat deze wijzigingen ook van invloed zijn op de positie van Marokkaanse vrouwen en meisjes in Nederland? </vraag>
      <vraag nummer="4">Bent u op de hoogte van de problemen die Marokkaanse vrouwen in Nederland de afgelopen jaren hebben ondervonden als gevolg van het Marokkaanse personen- en familierecht «El Moudawana»? Bent u op de hoogte van het feit dat honderden Marokkaanse vrouwen, die voor de Nederlandse wet zijn gescheiden maar waarvan deze scheiding niet door Marokko wordt erkend, niet terug kunnen naar het land van herkomst uit angst dat hun man hen ertoe zal dwingen bij hem terug te komen? Zijn u ook de verscheidene gevallen bekend van Marokkaanse vrouwen en kinderen waarvan (mede als gevolg van het niet erkennen van de Nederlandse scheiding) in Marokko door de man het paspoort wordt afgenomen en achtergehouden? Wat is uw standpunt hieromtrent? </vraag>
      <vraag nummer="5" voetnoot="1">Herinnert u zich de antwoorden op de eerder genoemde schriftelijke vragen over dit onderwerp, waarin werd gesteld dat wijziging van het Marokkaanse familierecht een bijdrage zou leveren aan de oplossing van dit erkenningsprobleem? <voetnoot nummer="1"/>
      </vraag>
      <vraag nummer="6">Ziet u, gezien de nieuwste ontwikkelingen rond het Marokkaanse familierecht aanleiding om met Marokko te komen tot een bilateraal verdrag, opdat de positie van Marokkaanse vrouwen en meisjes in Nederland zodanig wordt geregeld, dat zij zich zonder angst in Marokko kunnen begeven? </vraag>
      <vraag nummer="7">Kunt u aangeven wat het oordeel is van de werkgroep van de ministeries van Justitie in Nederland en Marokko over de nieuwste ontwikkelingen in het Marokkaanse personen- en familierecht? </vraag>
      <noten afkomstig="vraag">
         <noot nummer="2"/>
         <noot nummer="1" documenttype="Kamervragen" documentnummer="1280" documentjaargang="1999-2000">Aanhangsel Handelingen, nr. 1280, vergaderjaar 1999–2000.</noot>
         <noot nummer="2">In 1995 geformaliseerd regelmatig contact tussen het Marokkaanse en het Nederlandse ministerie van Justitie</noot>
      </noten>
   </vragen>
   <antwoorden aantal="7">
      <antwoord nummer="1">Ja, wij hebben kennis genomen van de toespraak die de Marokkaanse koning op 10 oktober 2003 hield ter gelegenheid van de opening van het Marokkaanse parlementaire jaar, en van de voorstellen tot wijziging van het Marokkaanse wetboek van personen-, familie- en erfrecht, de Mudawwanah. </antwoord>
      <antwoord nummer="2">Ja. De familierechtelijke positie van de in Nederland wonende buitenlandse vrouwen wordt in de eerste plaats bepaald door het Nederlandse recht, met name door het Nederlands internationaal privaatrecht, dat zowel op de mogelijkheden om een huwelijk te sluiten als om een huwelijk te ontbinden in veel gevallen het Nederlandse recht van toepassing verklaart, en ook op de relatie tussen ouders en kinderen het Nederlandse recht toepast. In die zin is en blijft de rechtspositie van de in Nederland wonende Marokkaanse vrouwen niet anders dan die van andere in Nederland wonende buitenlandse vrouwen. </antwoord>
      <antwoord nummer="3">Bestudering van de toespraak van de Marokkaanse koning heeft mij de overtuiging gegeven dat het uitgangspunt van de wijziging van de Mudawwanah, de invoering van gelijkheid van man en vrouw in huwelijk en gezin, een duidelijke verbetering van de positie van de Marokkaanse vrouw is, en dat ook de in Nederland wonende Marokkaanse vrouwen dat als een positieve ontwikkeling zullen beschouwen. </antwoord>
      <antwoord nummer="4">De geschetste situaties zijn ons bekend. Wij menen dat de voorstellen ook het perspectief bieden op erkenning door Marokko van hier te lande ontbonden huwelijken. Overigens heeft de Marokkaanse minister voor Marokkaanse onderdanen in het buitenland in een radio-interview medegedeeld de mogelijkheden van erkenning van buitenlandse huwelijken en huwelijksontbindingen te willen verruimen. </antwoord>
      <antwoord nummer="5">Ja. De mate waarin de voorgestelde wijzigingen een bijdrage zullen leveren aan de oplossing van deze problematiek, is echter afhankelijk van de mate waarin deze wijzigingen zullen worden ingevoerd en vervolgens zullen doorwerken in het Marokkaanse wetboek van burgerlijke rechtsvordering, dat de erkenning van buitenlandse rechterlijke beslissingen regelt. Over dat onderdeel is ons nog geen informatie bekend. </antwoord>
      <antwoord nummer="6">De eerste vraag is of de Marokkaanse overheid aan de wijziging van de Mudawwanah volkenrechtelijke gevolgen verbindt, waarbij gedacht kan worden aan de toetreding tot internationale verdragen ter bescherming van de rechten van de vrouw en van het kind, en aan de opheffing van voorbehouden bij verdragen op deze onderwerpen, alsmede aan de toetreding tot een aantal Haagse verdragen op het gebied van het internationaal privaatrecht, zoals het Haagse Kinderontvoeringsverdrag. Wij zijn er voorstander van dat internationale familierechtelijke problemen in de eerste plaats langs de weg van de multilaterale verdragen op dat gebied worden geregeld. Zoals in het antwoord op vraag 4 is aangegeven, is het mogelijk dat Marokko na de invoering van de gewijzigde Mudawwanah ook bereid is buitenlandse huwelijken en huwelijksontbindingen te erkennen. </antwoord>
      <antwoord nummer="7">De bedoelde commissie is enige tijd niet bijeen geweest in afwachting van de aangekondigde diepgaande wijziging van de Mudawwanah. Zodra die wijzigingen in werking zijn getreden zal de commissie haar werk hervatten met de bestudering van de gevolgen daarvan voor de Marokkaans-Nederlandse relatie op het gebied van het privaatrecht. </antwoord>
      <noten afkomstig="antwoord"/>
   </antwoorden>
</kvr>
