<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Snijder-Hazelhoff (VVD) aan de ministers van Landbouw, Natuur en Voedselkwaliteit en van Volksgezondheid, Welzijn en Sport over normen van residuen van gewasbeschermingsmiddelen op groente en fruit. (Ingezonden 14 december 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22137
</item>
         <item attribuut="Inhoud">Indiener vraagt onder meer of de constatering van Milieudefensie juist is, dat er te veel residuen op druiven zijn aangetroffen.</item>
         <item attribuut="Rubriek">Consument (Levensmiddelen) Consument (Levensmiddelenkeuring) Landbouw (Bestrijdingsmiddelen)</item>
         <item attribuut="Trefwoorden">Bestrijdingsmiddelen Fruit Levensmiddelenkeuring</item>
         <item attribuut="Vindplaats">Kamervragen met antwoord 2004-2005, nr. 846, Tweede Kamer</item>
         <item attribuut="Vraagnr_bij_indiening">2040504800</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Snijder-Hazelhoff</persoon>
         </item>
         <item attribuut="Datum_reaktie">2005-02-02</item>
         <item attribuut="Datum_indiening">2004-12-14</item>
         <item attribuut="Document-id">KVR22137</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1793" allpagenumbers="1793 1794" vetnummer="2040504800" code="0405tkkvr846" lopendefooter="Tweede Kamer, vergaderjaar 2004–2005, Aanhangsel" filenaam="KVR22137" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="846" onderwerp="" indiendatum="2004-12-14">
         <vrager partij="VVD" oorsprong="parlement">Snijder-Hazelhoff</vrager>
         <vraagt-aan>de ministers van Landbouw, Natuur en Voedselkwaliteit en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2 februari 2005), zie ook Aanhangsel Handelingen nr. 727, vergaderjaar 2004–2005">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de recente berichtgeving over residuen van gewasbeschermingsmiddelen op groente en fruit, o.a. druiven? <voetnoot nummer="1"/>
      </vraag>
      <vraag nummer="2">Welke residunormen van druiven worden er op het moment door de overheid gehanteerd? Sluiten deze normen aan bij de Europese normering en regelgeving? </vraag>
      <vraag nummer="3">Is de constatering van Milieudefensie juist, dat er teveel residuen op druiven zijn aangetroffen? Zo ja, betreft het een overtreding van de Warenwet en is er een risico voor de volksgezondheid? Zo neen, is hier dan sprake van onjuiste weergave van feiten en kan dit leiden tot misleiding van de consument? </vraag>
      <vraag nummer="4">Dient duidelijkheid en transparantie in het belang van de volksgezondheid en voedselveiligheid niet voorop te staan? Zo ja, wat gaat u doen om in ieder geval de juiste informatie voor de consument te garanderen? </vraag>
      <vraag nummer="5">Is het juist dat de Voedsel- en Warenautoriteit naar aanleiding van een vorige actie van diverse maatschappelijke organisaties, een advertentie heeft moeten plaatsen om de onrust bij consumenten weg te nemen over gezondheidseffecten door gewasbeschermingsmiddelen op groente en fruit? </vraag>
      <vraag nummer="6">Welke gevolgen hebben de uitingen van de maatschappelijk organisaties op het streven van de overheid om consumptie van groente en fruit te stimuleren en te vergroten? </vraag>
      <noten afkomstig="vraag">
         <noot nummer="1">www.milieudefensie.nl en www.weetwatjeeet.nl</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Maximale Residu Limieten (MRL’s) voor resten van bestrijdingsmiddelen in plantaardige en dierlijke eet- en drinkwaren zijn vastgelegd in de Regeling residuen van bestrijdingsmiddelen in de Bestrijdingsmiddelenwet. In deze Regeling zijn alle MRL’s geïmplementeerd die in de EU zijn vastgesteld. Daarnaast bevat de Regeling een aantal nationale MRL’s voor bestrijdingsmiddelen die nog niet zijn geharmoniseerd, alsmede een aantal verleende importtoleranties voor import van groenten en fruit uit het buitenland. Behalve de in de Regeling gepubliceerde MRL’s accepteert Nederland ook zogenaamde voorlopige MRL’s voortvloeiende uit voorlopige toelatingen van bestrijdingsmiddelen die in het kader van EU Richtlijn 91/414 zijn verleend. Daarnaast wordt bij de handhaving rekening gehouden met MRL’s die al wel zijn vastgesteld, maar nog niet zijn gepubliceerd in de Regeling, onder meer vanwege de tijdrovende notificatieprocedure. In het verleden is namelijk gebleken, dat rechts- en beroepszaken worden verloren indien niet wordt geanticipeerd op nieuw vastgestelde, maar nog niet in de wetgeving opgenomen MRL’s. </antwoord>
      <antwoord nummer="3">Formeel zijn er overtredingen van nog niet in de Regeling residuen gepubliceerde MRL’s aangetroffen. In alle gevallen bleven de hoeveelheid residuen echter onder MRL’s die al wel in Nederland zijn vastgesteld, en derhalve veilig zijn bevonden voor de consument. Publicatie van deze MRL’s in de wetgeving,ondervindt echter vertraging vanwege de tijdrovende, maar verplichte notificatieprocedure,van nieuwe nationale wetgeving in de Europese Unie. De handhaving anticipeert reeds op de nieuw vastgestelde normen (zie ook het antwoord op vraag 2). Zowel het bedrijfsleven als de consumentenorganisaties zijn op de hoogte van het handhavingsbeleid van de VWA, die in deze gevallen geen maatregelen neemt. Aangezien het in dit soort gevallen gaat om vastgestelde MRL’s die geen risico voor de volksgezondheid opleveren, is er duidelijk sprake van een onjuiste weergave van de feiten waardoor de consument wordt misleid. </antwoord>
      <antwoord nummer="4">Duidelijkheid en transparantie zijn zowel voor VWS en LNV uitgangspunt voor wat de vaststelling van MRL’s betreft als voor de VWA voor wat de handhaving betreft. Daartoe wordt onder meer uitvoerig over de door de VWA uitgevoerde residuanalyses gerapporteerd. Zowel naar het bedrijfsleven als naar de consumentenorganisaties wordt het handhavingsbeleid gecommuniceerd. Op de VWA-website wordt daarover uitvoerige achtergrondinformatie gegeven. Daarnaast geeft het Voedingscentrum, onder meer op haar website, gedetailleerde voorlichting over de volksgezondheidsaspecten van de inname van (resten van) bestrijdingsmiddelen uit ons voedsel. </antwoord>
      <antwoord nummer="5">De VWA heeft nooit advertenties geplaatst om onrust weg te nemen. Wel heeft zij op haar website eigen resultaten en achtergrondinformatie gepubliceerd, die als tegenwicht kunnen dienen tegen onjuiste beeldvorming. Ook is in het recente verleden een folder verspreid («Groente en Fruit! Goed voor uw peuter») onder kinderdagverblijven in een oplage van 175.000 exemplaren om bij de consument onder de aandacht te brengen dat het belangrijk is om voldoende groente en fruit te eten. </antwoord>
      <antwoord nummer="6">Zeker wanneer publicaties over het voorkomen van residuen een onjuist beeld schetsen van de situatie, zoals in het geval van druiven, heeft dit mogelijk een negatief effect op de consumptie van groente en fruit. De consument wordt op onterechte gronden angst aangejaagd, waardoor aan het streven van de overheid om de groente- en fruitconsumptie te stimuleren duidelijk afbreuk wordt gedaan. Als tegenwicht daartegen wordt door de VWA in zulke gevallen actiefgereageerd door de publicatie van genuanceerde informatie terzake. </antwoord>
      <noten afkomstig="antwoord"/>
   </antwoorden>
</kvr>
