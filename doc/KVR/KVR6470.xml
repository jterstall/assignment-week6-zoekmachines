<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Middelkoop (GPV) over de campagne «Move your world». (Ingezonden 29 januari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6470
</item>
         <item attribuut="Inhoud">Vragen gaan over allochtone prostituées en over de (klaarblijkelijk) erotische afbeeldingen van het bij de campagne horende tijdschrift 'Move your world' en de kosten van de campagne.</item>
         <item attribuut="Rubriek">Welzijn (Jeugdigen)</item>
         <item attribuut="Trefwoorden">Internationale betrekkingen Jeugdigen Seksualiteit Vrouwen</item>
         <item attribuut="Vindplaats">Kamervragen met antwoord 1997-1998, nr. 682, Tweede Kamer</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1998-02-09</item>
         <item attribuut="Datum_indiening">1998-01-29</item>
         <item attribuut="Document-id">KVR6470</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1389" allpagenumbers="1389 1390" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6470" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="682" onderwerp="" indiendatum="1998-01-29">
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="1998-02-9">
         <antwoorder functie="minister" ministerie="Ontwikkelingssamenwerking">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat is het doel van de campagne «Move your world»? Welke doelgroep moet waar van worden overtuigd? </vraag>
      <vraag nummer="2">Welke kosten zijn met deze campagne gemoeid, de uitgave van een driemaal te verschijnen gelijknamig tijdschrift inbegrepen? </vraag>
      <vraag nummer="3">Hebt u de inhoud van de eerste uitgave van genoemd tijdschrift reeds tot u genomen? Hoe verhoudt zich de exotische inhoud tot de doeleinden van uw beleid? </vraag>
      <vraag nummer="4">Hoe beoordeelt u de met veel begrip en inlevingsvermogen geschreven rapportage over in Nederland werkzame allochtone prostituées? Beschouwt u het geld dat deze prostituées kennelijk naar hun families thuis sturen als een ontwikkelingsrelevante transactie, die derhalve in een gunstig daglicht kan worden gesteld? </vraag>
      <vraag nummer="5">Kunt u zich voorstellen, dat een lezer die in het blad vrijwel uitsluitend vrouwen vanuit een expliciet of impliciet erotische optiek gepresenteerd ziet, deze uitgave kwalificeert als vrouwonvriendelijk, zo niet seksistisch? </vraag>
      <vraag nummer="6">Is het een onvolkomendheid van de Nederlandse wetgeving, dat de bij Ajax spelende Nigeriaanse voetballer Babangida kennelijk niet met zijn Nederlandse vriendin mag trouwen? </vraag>
      <vraag nummer="7">Welke activiteiten worden naast genoemd blad nog meer onder de noemer «Move your word» ontplooid? Wat wordt bijvoorbeeld georganiseerd onder het thema «Jongeren van allerlei religies ontwerpen mega-ritueel»? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Move Your World is een landelijk jongerendebat over internationale samenwerking. Het doel is om jongeren in de leeftijd van vijftien tot dertig jaar de kans te geven hun mening naar voren te brengen over de wereld in de 21e eeuw. Hiermee kan de nieuwe generatie het beleid beïnvloeden dat van belang is voor hun toekomst. Het debat is aangekondigd in de Memorie van Toelichting op de Begroting Buitenlandse Zaken en Ontwikkelingssamenwerking 1998 en is aan de orde geweest tijdens de behandeling van die begroting in de Tweede Kamer op 9 en 10 december vorig jaar. </antwoord>
      <antwoord nummer="2">Het jongerendebat gaat ruim twee miljoen gulden kosten. </antwoord>
      <antwoord nummer="3">Ja. Het Move Your World Magazine richt zich op jongeren die niet op voorhand zijn geïnteresseerd in internationale vraagstukken. Er worden thema’s aangesneden die voor jongeren interessant zijn en aansluiten bij hun belevingswereld. Van daaruit wordt een relatie gelegd met internationale samenwerking. Zo wordt beoogd het idee te doorbreken dat die internationale samenwerking een «ver-van-mijn-bed-show» is. De stijl van het magazine sluit aan bij die van andere door jongeren gelezen bladen. Overigens hebben de jongeren die het blad maken de volledige vrijheid om datgene ter discussie te stellen dat zij belangrijk vinden. Het feit dat jongeren onderwerpen zoals prostitutie en aids uit de taboesfeer halen en willen nadenken over en werken aan lange termijn oplossingen, ondersteun ik. Ik ben van mening dat het Magazine een belangrijke bijdrage kan leveren aan het jongerendebat. </antwoord>
      <antwoord nummer="4">De reportage over in Nederland werkzame allochtone prostituees past naar mijn idee in de formule van het blad. Het geld dat buitenlandse prostituees vanuit Nederland naar huis zenden, kan voor hun familieleden een belangrijke aanvulling vormen op hun inkomen. Overigens houden buitenlandse vrouwen in de praktijk weinig financiële middelen over uit prostitutie. Dat is veelal het gevolg van illegaliteit, de schuldenrelaties die zij hebben moeten aangaan en de daarmee gepaard gaande afpersing. De desbetreffende bedragen zijn voor de nationale huishouding van de landen van herkomst niet van belang, maar voor de huishoudens van de achtergebleven families vaak wel. </antwoord>
      <antwoord nummer="5">In dit blad zijn vrouwen niet vrijwel uitsluitend vanuit een expliciet of impliciet erotische optiek gepresenteerd. </antwoord>
      <antwoord nummer="6">De heer Babangida kan momenteel niet met zijn Nederlandse vriendin trouwen omdat hij niet zou beschikken over een geldige geboorte-akte. Op dit punt worden aan hem dezelfde eisen gesteld als aan ieder ander die in Nederland een huwelijk wil aangaan. Er kan enige tijd gemoeid zijn met het verkrijgen van een dergelijk document. Is er echt niet aan een geboortebewijs te komen, dan kan via de kantonrechter en in overleg met de ambtenaar van de burgerlijke stand in de gemeente waar men wil trouwen, een alternatief bewijs worden verstrekt. </antwoord>
      <antwoord nummer="7">Activiteiten van het jongerendebat zijn onder andere: – Move Your World Cafés: hierin wordt wekelijks een discussieprogramma georganiseerd over grensoverschrijdende vraagstukken. – Young Professionals Exchanges: jonge deskundigen waaronder boeren, economen, medici, militairen, leraren en politievrouwen, organiseren een wederzijdse uitwisseling waarbij ze met jonge collega’s uit andere landen in contact treden over internationale problemen en kansen. – Werkbezoeken: jongeren gaan in gesprek met jonge managers van internationaal opererende bedrijven over onder andere milieuvervuiling, kinderarbeid en mensenrechten. – World Linx: jongeren in Nederland organiseren projecten gericht op hun herkomstland. Zo hebben Marokkaanse jongeren een milieuproject georganiseerd, Surinaamse jongeren een project over beeldvorming en Turkse jongeren over economie. – Schrijverscafés: Schrijvers uit verschillende landen nemen jongeren mee op een literaire ontdekkingsreis, door voor te lezen uit eigen werk over verschillende landen en met hen daar over in discussie te gaan. – Culture Shock: jongeren met verschillende religies leren elkaar kennen en maken samen een zoektocht naar rituelen. Religieuze rituelen kunnen conflicten zowel voeden als helpen voorkomen. Een juiste beeldvorming over andere religies draagt bij tot een beter wederzijds begrip. Deze activiteit wordt afgesloten met een door jonge kunstenaars ontwikkeld gezamenlijk ritueel. Daarbij ligt de nadruk op het educatieve aspect (de betekenis van rituelen bij verschillende religies). – Festival: op 28 maart is het grote Move Your World festival. Hier zullen duizenden jongeren discussiëren over internationale samenwerking, workshops volgen en culturele uitwisselingen bijwonen. Tot slot presenteren jongeren De toekomst Agenda, waarin nieuwe ideeën voor internationale samenwerking worden geformuleerd door de nieuwe generatie. </antwoord>
      <noten afkomstig="antwoord"/>
   </antwoorden>
</kvr>
