<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schutte (GPV) over het gebruik van XTC tijdens houseparty's. (Ingezonden 29 september 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5873
</item>
         <item attribuut="Inhoud">Betreft vragen over het artikel van mr. H.N. Brouwer, hoofdofficier van justitie te Leeuwarden</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Softdrugs</item>
         <item attribuut="Vindplaats">Kamervragen met antwoord 1997-1998, nr. 179, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GPV">Schutte</persoon>
         </item>
         <item attribuut="Datum_reaktie">1997-10-23</item>
         <item attribuut="Datum_indiening">1997-09-29</item>
         <item attribuut="Document-id">KVR5873</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="363" allpagenumbers="363 364" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5873" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="179" onderwerp="" indiendatum="1997-09-29">
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="1997-10-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de ministers van Binnenlandse Zaken en van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van het artikel van mr H.N. Brouwer, hoofdofficier van justitie te Leeuwarden, over het gebruik van XTC tijdens houseparty’s? <voetnoot nummer="1"/>
      </vraag>
      <vraag nummer="2">Deelt u zijn mening, dat voor velen de combinatie vanzelf spreekt van een houseparty met het toestaan van gebruik en handel in harddrugs? </vraag>
      <vraag nummer="3">Kunnen gemeentebesturen een voldoende restrictief vergunningenbeleid met betrekking tot houseparty’s voeren nu zij vooral moeten beoordelen of met het verlenen van een vergunning voor een houseparty de openbare orde en veiligheid in het gedrang komen? </vraag>
      <vraag nummer="4">Vinden de ministers van Binnenlandse Zaken en van Justitie een politie-inzet van 35 man alsmede 3 justitiemedewerkers nog proportioneel gelet op de personeelsproblemen van politie en justitie en in relatie tot het belang dat met het verlenen van een vergunning gediend zou kunnen zijn? </vraag>
      <vraag nummer="5">Kan een vergunning voor een houseparty ook worden geweigerd omdat de bevoegde instanties de benodigde personeelsinzet niet proportioneel achten? </vraag>
      <vraag nummer="6">Moet uit het feit dat zo’n 65% van de bezoekers van een houseparty ondanks alle voorzorgsmaatregelen op de avond en nacht van de party XTC gebruikt, niet worden afgeleid dat een vergunning voor een houseparty alleen al uit een oogpunt van gezondheidszorg voor weigering in aanmerking komt? </vraag>
      <vraag nummer="7">Deelt de minister van Justitie het standpunt van mr Brouwer, dat het toetsen van pillen op kwaliteit door een testbank ten onrechte suggereert dat het bij je hebben van XTC-pillen die de kwaliteitstoets hebben doorstaan wel toegestaan is en dat die pillen bij gebruik geen gezondheidsschade toebrengen, waardoor de handhaving wordt geschaad? </vraag>
      <vraag nummer="8">Willen de bewindslieden bevorderen, dat de voor 18 oktober 1997 voorziene houseparty in Heerenveen zodanig wordt geëvalueerd, dat een vergelijking mogelijk is met de houseparty van 7 december 1996 in die gemeente? Kan de Kamer het resultaat van deze evaluatie te zijner tijd tegemoet zien? </vraag>
      <noten afkomstig="vraag">
         <noot nummer="1" datum="1997-09-23" bron="Friesch Dagblad">Friesch Dagblad, 23 september 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De hoofdofficier van Justitie te Leeuwarden heeft in het bedoelde artikel in het Friesch Dagblad gezegd dat voor velen kennelijk de combinatie van een houseparty met het toestaan van het gebruik van en de handel in harddrugs vanzelfsprekend is. Hij geeft daarbij slechts weer, wat hij bij anderen meent te kunnen waarnemen. De hoofdofficier heeft aangegeven dat er wat hem betreft geen concessies gedaan mogen worden bij de bestrijding van harddrugs, waartoe XTC behoort. Deze opvatting past binnen het nationale drugbeleid, waarin zoals u bekend is, de preventie van druggebruik een belangrijke component is. Enerzijds is het beleid gericht op het terugdringen van de vraag naar drugs, waarbij intensieve voorlichting een belangrijke rol speelt. Anderzijds is het beleid gericht op beperking van het aanbod van drugs, waarbij aanzienlijke inspanningen worden geleverd op het gebied van opsporing en vervolging. Desondanks zijn er jongeren die drugs gebruiken. Houseparty’s genieten een grote populariteit onder jongeren. XTC is de populairste harddrug in Nederland. Daarom is het een realiteit dat deze drug zowel op houseparty’s wordt gebruikt alswel – in toenemende mate – in het reguliere horecacircuit. Voor de overheid houdt de verantwoordelijkheid voor een adequaat drugbeleid daarom niet op bij inspanningen ter ontmoediging van gebruik en bestrijding van de handel. Deze verantwoordelijkheid strekt zich ook uit tot het terugdringen van gezondheids- en maatschappelijke schade die kan optreden rond het gebruik van drugs. Ter ondersteuning van het gemeentelijk beleid is in 1995 de nota «Stadhuis en House» uitgebracht. Deze nota bevat aanbevelingen om bij het verlenen van vergunningen voor grootschalige evenementen voorwaarden te stellen. Een gerichte toegangscontrole (inclusief fouillering) en maatregelen om de handel in drugs op locatie te voorkomen en tegen te gaan, zijn voorbeelden hiervan. </antwoord>
      <antwoord nummer="3 en 5">Ja. Gemeenten kunnen weigeren een vergunning te verlenen als ze van mening zijn dat er sprake is van onaanvaardbare risico’s. Grootschalige manifestaties vallen onder het regime van de gemeentelijke evenementenbepaling. Vrijwel elke gemeente kent zo’n regeling. Toetsingscriteria voor het verlenen van een vergunning kunnen zijn: – aantasting van de openbare orde; – voorkomen of beperken van overlast; – verkeersveiligheid; – zedelijkheid; – gezondheid; – (tijds)beslag op handhavingspersoneel en gemeentelijke diensten. Op basis van deze criteria kunnen voorschriften worden verbonden aan een vergunning of kan een vergunning worden geweigerd. Uit de evaluatie van de nota «Stadhuis en House» is onder meer gebleken dat het beleid van gemeenten zeer gevarieerd is. Er zijn gemeenten die in het geheel geen houseparty toelaten en er zijn gemeenten die onder voorwaarden een vergunning verlenen voor het organiseren van een houseparty. </antwoord>
      <antwoord nummer="4">De beoordeling van de noodzaak en proportionaliteit van de inzet van politie- en justitiefunctionarissen vindt in het driehoeksoverleg tussen de verantwoordelijke lokale autoriteiten plaats. In dit overleg wordt onder meer ook gesproken over de vraag of er een houseparty mag worden gehouden in een gemeente. Op basis van verschillende invalshoeken en na afweging van de verschillende belangen wordt besloten of een vergunning verleend wordt aan de organisatoren of dat er redenen zijn hiertoe niet over te gaan. De mate waarin verwacht wordt of er overlast zal optreden of dat er anderszins sprake is van handhavingsvraagstukken speelt hierbij een rol. In dit concrete geval waar meer dan 10 000 mensen de houseparty bezochten, zijn de ingezette politie- en justitiefunctionarissen met name actief geweest bij de handhaving van de Opiumwet. Gezien de prioriteit die deze handhaving heeft is deze inzet mijns inziens proportioneel te noemen. </antwoord>
      <antwoord nummer="6">Nee. Ik zie geen aanleiding om houseparty’s uit een oogpunt van gezondheidszorg zonder meer te verbieden. Een dergelijk absoluut verbod gaat voorbij aan een deel van de jeugdcultuur en zal naar mijn mening dan ook niet leiden tot een substantiële terugdringing van het gebruik van en de vraag naar XTC. Dit neemt niet weg dat ik wel degelijk bezorgd ben over het gebruik van pillen en de omvang van het gebruik. Reden waarom ik in de voortgangsrapportage drugbeleid 1997 (TK 1997–1998, 24 077, nr. 57) ook heb aangekondigd dat in 1998 meer ontmoedigingscampagnes op het gebied van XTC zullen gaan plaatsvinden. </antwoord>
      <antwoord nummer="7">De hoofdofficier van justitie te Leeuwarden heeft in bedoeld artikel aangegeven dat door het toelaten van een testbank de indruk bij het publiek wordt gevestigd dat het bij je hebben van XTC-pillen die de kwaliteitstoets hebben doorstaan, wel toegestaan is en bij gebruik geen gezondheidsschade toebrengen. Hij heeft gesignaleerd dat het gebruik van testbanken uit oogpunt van strafrechtelijke handhaving verwarrend bij het publiek kan werken. Voor het standpunt van het kabinet terzake van het testen van pillen verwijs ik u naar de passage op blz. 4 derde alinea van de Voortgangsrapportage drugbeleid 1997. De bevindingen van het gehouden onderzoek ondersteunen niet de veronderstelling dat het testen van pillen op houseparty’s aanmoedigend werkt op het XTC-gebruik. Bij de mededeling van het testresultaat wordt nooit de mededeling gegeven dat het gebruik van «zuivere» XTC zonder gevaar is. Het testen is juist een goede gelegenheid voor contacten met gebruikers ten behoeve van preventie en voorlichting. In de informatieverstrekking ligt grote nadruk op de gezondheidsrisico’s. </antwoord>
      <antwoord nummer="8">Uit informatie van de gemeente Heerenveen is gebleken dat er sprake is van een mondelinge evaluatie die zal worden gehouden. Het besluit tot het doen uitvoeren van een evaluatie en de vorm waarin dat geschiedt is een gemeentelijke aangelegenheid. </antwoord>
      <noten afkomstig="antwoord"/>
   </antwoorden>
</kvr>
