<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Sipkes en Oedayraj Singh Varma (beiden GroenLinks) over voorlichting over de gewijzigde kieswet. (Ingezonden 27 februari 1998); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6858
</item>
         <item attribuut="Inhoud">Vragen gaan met name in op voorlichting aan personen met een vergunning tot verblijf.</item>
         <item attribuut="Rubriek">Staats- en bestuursrecht (Kiesrecht) Staats- en bestuursrecht (Vreemdelingenrecht)</item>
         <item attribuut="Trefwoorden">Kiesrecht Voorlichting Vreemdelingen</item>
         <item attribuut="Vindplaats">Kamervragen met antwoord 1997-1998, nr. 1021, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Sipkes</persoon>
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1998-04-01</item>
         <item attribuut="Datum_indiening">1998-02-27</item>
         <item attribuut="Document-id">KVR6858</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2093" allpagenumbers="2093 2094 2095" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6858" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1021" onderwerp="" indiendatum="1998-02-27">
         <vrager partij="GroenLinks" oorsprong="parlement">Sipkes</vrager>
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1998-04-1">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder>de staatssecretaris van Binnenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is er met betrekking tot de komende gemeenteraadsverkiezingen voldoende voorlichting gegeven over de gevolgen van de gewijzigde Kieswet? Heeft u het idee dat zowel gemeenten als burgers, met name migranten, nu inzicht hebben in de gevolgen van de Kieswet? </vraag>
      <vraag nummer="2">Bent u ervan op de hoogte dat er verwarring heerst bij gemeenten over de vraag vanaf welk tijdstip het vijfjarig rechtmatig verblijf in Nederland gaat tellen bij vreemdelingen die zich niet direct bij binnenkomst hebben kunnen inschrijven bij het GBA (zoals bij asielzoekers altijd het geval is), maar die naderhand in het bezit zijn gesteld van een vergunning tot verblijf? Bent u bereid om in deze kwestie zo spoedig mogelijk alsnog duidelijkheid te verschaffen aan gemeenten, zodat vreemdelingen die hier reeds vijf jaar rechtmatig verblijven, bij de komende gemeenteraadsverkiezingen wel gebruik kunnen maken van het kiesrecht? </vraag>
      <vraag nummer="3">Bent u van oordeel dat hetgeen u in uw brief d.d. 9 februari jl aan de korpschefs van de regionale politiekorpsen schrijft, slechts een verduidelijking van het beleid betreft en niet een inhoudelijke wijziging van het beleid? </vraag>
      <vraag nummer="4">Bent u bekend met de bestuurspraktijk, zoals neergelegd in vreemdelingencirculaire onder A4.6.7.2.1 en zoals ook door het Instituut voor Multiculturele Ontwikkeling «Forum» bevestigd, dat bij een aanvraag om verlenging van een vergunning tot verblijf die binnen zes maanden na experatiedatum is ingediend, de verlengde vergunning wordt verleend vanaf de experatiedatum, zodat er geen gat ontstaat in het verblijfsrecht? Zo ja, komt daarmee uw «verduidelijking», nl. het ingaan van de verlengde vergunning op de datum van de aanvraag, waardoor er wel een gat ontstaat in het verblijfsrecht, niet neer op een wezenlijke inhoudelijke beleidswijziging? Zo ja, acht u dit een gewenste wijziging? </vraag>
      <vraag nummer="5">Deelt u mijn oordeel dat een inhoudelijke wijziging in bestuurspraktijk ten aanzien van de ingangsdatum van een verlengde verblijfsvergunning zeer ingrijpende gevolgen heeft voor de mogelijkheid van het uitoefenen van het kiesrecht, het verkrijgen van een vergunning tot vestiging en naturalisatie bij een te verwachten wijziging van de Rijkswet op het Nederlanderschap? Deelt u mijn oordeel dat deze beleidswijziging eerst zal moeten worden besproken in de Kamer voordat ze kan worden ingevoerd? </vraag>
      <vraag nummer="6">Bent u bereid de beleidswijziging ten aanzien van de ingangsdatum van de verlengde verblijfsvergunningen niet toe te passen bij de komende gemeenteraadsverkiezingen? Zo ja, gaat u hiertoe maatregelen treffen? Zo neen, waarom niet? Kunt u ons hierover vóór de gemeenteraadsverkiezingen uitsluitsel geven? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">In voorbereiding op de gemeenteraadsverkiezingen heeft Staatssecretaris Kohnstamm een voorlichtingscampagne opgezet om de kennis van de kiesgerechtigden over de verkiezingen en met name over de wijzigingen in de Kieswet te vergroten. In zijn brief van 28 januari jl. heeft hij de Tweede Kamer de aanpak van de campagne uiteengezet (kamerstukken II, 1997/1998, 24 244, nr. 8). De voorlichting voor de gemeenteraadsverkiezingen was de eerste in een reeks, waarin ook de Tweede Kamerverkiezingen en, in 1999, de verkiezingen voor Provinciale Staten en het Europees Parlement voor het voetlicht worden gebracht. Bij de campagne wordt naast datum en aard van de verkiezingen met name aandacht gevraagd voor onder meer de verlenging van de openingstijden van stembureaus tot 20.00 uur en de verlaging van de voorkeurdrempel. Ook de nieuwe voorwaarden voor niet-Nederlanders om voor het kiesrecht voor de gemeenteraadsverkiezingen in aanmerking te komen zijn in de voorlichtingscampagne aan de orde gesteld. De campagne richt zich op een algemeen publiek, waarbij voor twee doelgroepen extra activiteiten zijn opgezet: leden uit minderheidsgroepen en jongeren. Voor leden uit minderheidsgroepen is in samenwerking met een daartoe gespecialiseerd bureau, specifiek materiaal gemaakt. Voor Turken en Marokkanen verschenen basismaterialen als brochures en radio- en tv-spots in vertaalde versies. Voor deze groepen en Surinamers en Antillianen is voorts met name energie gestoken in de gerichte verspreiding van de materialen naar winkels en ontmoetingscentra. De vraag of er sprake is van «voldoende voorlichting» aan de kiesgerechtigden laat zich beantwoorden na het evaluatie-onderzoek naar de effecten van de campagne, dat evenals vier jaar geleden bij zowel de gemeenteraads- als de Tweede Kamerverkiezingen wordt verricht. Naast voorlichting aan de kiesgerechtigden, heeft Staatssecretaris Kohnstamm bij brieven van 10 november 1997 (CWI98/U1550 en U1551) zowel aan de gemeentebesturen als aan de politieke partijen een uitgebreide circulaire gezonden over recente wijzigingen op het terrein van het kiesrecht en de verkiezingen. </antwoord>
      <antwoord nummer="2">Voor het kiesrecht van niet-Nederlanders die geen onderdanen zijn van een lidstaat van de Europese Unie moet een onderscheid gemaakt worden tussen a. het vereiste dat men gedurende 5 jaar ingezetene in Nederland is en b. het vereiste dat men gedurende deze periode beschikt over een geldige verblijfstitel op grond van artikel 9, 9a of 10 van de Vreemdelingenwet. Bij de gemeenteraadsverkiezingen op 4 maart 1998 diende men op grond van een overgangsregeling sinds 1 februari 1996 over een dergelijke geldige verblijfstitel te beschikken. Dit had te maken met het feit dat met ingang van deze datum de verblijfstatus van niet-Nederlanders in de GBA is opgenomen door de koppeling van de GBA en de vreemdelingenadministratie. Het vereiste van vijf jaar ingezetenschap gold bij de gemeenteraadsverkiezingen van 4 maart jl. echter onverkort. De wijzigingen op het terrein van het kiesrecht van niet-Nederlanders zijn in de in antwoord 1 ter sprake gekomen circulaire aan de gemeentebesturen uitgebreid aan de orde gekomen. Hierin is geen nadere uiteenzetting opgenomen over het vereiste van 5 jaar ingezetenschap, aangezien dit geen nieuw vereiste betreft. Voor de vaststelling van de kiezersregisters ontlenen de gemeenten de gegevens aan de GBA. Voor het vereiste van 5 jaar ingezetenschap wordt derhalve bekeken of de niet-Nederlanders gedurende een periode van 5 jaar in enige gemeente in Nederland in de GBA (tot 1 oktober 1994: in de gemeentelijke bevolkingsboekhouding) zijn ingeschreven. Het staat niet-Nederlanders echter vrij om aan de hand van ander bewijsmateriaal aan te tonen dat zij gedurende 5 jaar ingezetene in Nederland zijn. Op grond van artikel 55 van het Besluit gemeentelijke basisadministratie persoonsgegevens worden asielzoekers die in een opvangcentrum verblijven echter gedurende het eerste jaar van verblijf in Nederland niet in de GBA ingeschreven. Voor zover vóór de inwerkingtreding van dit artikel (per 1 oktober 1994) dit eveneens gebeurde, mag deze periode bij de beoordeling van het vereiste van 5 jaar ingezetenschap wel worden meegeteld. Gemeenten kunnen echter bij vaststelling van het kiezersregister geen rekening houden met deze periode, aangezien die niet uit de GBA kan worden afgeleid. Niet-Nederlanders die niet gedurende een periode van 5 jaar in de GBA zijn ingeschreven, maar wel kunnen aantonen dat zij gedurende 5 jaar in Nederland verblijven, moeten derhalve de gemeenten uit eigen initiatief om opname in het kiezersregister verzoeken. Er zijn geen aanwijzingen dat de gemeenten er op grote schaal niet van op de hoogte zijn dat de periode van 5 jaar ingezetenschap mede kan worden aangetoond aan de hand van andere bewijsstukken. Het betreft hier geen nieuwe kwestie, die wordt veroorzaakt door de recente wijzigingen van de Kieswet. De gemeenten behoefden dan ook niet nader geïnformeerd te worden over dit punt zo dit feitelijk nog mogelijk geweest zou zijn. </antwoord>
      <antwoord nummer="3">Ja. </antwoord>
      <antwoord nummer="4">In de Vreemdelingencirculaire A4/6.7.2.1. is niet bepaald dat bij een aanvraag om verlenging van de geldigheidsduur van een vergunning tot verblijf die binnen zes maanden na expiratiedatum is ingediend, de vergunning wordt verleend vanaf de expiratiedatum van de vorige vergunning. In de Vreemdelingencirculaire is slechts bepaald dat een aanvraag niet zal worden afgewezen op de enkele grond dat deze te laat is ingediend indien daarbij een termijn van 6 maanden niet is overschreden. De Vreemdelingencirculaire geeft dus geen duidelijke instructie over het met terugwerkende kracht verlenen (of verlengen) van de vergunning tot verblijf. Mij is gebleken dat de uitvoeringspraktijk, juist door het ontbreken van duidelijke regels, verschillend is omgegaan met het verlenen van terugwerkende kracht. Er is naar mijn mening dan ook geen bestendige bestuurspraktijk op dit punt. Onder deze omstandigheden is de aanvulling op de Vreemdelingencirculaire dan ook geen beleidswijziging maar een verduidelijking van het beleid. </antwoord>
      <antwoord nummer="5">Ik deel uw oordeel dat de regel zoals die thans is opgenomen in de Vreemdelingencirculaire ingrijpende gevolgen kan hebben voor de opbouw van verblijfsrechten en daarmee voor het verkrijgen van andere rechten op basis van dit verblijfsrecht. Bij de behandeling van het koppelingswetsvoorstel heeft uw kamer evenwel reeds ingestemd met de aanpassing van A4/6.7.2.1. Ik heb er voor gekozen om paragraaf A4/6.7.2.1. naar aanleiding van de knelpunten bij het vaststellen van het kiesregister, in lijn van het koppelingswetsvoorstel, te verduidelijken voor wat betreft het met terugwerkende kracht verlenen van een verblijfsvergunning. Voor het overige blijft artikel A4/6.7.2.1. tot aan de inwerkingtreding van de koppelingswet gehandhaafd. Dit betekent dat een aanvraag om verlenging van de geldigheidsduur die is ingediend binnen 6 maanden na de expiratiedatum, zal worden getoetst aan de voorwaarden voor voortgezet verblijf. Met inwerkingtreding van de koppelingswet zal een niet tijdige aanvraag om verlenging van de geldigheidsduur er toe leiden dat de aanvraag wordt getoetst aan de voorwaarden voor eerste toelating. Uitgangspunt is dat een vreemdeling zelf verantwoordelijk is voor het tijdig indienen van een aanvraag. Slechts in de uitzonderingssituatie dat een vreemdeling door omstandigheden buiten zijn schuld gelegen, de aanvraag te laat indient, zal de aanvraag worden beoordeeld als een verzoek om voortgezet verblijf en kan de vergunning met terugwerkende kracht in aansluiting op de eerdere vergunning worden verleend. </antwoord>
      <antwoord nummer="6">De verduidelijking zoals die thans in de Vreemdelingencirculaire is opgenomen geldt vanaf 9 februari 1998. Hierdoor wordt gewaarborgd dat zich bij de gemeenteraadsverkiezingen in 2002 geen knelpunten meer voordoen met betrekking tot de zogenaamde «gaten in het verblijfsrecht». Als bij die verkiezingen wordt vastgesteld dat een vreemdeling niet gedurende vijf jaar onafgebroken legaal in Nederland heeft verbleven, zal hij niet kiesgerechtigd zijn. </antwoord>
      <noten afkomstig="antwoord"/>
   </antwoorden>
</kvr>
