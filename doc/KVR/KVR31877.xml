<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Volksgezondheid, Welzijn en Sport en voor Jeugd en Gezin over compulsief gebruik van internet. (Ingezonden 6 maart 2008); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31877
</item>
         <item attribuut="Inhoud">Vragen naar aanleiding van het antwoord op eerdere vragen (Aanhangsel Handelingen II, 2007-2008, nr. 1226) over onderzoeken naar dwangmatig internetgebruik door jongeren. Met name wordt gevraagd naar het door de minister aangekondigde vervolgonderzoek en de financiering daarvan.</item>
         <item attribuut="Rubriek">Welzijn (Jeugdigen) Welzijn (Verslavingszorg)</item>
         <item attribuut="Trefwoorden">Internet Jeugdigen Verslavingszorg</item>
         <item attribuut="Vindplaats">Kamervragen met antwoord 2007-2008, nr. 2253, Tweede Kamer</item>
         <item attribuut="Vraagnr_bij_indiening">2070813970</item>
         <item attribuut="Afkomstig_van">Jeugd en Gezin (JG)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2008-05-08</item>
         <item attribuut="Datum_indiening">2008-03-06</item>
         <item attribuut="Document-id">KVR31877</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4613" allpagenumbers="4613 4614" vetnummer="2070813970" code="0708tkkvr2253" lopendefooter="Tweede Kamer, vergaderjaar 2007–2008, Aanhangsel" filenaam="KVR31877" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2253" onderwerp="" indiendatum="2008-03-6">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Volksgezondheid, Welzijn en Sport en voor Jeugd en Gezin</vraagt-aan>
      </vraagdata>
      <antwoorddata antwoorddatum="8 mei 2008), zie ook Aanhangsel Handelingen nr. 1868, vergaderjaar 2007–2008">
         <antwoorder functie="minister" ministerie="Jeugd en Gezin">Rouvoet</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich de antwoorden op mijn vragen van 10 december 2007? <voetnoot nummer="1"/>
      </vraag>
      <vraag nummer="2">Vindt u de onderzoeken van het Sociaal Cultureel Planbureau (SCP) en het Instituut voor Onderzoek naar leefwijzen en verslaving (IVO) vergelijkbaar, danwel vervangbaar? Zo ja kunt u aangeven waar het SCP-onderzoek compulsief internetgebruik heeft onderzocht en wat de bevindingen daarvan zijn? Zo neen, waar verschillen de onderzoeken van elkaar? </vraag>
      <vraag nummer="3" voetnoot="1">Kunt u uw antwoord op vraag 2 toelichten waar u zegt dat er «vragen bestaan over de causale verbanden tussen internetspecifieke onderzoekskenmerken en het internetgebruik van jongeren»? <voetnoot nummer="1"/>
      </vraag>
      <vraag nummer="4">Is het u bekend hoeveel jongeren hulp zoeken bij het oplossen van problemen met compulsief internetgebruik? Zo neen, bent u bereid hier onderzoek naar te doen? Zo neen, waarom niet? </vraag>
      <vraag nummer="5">Kunt u aangeven welke instanties hulp bieden aan jongeren met compulsief internetgebruik? Zo neen, bent u bereid een inventarisatie te maken? Kunt u aangeven of deze instanties budget hebben voor jongeren met compulsief internetgebruik? </vraag>
      <vraag nummer="6" voetnoot="1">In antwoord op vraag 5 <voetnoot nummer="1"/>zegt u dat het SCP voornemens is vervolgonderzoek te verrichten en aanvullend onderzoek te doen op deze punten. Wanneer zal het SCP dit onderzoek gaan doen? Heeft het SCP al aangeven of ze ook inderdaad het compulsief internetgebruik en de rol van de opvoeding hierbij gaat meenemen? Kunt u uw antwoord toelichten? </vraag>
      <vraag nummer="7">Heeft u het voornemen het SCP hiervoor te financieren? Zo neen, waarom niet? </vraag>
      <vraag nummer="8">Deelt u de mening dat het langdurig volgen van dezelfde groep voor een kwalitatief onderzoek van belang is? Zo ja, waarom financiert u dan niet het kleine bedrag wat de begroting van IVO voor dit onderzoek ontbeert? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentjaargang="2007-2008" documentnummer="1226">Aanhangsel Handelingen, vergaderjaar 2007–2008, nr. 1226.</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Zoals reeds aangegeven in het antwoord op uw vragen van 10 december 2007 over dit onderwerp, bevestigen zowel het SCP onderzoek als het IVO onderzoek het bestaande beeld dat het internet niet meer weg te denken valt uit het dagelijkse leven. De onderzoeken zijn niet geheel vergelijkbaar. Het IVO onderzoek gaat specifiek in op compulsief internetgebruik. In het SCP onderzoek wordt de nadruk gelegd op de kansen en bedreigingen van internetgebruik, met in het bijzonder aandacht voor de digitale vaardigheden van jongeren (en ook van hun ouders), op het gebruik van communicatietoepassingen (msm, social networking sites, profielsites) en vooral ook op de regels rond internetgebruik in het gezin. </antwoord>
      <antwoord nummer="3">In het antwoord op vraag 2 staat abusievelijk «internetspecifieke onderzoekskenmerken»; dit had moeten zijn «internetspecifieke opvoedingskenmerken». We bedoelden daarmee het volgende. In paragraaf 6.3 van het onderzoek is het niet duidelijk of de waargenomen opvoedingskenmerken, zoals bijvoorbeeld het hanteren van strenge regels door ouders, de oorzaak zijn van compulsief internetgebruik. Er wordt namelijk ook geopperd dat de waargenomen opvoedingskenmerken, zoals bijvoorbeeld de strenge regels, een reactie zouden kunnen zijn van de ouders op het veelvuldige internetgebruik van hun kinderen. </antwoord>
      <antwoord nummer="4">In antwoord op uw Kamervragen van 10 december 2007 hebben we reeds aangegeven niet over exacte cijfers te beschikken, maar dat de verwachting is dat dit aantal erg laag is. Uit de kerncijfers 2006 van het Landelijk Alcohol en Drugs Informatie Systeem (LADIS) blijkt namelijk dat slechts één procent van alle cliënten in de ambulante verslavingszorg zich aanmeldt voor iets anders dan een alcohol- of drugsverslaving. Daarbij is het aandeel jongeren in deze categorie erg laag. Ook vanuit het veld ontvangen we signalen dat het niet om grote getallen gaat. Zoals we in het antwoord op uw vorige set kamervragen ook al aangaven is het aantal jongeren dat zich bij de verslavingszorg meldt met deze problematiek te laag om hier gericht onderzoek naar te doen. </antwoord>
      <antwoord nummer="5">We hebben hier thans geen uitgewerkt overzicht van, maar vanuit de praktijk horen we dat doorgaans verslavingszorginstellingen deze personen, vanuit algemene verslavingsexpertise, behandeling bieden. Ook kunnen ze bij de geestelijke gezondheidszorg of een vrijgevestigde psycholoog of psychiater terecht. Indien er sprake is van obsessief compulsief gedrag dat het functioneren van een persoon ernstig beïnvloedt, heeft deze persoon op basis van de Zorgverzekeringswet recht op behandeling die wordt vergoed door de zorgverzekeraars. De minister van VWS heeft tijdens het algemeen overleg verslavingszorg van 12 december 2007 een onderzoek toegezegd over nieuwe vormen van verslaving. In dit onderzoek zal de vraag over het behandelaanbod voor jongeren met compulsief internetgebruik, voor zover hier sprake is van verslavingsgedrag, meegenomen worden. Eerder is toegezegd om u in mei 2008 per brief te informeren over hoe dit onderzoek vormgegeven zal worden. </antwoord>
      <antwoord nummer="6 en 7">Het SCP heeft het onderzoek «Nieuwe links in het gezin» deels vanuit hun eigen middelen uitgevoerd, en deels met behulp van een financiële bijdrage vanuit het ministerie van Economische Zaken. Het SCP is zich nog aan het oriënteren op aanvullende financiering en op de specifieke inhoud van vervolgonderzoek. We zijn niet voornemens om het SCP boven op de eigen middelen extra subsidie te verlenen. Compulsief internetgebruik vormt wel een onderdeel van het onderzoek over nieuwe vormen van verslaving dat de minister van VWS heeft toegezegd. </antwoord>
      <antwoord nummer="8">We vinden het belangrijk dat trends in het gedrag en de problematiek van jongeren in kaart worden gebracht. Dit betekent echter niet dat we alle onderzoeken (of gaten in de begroting ervan) op dat terrein ook kunnen en willen financieren. </antwoord>
      <noten afkomstig="antwoord"/>
   </antwoorden>
</kvr>
