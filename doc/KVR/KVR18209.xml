<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over de Nederlandse verantwoordelijkheid inzake sloopschepen in Azië. (Ingezonden 10 juni 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18209
</item>
         <item attribuut="Inhoud">Twee Nederlandse schepen zijn onlangs naar een sloopstrand in Azië gebracht. Bij het slopen van zeeschepen komen gevaarlijke stoffen vrij, waaronder asbest en PCB-houdende olie (www.greenpeaceweb.org.).</item>
         <item attribuut="Rubriek">Milieu (Afvalverwerking) Milieu (Gevaarlijke stoffen) Verkeer, vervoer en waterstaat (Zeescheepvaart)</item>
         <item attribuut="Trefwoorden">Afvalverwerking Gevaarlijke stoffen Schepen Zeescheepvaart</item>
         <item attribuut="Vindplaats">Kamervragen met antwoord 2002-2003, nr. 1661, Tweede Kamer</item>
         <item attribuut="Vraagnr_bij_indiening">2020312860</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2003-07-22</item>
         <item attribuut="Datum_indiening">2003-06-10</item>
         <item attribuut="Document-id">KVR18209</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3473" allpagenumbers="3473 3474" vetnummer="2020312860" code="0203tkkvr1661" lopendefooter="Tweede Kamer, vergaderjaar 2002–2003, Aanhangsel" filenaam="KVR18209" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1661" onderwerp="" indiendatum="2003-06-10">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-07-22">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Klopt het dat het schip «Nirint Progress» <voetnoot nummer="1"/>van de Nederlandse rederij Naess Shipping en het schip «Holstein Express» <voetnoot nummer="2"/>van de Nederlandse rederij Vroon recentelijk naar een sloopstrand in Azië gebracht zijn? Zo ja, is van de export van deze schepen melding gemaakt bij het Internationaal Meldpunt Afvalstoffen? </vraag>
      <vraag nummer="2">Is het u bekend dat er bij het slopen van zeeschepen in India en Bangladesh gevaarlijke stoffen vrij komen, waaronder asbest en PCB-houdende olie? </vraag>
      <vraag nummer="3">Deelt u de mening dat Nederlandse scheepseigenaren alles moeten doen om de schade aan mens en milieu bij de sloop van hun schepen te voorkomen? Zo ja, wilt u de Nederlandse scheepseigenaren, Naess Shipping en Vroon in het bijzonder, op deze verantwoordelijkheid wijzen? </vraag>
      <vraag nummer="4">Wat is volgens u de verantwoordelijkheid van scheepseigenaren bij het schoonmaken van schepen, voordat schepen naar sloopstranden verscheept worden? Deelt u de mening dat de Nederlandse overheid een rol kan spelen bij het schoonmaken van schepen voordat ze naar sloopstranden worden verscheept? </vraag>
      <vraag nummer="5">Deelt u de mening dat het exporteren van gevaarlijk afval onder de verplichtingen van het Basel Akkoord verboden is? Zo ja, bent u bereid het exporteren van gevaarlijk afval in de vorm van sloopschepen te verbieden? </vraag>
      <vraag nummer="6">Wat is de stand van zaken betreffende uw doelstellingen ten opzichte van het verbeteren van milieu- en arbeidsomstandigheden bij het slopen van schepen wereldwijd, zoals geformuleerd in de begrotingsstaat voor het jaar 2003? Welke maatregelen heeft u getroffen en wat is het resultaat? </vraag>
      <noten afkomstig="vraag">
         <noot nummer="3"/>
         <noot nummer="1" weblink="http://www.greenpeaceweb.org/sh ipbreak/50-ships.asp?id=48 ">http://www.greenpeaceweb.org/sh ipbreak/50-ships.asp?id=48 </noot>
         <noot nummer="2" weblink="http://www.greenpeace.nl/multimed ia/image-view?startrow=3&amp;cam paignid=4595 ">http://www.greenpeace.nl/multimed ia/image-view?startrow=3&amp;cam paignid=4595 </noot>
         <noot nummer="3" documenttype="Kamerstuk" kamerstuk-id="28 600 XI, p. 160">Kamerstuk 28 600 XI, p. 160</noot>
      </noten>
   </vragen>
   <antwoorden aantal="6">
      <antwoord nummer="1">Ja, het klopt dat beide schepen recentelijk gesloopt zijn in Azië. Het schip de Nirint Progress was geen juridisch eigendom van Naess Shipping, maar van Major World SA en was geregistreerd in Panama. Op verzoek van meerdere Nederlandse economische eigenaren voerde Naess Shipping het technisch beheer over het schip dit houdt concreet in dat Naess Shipping verantwoordelijk is voor de dagelijkse operationele zaken bij de exploitatie van het schip. Dergelijke constructies zijn in de zeevaart gebruikelijk en ook in de Nederlandse wetgeving toegestaan. Het schip de Holstein Express werd beheerd door de Vroon Groep en was geregistreerd in de Filippijnen. Beide schepen zijn door de eigenaren verkocht aan handelsbedrijven in Engeland respectievelijk de Verenigde Staten. Met de verkoop aan deze bedrijven is ook de verantwoordelijkheid voor het schip overgedragen. Deze handelsbedrijven hebben contracten gesloten met sloopwerven in Azië. Veel scheepseigenaren laten incidenteel een schip ontmantelen en schakelen om die reden gespecialiseerde handelsbedrijven in met kennis van de sloopmarkt. De export van deze schepen is niet gemeld bij het Internationaal Meldpunt Afvalstoffen. Melding aan het IMA in het kader van de EVOA is niet aan de orde omdat de laatste havens voor afvaart respectievelijk Chittagong (Bangladesh) en Pointe de Galets (Mauritius) waren. Er is dus geen sprake van export uit Nederland. </antwoord>
      <antwoord nummer="2">Ja, het is mij bekend dat er bij het slopen van zeeschepen in India en Bangladesh gevaarlijke stoffen als asbest en PCB’s vrijkomen. </antwoord>
      <antwoord nummer="3">Ja, ik ben van mening dat Nederlandse scheepseigenaren alles moeten doen om schade aan mens en milieu te voorkomen. De problemen die ontstaan bij het onzorgvuldig slopen van zeeschepen treft echter meerdere partijen, waaronder alle scheepseigenaren. Om concurrentieverstoring tussen reders te voorkomen dienen regels voor het afstoten van schepen richting sloop wereldwijd voor alle scheepseigenaren te gelden. Deze internationale regels voor een level playing field dienen binnen het daartoe aangewezen internationale forum, de IMO (Internationale Maritieme Organisatie) vastgesteld te worden. het heeft daarbij mijn voorkeur dat die regels een verplichtend karakter hebben. Daarbij maak ik de kanttekening dat er op dit moment naar verwachting in IMO-verband geen meerderheid te vinden is voor een verplichtende regelgeving op dit dossier. Bij het ontbreken van voldoende draagvlak voor een verplicht regime op dit moment, vind ik het van groter belang dat de ontwerprichtlijnen die van 14 tot 18 juli in IMO aan de orde zijn, worden omgezet in een definitieve richtlijn aan het eind van dit jaar. Mogelijk is er daarna voldoende draagvlak om de slag naar een verplicht regime dan met succes te kunnen maken. Op 9 juli heb ik mijn standpunt besproken met de Koninklijke Vereniging van Nederlandse Reders (KVNR). De directeur van de KVNR heeft mij laten weten mijn standpunt te delen. De KVNR zal door middel van voorlichting alle Nederlandse rederijen op hun verantwoordelijkheid wijzen, inclusief het gebruik van de vrijwillige «Industry Code of Practice on Ship Recycling», die in 1999 door de internationale redersvereniging ontwikkeld is. Voorts merk ik op dat P&amp;O Nedlloyd, de Brits-Nederlandse rederij die verantwoordelijkheid reeds genomen heeft door zijn schepen in China op verantwoorde wijze te laten ontmantelen. Dit bedrijf geeft daarmee een voorbeeld aan alle andere reders hoe die verantwoordelijkheid in de praktijk vorm gegeven kan worden. Ook voor andere reders is het van belang om bij overdracht van een schip aan een nieuwe eigenaar te letten op de in het schip aanwezige gevaarlijke (afval)stoffen en bovengenoemde code daarbij te hanteren. </antwoord>
      <antwoord nummer="4">Scheepseigenaren dienen zich maximaal in te spannen om het slopen van zeeschepen op milieuverantwoorde wijze te laten plaatsvinden. Uiteraard betekent dat dat er zowel bij nieuwbouw als bij grootschalig onderhoud aan zeeschepen gekozen kan worden voor milieuvriendelijker materialen en apparatuur, om problemen tijdens de sloopfase te voorkomen. In de allerlaatste fase vlak voor de sloop dient een scheepseigenaar een inventarisatie te maken van de gevaarlijke afvalstoffen die zich nog aan boord bevinden. Deze inventarisatie dient naar mijn mening onderdeel te zijn van het contract van de scheepseigenaar met de sloper. De bemanning die het schip naar de sloopbestemming vaart kan goede diensten verlenen door gevaarlijke afvalstoffen voor zover mogelijk te verwijderen en onderweg af te geven. De gevaarlijke afvalstoffen die niet verwijderd kunnen worden, moeten aan boord duidelijk herkenbaar gemerkt worden. Met de sloper dient afgesproken te worden dat eerst alle gevaarlijke afvalstoffen verwijderd worden alvorens het schip totaal ontmanteld mag worden. De rol van de Nederlandse overheid richt zich op het beïnvloeden van met name de andere EU-landen om gezamenlijk in IMO tot bindende afspraken te komen, zoals hiervoor geschetst in het antwoord op vraag 3. </antwoord>
      <antwoord nummer="5">Export van gevaarlijk afval wordt gereguleerd door het Verdrag van Bazel. Ik merk echter op dat een schip dat gebruikt wordt voor het vervoer van lading en in het bezit is van de benodigde certificaten, niet beschouwd wordt als een afvalstof. Dat wordt pas anders indien het schip aan zijn laatste reis richting sloopwerf begint. In die situatie dient een kennisgevingsprocedure zoals beschreven is in het Verdrag van Bazel te leiden tot een verantwoorde sloop. Indien het land van ontvangst, het land waar het schip dus gesloopt wordt, toestemming geeft, is er geen reden de export van sloopschepen te verbieden. De systematiek van kennisgeving is onderdeel van de discussie in IMO bij het opstellen van de in het antwoord op vraag 3 genoemde richtlijn. </antwoord>
      <antwoord nummer="6">In de Begrotingsstaat 2003 is op pagina 160 als prestatie genoemd het opzetten en invulling geven aan een mondiaal actieprogramma, met als doel de mileu- en arbeidsomstandigheden bij het slopen van zeeschepen wereldwijd te verbeteren. Deze begroting is in september 2002 gepresenteerd. In oktober 2002 heb ik mij beraden over de inzet die ik op dit onderwerp wil doen. Ik heb toen besloten deze prestatie onderdeel te laten zijn van mijn inzet in internationale gremia en niet zelfstandig te komen tot een mondiaal actieprogramma. Om deze reden zal de in de Begrotingsstaat genoemde prestatie niet meer als zodanig geleverd worden. De doelstelling van de Nederlandse regering ten aanzien van het verbeteren van milieu- en arbeidsomstandigheden bij het slopen van schepen is dus niet veranderd. Vooral door samenwerking in EU-verband streeft de regering er naar deze doelstelling te realiseren via de relevante internationale gremia als IMO, ILO (International Labour Organisation) en het Verdrag van Bazel. Over de resultaten van de onder 3 genoemde vergadering zult u worden geïnformeerd. </antwoord>
      <noten afkomstig="antwoord"/>
   </antwoorden>
</kvr>
