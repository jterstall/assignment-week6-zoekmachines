<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de kwaliteit van de arbodiensten. (Ingezonden 27 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6009
</item>
         <item attribuut="Inhoud">Vragen naar aanleiding van bericht in Cobouw (23 oktober 1997) over de kwaliteit van arbodiensten in de bouwnijverheid.</item>
         <item attribuut="Rubriek">Arbeid (Arbeidsbescherming) Arbeid (Arbeidsomstandigheden) Bouw (Algemeen)</item>
         <item attribuut="Trefwoorden">Arbeidsbescherming Arbeidsomstandigheden Bedrijfsgezondheidszorg Bouwnijverheid</item>
         <item attribuut="Vindplaats">Kamervragen met antwoord 1997-1998, nr. 291, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-11-17</item>
         <item attribuut="Datum_indiening">1997-10-27</item>
         <item attribuut="Document-id">KVR6009</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="591" allpagenumbers="591 592" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6009" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="291" onderwerp="" indiendatum="1997-10-27">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-11-17">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van de conclusies van het congres «Samen naar gezond werk»? <voetnoot nummer="1"/>
      </vraag>
      <vraag nummer="2">Onderschrijft u de conclusie van de stichting Arbouw dat het slecht is gesteld met de kwaliteit van arbodiensten die werken voor de bouwnijverheid, en dat hobbyisme en desinteresse hoogtij vieren? Zo ja, heeft u aanwijzingen dat deze conclusie niet tevens voor andere bedrijfstakken geldt? </vraag>
      <vraag nummer="3" voetnoot="2">Onderschrijft u de conclusie van de stichting Arbouw dat aan certificering van arbodiensten weinig belang wordt gehecht, omdat certificatie geen garantie voor kwaliteit inhoudt? Hoe verhoudt dit zich tot uw antwoorden op mijn eerdere vragen over dit onderwerp? <voetnoot nummer="2"/>
      </vraag>
      <vraag nummer="4">Bent u bereid maatregelen te nemen om te bewerkstelligen dat een maatschappelijk acceptabele en uniforme kwaliteit van arbodiensten verzekerd wordt? Zo ja, welke? </vraag>
      <noten afkomstig="vraag">
         <noot nummer="1" datum="1997-10-23" bron="Cobouw">Cobouw, 23 oktober 1997</noot>
         <noot nummer="2" documenttype="Kamervragen">Aanhangsel Handelingen, nrs. 771 en 1040, vergaderjaar 1996-1997.</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De directeur van Arbouw heeft zijn uitspraken gebaseerd op gegevens uit een eigen informatiesysteem van Arbouw. Ik kan niet over deze gegevens beschikken. Dit systeem zou het mogelijk maken om arbodiensten met elkaar te vergelijken op aspecten van hun functioneren. Een in het oog lopend voorbeeld betreft lawaaidoofheid. Door sommige arbodiensten wordt dit volgens Arbouw in het geheel niet geconstateerd, terwijl andere diensten deze aandoening regelmatig vaststellen, zelfs tot 49% van het totaal aantal gestelde diagnoses. In andere voorbeelden zijn de verschillen veel minder groot. Aan de geconstateerde verschillen wordt door Arbouw de in de vraagstelling genoemde conclusie verbonden. Overigens is door de directeur van Arbouw ook gesteld dat de arbodienstverlening door werkgevers en werknemers in de bouw in het algemeen positief wordt gewaardeerd, zoals uit tevredenheidsonderzoek is gebleken. Aangezien ik, zoals gezegd, niet beschik over de gegevens uit het onderzoek, kan ik mij geen oordeel vormen over de validiteit ervan. Wel acht ik het aannemelijk dat er duidelijke verschillen zijn in het functioneren van arbodiensten. Een algemene uitspraak dat het slecht gesteld is met de kwaliteit van arbodiensten die werken voor de bouwnijverheid (of voor andere bedrijfstakken) zou ik, gelet op het bovenstaande echter niet voor mijn rekening willen nemen. Daarmee is uiteraard niet gezegd dat de kwaliteit van arbodiensten voor mij geen punt van aandacht is. De signalen die Arbouw geeft, staan niet op zichzelf. Ook van de kant van bijvoorbeeld werknemersorganisaties komen er kritische geluiden over het functioneren van arbodiensten. Om aan de kwaliteitsontwikkeling te werken, ben ik voornemens om in 1998 in overleg met de Branche Organisatie Arbodiensten (BOA), een onderzoek te laten uitvoeren, dat verbeterpunten voor de verschillende vormen van dienstverlening moet opleveren. Voorts zal ik in het periodieke overleg dat ik met de BOA heb, nagaan hoe, naast de kwaliteitstoetsing in het kader van certificering, de permanente aandacht van de BOA en van de aangesloten leden voor de kwaliteit van de dienstverlening kan worden bevorderd en ondersteund. In dit verband wijs ik erop dat ik in het kader van de doelsubsidie voor NIA’TNO voor 1997 en 1998 een bedrag van f 600 000,– heb gereserveerd voor activiteiten ter ondersteuning van de kwaliteitsontwikkeling van arbodiensten. De programmering van deze activiteiten geschiedt in nauw overleg met de BOA. Tenslotte zal ik, gelet op het feit dat de kritiek in het bijzonder betrekking heeft op de medische advisering, contact opnemen met de minister van VWS en de betrokken artsenorganisaties om te bezien of de kwaliteitsontwikkeling van de bedrijfsgeneeskunde verbetering behoeft. </antwoord>
      <antwoord nummer="3">Mij is genoemde conclusie niet bekend. Wel is opgemerkt dat «de certificatie van arbodiensten zeker geen garantie is voor kwaliteit». Door toepassing van het instrument van certificering wordt veilig gesteld dat het kwaliteitssysteem van een arbodienst aan een groot aantal essentiële vereisten voldoet. Ook wordt de kwaliteit van de dienstverlening in enkele concrete situaties getoetst. Dit betekent evenwel niet dat het certificaat de garantie geeft dat de zeer vele en de zeer uiteenlopende adviezen en verrichtingen van arbodiensten alle aan de hoogste kwalitatieve eisen voldoen. Ik ga er daarbij vanuit dat een voortdurend streven naar kwaliteit onderdeel vormt van de professionele cultuur van een arbodienst. Tenslotte zij opgemerkt dat, indien blijkt dat de kwaliteit van een arbodienst aanwijsbaar en voortdurend tekortschiet, dit moet leiden tot intrekking van een certificaat. Ik wijs er in dit verband op dat het systeem van certificering niet alleen inhoudt dat er voorafgaand aan de certificaatverlening een gedegen onderzoek plaatsvindt, maar dat er gedurende de looptijd van een certificaat (in principe 4 jaar) ook jaarlijkse controles worden uitgevoerd. </antwoord>
      <antwoord nummer="4">In de eerste plaats verwijs ik naar het laatste deel van het antwoord dat ik hiervoor op de tweede vraag heb gegeven. In de tweede plaats wil ik in dit verband vermelden dat er hard gewerkt wordt aan een verbreding van het draagvlak voor de certificering van arbodiensten. Dit houdt verband met de voorgenomen verzelfstandiging van de certificering. Het ligt in de bedoeling dat de uitvoering van de certificering, die thans nog geschiedt door SZW, in de loop van 1998 wordt overgenomen door private certificerende instellingen. Daarmee is verbonden dat belanghebbende groeperingen, vertegenwoordigd door de centrale organisaties van werkgevers en werknemers en door de BOA, deelnemen aan een College van Deskundigen dat een begeleidende en aansturende taak heeft. Deze constructie zal het commitment van betrokkenen vergroten. In het afgelopen jaar heeft ter voorbereiding hiervan intensief beleidsoverleg tussen de betrokken partijen plaatsgevonden. De stand van zaken op dit moment is dat de voorstellen aan de achterbannen van de organisaties worden voorgelegd. Ik heb goede hoop dat in januari 1998 bestuurlijke overeenstemming over de voorstellen kan worden bereikt. Daarmee zal de weg vrij zijn voor de realisatie van de beoogde verzelfstandiging. Gelet op de bestuurlijke inbedding van zo’n verzelfstandigd certificeringssysteem, heb ik er vertrouwen in dat daarbij des te meer een maatschappelijk acceptabele en voldoende uniforme kwaliteit van arbodiensten binnen bereik zal komen. Ik zal de Kamer zo spoedig mogelijk over de resultaten van het overleg informeren. </antwoord>
      <noten afkomstig="antwoord"/>
   </antwoorden>
</kvr>
