<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Financiën en Binnenlandse Zaken en Koninkrijksrelaties over het beleggen van financiële reserves door de politie. (Ingezonden 27 augustus 2002); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16437
</item>
         <item attribuut="Inhoud">Vragen over berichten als zou de politieregio Amsterdam-Amstelland financiële reserves belegd hebben.</item>
         <item attribuut="Rubriek">Criminaliteit en openbare orde (Politie) Geld (Beleggingen)</item>
         <item attribuut="Trefwoorden">Beleggingen Politie</item>
         <item attribuut="Vindplaats">Kamervragen met antwoord 2002-2003, nr. 139, Tweede Kamer</item>
         <item attribuut="Vraagnr_bij_indiening">2010214460</item>
         <item attribuut="Afkomstig_van">Financiën (FIN) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-10-10</item>
         <item attribuut="Datum_indiening">2002-08-27</item>
         <item attribuut="Document-id">KVR16437</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="287" allpagenumbers="287 288 289" vetnummer="2010214460" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16437" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="139" onderwerp="" indiendatum="2002-08-27">
         <vrager partij="SP" oorsprong="parlement">De Wit</vrager>
         <vraagt-aan>de ministers van Financiën en Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="10 oktober 2002), zie ook Aanhangsel Handelingen nr. 33, vergaderjaar 2002–2003">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de berichtgeving over het beleggen door de politie van financiële reserves? <voetnoot nummer="1"/>
      </vraag>
      <vraag nummer="2" voetnoot="2">Zijn er meerdere korpsen die beleggen? Zijn er korpsen die geld uitlenen? Hoe staat dit in verhouding tot de uitspraak van de woordvoerder van de politieregio Amsterdam-Amstelland dat er een eind zou komen aan de beleggingsactiviteiten? <voetnoot nummer="2"/>
      </vraag>
      <vraag nummer="3" voetnoot="3 4">Wat was de oorspronkelijke bestemming van dit geld? Waarom werd dit geld niet ingezet om de activiteiten uit te breiden of personeel aan te nemen? Hoe kan in dit licht worden verklaard dat er niet voldoende geld is voor politie <voetnoot nummer="3"/>en dat de Amsterdamse hoofdcommissaris, de heer Kuiper, aangeeft dat er geen geld is voor uitbreiding? <voetnoot nummer="4"/>
      </vraag>
      <vraag nummer="4">Vindt u de beleggingen verantwoord? Wat vindt u ervan dat de opbrengst van de gelden lager is dan bij andere politieregio’s, zodat er effectief minder geld is om hun taken uit te voeren c.q. uit te breiden? </vraag>
      <vraag nummer="5">Kunt u inzicht verschaffen in mogelijke «verliezen» of verminderde winsten? </vraag>
      <vraag nummer="6">Vindt u dat er een eind gemaakt moet worden aan het beleggen van overheidsgelden voor winst? Zo nee, waarom niet? </vraag>
      <noten afkomstig="vraag">
         <noot nummer="1" datum="2002-08-21" bron="Het Parool">Het Parool, 21 augustus 2002</noot>
         <noot nummer="2" datum="1999-11-19" bron="Binnenlands Bestuur">Binnenlands Bestuur, 19 november 1999</noot>
         <noot nummer="3" datum="2002-07-5" bron="Algemeen Dagblad">Algemeen Dagblad, 5 juli 2002</noot>
         <noot nummer="4" datum="2002-08-2" bron="Binnenlands Bestuur">Binnenlands Bestuur, 2 augustus 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Conform artikel 1 van de Wet financiering decentrale overheden (Wet fido) zijn de politieregio’s decentrale overheden in de zin van deze wet. Artikel 2, tweede lid, van de Wet fido bepaalt dat het uitzetten van overtollige middelen (verstrekken van leningen en beleggen) en het gebruik van derivaten door decentrale overheden op een prudente wijze dient te geschieden en dat hierbij geen sprake mag zijn van het nemen van overmatige risico’s. Op grond van artikel 3 van de op de Wet fido gebaseerde Regeling uitzettingen en derivaten mogen decentrale overheden uitsluitend gelden uitzetten, indien de hoofdsom van de uitzetting is gegarandeerd door een financiële instelling met een goede kredietwaardigheid. Dit betekent dat zij niet mogen beleggen in aandelen, tenzij de hoofdsom gegarandeerd is en gelden uitsluitend mogen uitlenen aan andere overheden of aan financiële instellingen met een goede kredietwaardigheid. Kortom, indien een politieregio handelt binnen bovengenoemde beperkingen zijn uitzettingen toegestaan. De korpsen die over tijdelijke liquiditeitsoverschotten beschikken, mogen dit geld uitsluitend uitzetten bij financiële instellingen waarvan de mogelijkheid tot terugbetaling van rente en aflossing van het uitgezette bedrag aan de normen van de Wet fido voldoen. In de praktijk kiezen de korpsen ervoor om naast het aanhouden van banktegoeden ook deposito’s bij banken af te sluiten. In het jaar 2001 hebben twee korpsen belegd in het Euro-obligatiefonds van de Bank Nederlandse Gemeenten. Het komt bij de regiokorpsen niet voor dat zij middelen uitlenen aan derden met als doel hiermee inkomsten te genereren. In het artikel van Het Parool van 21 augustus jl. wordt gedoeld op een belegging van 36,2 miljoen door de politieregio Amsterdam-Amstelland waarbij de hoofdsom is gegarandeerd. Volgens opgave van de politieregio Amsterdam-Amstelland is overigens per 1 juli 2001 de helft van de uitzetting beëindigd, terwijl het restant van de uitzetting met ingang van 1 januari 2002 is beëindigd. De beëindiging van de belegging houdt mede verband met de onderlinge verevening van vermogens tussen de politieregio’s die op grond van een advies van de Stuurgroep Implementatie Modernisering Politiezorg (medio 2000) heeft plaatsgevonden. Deze operatie had ten doel de regio’s in een meer gelijkwaardige vermogenspositie ten opzichte van elkaar te brengen. Uit de mij beschikbare informatie blijkt voorts dat de jaarrekening 2001 van de politieregio Amsterdam-Amstelland is gecontroleerd door een externe accountant die heeft geconstateerd dat ten aanzien van de uitzetting aan de bepalingen van de Wet fido c.a. alsmede het door het Regionaal College vastgestelde treasurystatuut is voldaan. Er is derhalve sprake geweest van een garantie tot terugbetaling van de uitgezette hoofdsom waardoor de politieregio met betrekking tot dit aspect geen risico liep. </antwoord>
      <antwoord nummer="3">De bijdrage van het Rijk die jaarlijks ter beschikking wordt gesteld aan de politiekorpsen is conform artikel 44, eerste lid, van de Politiewet 1993 bestemd voor de kosten van de politie. Onder deze kosten worden volgens artikel 1, tweede lid, van het Besluit financiën regionale politiekorpsen verstaan de kosten voor personele en materiële middelen en investeringen. Hiertoe behoren derhalve ook de afschrijvingen op (vaste) activa. Aangezien personele kosten structureel van aard zijn, dienen deze gedekt te zijn door structurele inkomsten. Elk korps houdt er in de bedrijfsvoering rekening mee dat de vaste activa (bijvoorbeeld een gebouw) te zijner tijd moeten worden vervangen. Hiervoor wordt gedurende de levensduur van het desbetreffende actief jaarlijks een gedeelte van de ontvangen Rijksbijdrage gereserveerd, opdat op het moment van vervanging in principe voldoende eigen middelen beschikbaar zijn om de vervanging geheel of gedeeltelijk met eigen vermogen te kunnen financieren. Gelet op het feit dat de middelen een specifieke bestemming hebben (i.c. investeringen in verband met de vervanging van een actief) kunnen zij derhalve niet worden aangewend om activiteiten uit te breiden of personeel aan te nemen. Met de gereserveerde middelen kan worden voorkomen dat voor de financiering van het te vervangen actief een beroep moet worden gedaan op de geld- of kapitaalmarkt, hetgeen immers extra rentelasten met zich brengt. Tot het moment dat de gereserveerde middelen worden aangewend, worden deze tijdelijk uitgezet. De looptijd van uitzettingen moet zoveel mogelijk zijn afgestemd op het moment waarop de middelen nodig zijn voor investeringen. Uit bedrijfseconomische motieven zullen deze middelen renderend worden uitgezet. Overigens wijs ik er voor de goede orde op dat kort geleden een wijziging van de Politiewet 1993 van kracht is geworden op grond waarvan de minister van Binnenlandse Zaken en Koninkrijksrelaties de bevoegdheid is verleend regels te stellen ten aanzien van het vermogen van de politieregio’s. Deze regels zullen naar verwachting per 1 januari 2003 in werking treden. Een van de regels zal betrekking hebben op de verhouding tussen het eigen vermogen en het totale vermogen van de regio. Op deze wijze wordt het mogelijk de omvang van het eigen vermogen (reserves) te beïnvloeden. De uitspraak van de korpschef van de politieregio Amsterdam-Amstelland, de heer Kuiper, heeft geen relatie met het tijdelijk uitzetten van middelen, maar houdt verband met de bekostiging van eventuele verdere sterktegroei van de Nederlandse politie. De Tweede Kamer wordt binnenkort geïnformeerd over de verdeling van de intensiveringsmiddelen voor veiligheid, waaronder de sterktegroei van de politie, die voor deze kabinetsperiode beschikbaar zijn gesteld. </antwoord>
      <antwoord nummer="4">De keuze om, binnen de randvoorwaarden van de Wet fido (gegarandeerde hoofdsom, uitzettingen bij financiële instellingen met een goede kredietwaardigheid) uitzettingen te doen in producten met een variabel rendement, is aan de korpsbeheerder en het Regionaal College die het treasurystatuut opstelt, respectievelijk goedkeurt. Ik vind het vanuit een bedrijfseconomisch oogpunt verantwoord dat middelen die gedurende een zekere periode niet direct nodig zijn voor de dagelijkse bedrijfsvoering van een korps renderend worden uitgezet. Voor de beoordeling van het rendement dat op de belegging is behaald, dient de opbrengst over de gehele looptijd van de belegging te worden bezien. De middelen zijn belegd tijdens de periode medio juli 1996 tot en met ultimo 2001. Volgens opgave van het korps Amsterdam-Amstelland is gedurende deze periode een gemiddeld rendement op jaarbasis behaald van 9,11%. Dit percentage overschrijdt de rente op deposito’s in dezelfde periode. </antwoord>
      <antwoord nummer="5">Gelet op het antwoord op vraag 4 kan er mijns inziens niet worden gesproken van verliezen of verminderde winsten. </antwoord>
      <antwoord nummer="6">Zoals ik hiervoor heb aangegeven, acht ik het beleggen van middelen die niet direct voor de bedrijfsvoering van een korps nodig zijn verantwoord, mits wordt voldaan aan de beperkingen die door de Wet fido c.a. worden gesteld. De Wet fido staat toe dat deze middelen renderend worden uitgezet, maar verbiedt het genereren van winst door het lopen van overmatig risico. Het is daarbij naar mijn mening evident dat binnen de voorwaarden wordt getracht deze middelen renderend uit te zetten. Immers met de opbrengst daarvan beschikt het korps over extra middelen om activiteiten te ontplooien. Het spreekt daarbij vanzelf dat bij de keuze voor de beleggingsvorm en het verwachte rendement dat daarmee kan worden bereikt, ook de kans op het behalen van dat rendement wordt meegewogen. De bepalingen van de Wet fido c.a. en de uitwerking daarvan in het treasurystatuut bieden naar mijn mening een afdoende garantie dat de belegde middelen ter beschikking blijven van het desbetreffende politiekorps en dus de bedrijfsvoering in al haar facetten ten goede komen. Omwille van efficiencyredenen is de minister van Financiën overigens met de politieregio’s in overleg over deelname aan het zogenaamde geïntegreerd middelenbeheer zoals voorgesteld in het wetsvoorstel Eerste wijziging van de Comptabiliteitswet (Kamerstukken II 2001/2002, 28 035, nr. 326). Dit wetsvoorstel ligt thans ter behandeling bij de Eerste Kamer. Geïntegreerd middelenbeheer houdt in dat instellingen die een wettelijke taak uitvoeren en daarvoor middelen van het Rijk krijgen of via een wettelijke heffing, het geld dat nog niet is uitgegeven aanhouden op een rekening-courant bij het ministerie van Financiën. Over het geld dat wordt aangehouden, krijgen de instellingen rente van het Rijk. </antwoord>
      <noten afkomstig="antwoord"/>
   </antwoorden>
</kvr>
