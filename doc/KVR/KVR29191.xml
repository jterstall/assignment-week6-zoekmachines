<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de ministers van Landbouw, Natuurbeheer en Voedselkwaliteit en van Justitie over het gebrek aan controle, handhaving en sanctionering van het moedwillig doden van beschermde vogels. (Ingezonden 6 juni 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29191
</item>
         <item attribuut="Inhoud">Nadere vragen over de bescherming van weidevogels, de controle en handhaving en over de rol van burgers inzake signalering overtredingen. Zie ook Aanhangsel van de Handelingen II, 2007-2007, 1700.</item>
         <item attribuut="Rubriek">Natuur (Dierenbescherming) Natuur (Fauna)</item>
         <item attribuut="Trefwoorden">Dierenbescherming Vogels</item>
         <item attribuut="Vindplaats">Kamervragen met antwoord 2006-2007, nr. 2516, Tweede Kamer</item>
         <item attribuut="Vraagnr_bij_indiening">2060717230</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-08-29</item>
         <item attribuut="Datum_indiening">2007-06-06</item>
         <item attribuut="Document-id">KVR29191</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5319" allpagenumbers="5319 5320" vetnummer="2060717230" code="0607tkkvr2516" lopendefooter="Tweede Kamer, vergaderjaar 2006–2007, Aanhangsel" filenaam="KVR29191" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2516" onderwerp="" indiendatum="2007-06-6">
         <vrager partij="PvdD" oorsprong="parlement">Thieme</vrager>
         <vraagt-aan>de ministers van Landbouw, Natuurbeheer en Voedselkwaliteit en van Justitie</vraagt-aan>
      </vraagdata>
      <antwoorddata antwoorddatum="29 augustus 2007), zie ook Aanhangsel Handelingen nr. 2045, vergaderjaar 2006–2007">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kunt u aangeven op welke wijze nu <voetnoot nummer="1"/>handhaving en controle plaatsvindt op het doden en verwonden van beschermde vogels en het verstoren van hun nesten en of, naast de AID, ook de politie hierin een rol heeft of kan hebben? Zo ja, in hoeveel gevallen is in de afgelopen 3 jaar, indien mogelijk per jaar uitgesplitst, proces verbaal opgemaakt betreffende verstoring van weidevogels? Zo neen, waarom niet? </vraag>
      <vraag nummer="2">Deelt u de mening dat de controle en handhaving op het opzettelijk verwonden en doden van beschermde vogelsoorten en het verstoren van hun nesten voldoende is? Zo ja, hoe verklaart u dan dat ooggetuigen keer op keer melding maken dat weidevogels worden uitgemaaid? Zo neen, op welke wijze gaat u de handhaving en controlecapaciteit uitbreiden en op welke wijze en binnen welke termijn gaat u dat doen? </vraag>
      <vraag nummer="3">Deelt u de mening dat meldingen van oplettende en bezorgde burgers, waaronder weidevogelbeschermers, kunnen bijdragen aan het snel signaleren van overtredingen en dat zo eerder tot vervolging kan worden overgegaan? Zo ja, op welke wijze wilt u de rol van burgers stimuleren en binnen welke termijn? Zo neen, waarom niet en op welke wijze wilt u dan de controle en handhaving van de Flora- en Faunawet verbeteren? </vraag>
      <vraag nummer="4">Deelt u de mening dat burgers na signalering van overtredingen van de Flora- en Faunawet 112 kunnen bellen om de Algemene Inspectiedienst (AID) snel ter plekke te roepen zodat de AID kan vaststellen of het om een overtreding gaat en tot vervolging kan overgaan? Zo ja, bent u voornemens hiervoor een promotiecampagne op te starten zodat burgers op de hoogte zijn van hun mogelijkheden iets aan deze misstanden te doen? Zo neen, waarom niet en op welke andere wijze kunnen burgers dan als getuige of tipgever optreden om overtredingen te melden zodat de bevoegde instanties sneller overtredingen kunnen vaststellen en tot vervolging kunnen overgaan? Bent u bereid de opsporings- en handhavingscapaciteit in dat kader uit te breiden? </vraag>
      <vraag nummer="5" voetnoot="1">Kunt u aangeven wat u bedoelt met de stelling in uw brief <voetnoot nummer="1"/>dat er geen overtredingen zijn geconstateerd en dat u gaat bezien of het gesignaleerde geval juist is? Bedoelt u dat er onvoldoende bewijs is dat dit incident heeft plaatsgevonden of bedoelt u dat dit incident mogelijkerwijs heeft plaatsgevonden, maar dat de overtreding niet door de AID is geconstateerd en daardoor niet tot vervolging kan worden overgegaan? Of bedoelt u iets anders? </vraag>
      <vraag nummer="6">Kunt u aangeven op welke wijze u informatie heeft verzameld en inlichtingen heeft ingewonnen om bewijslast te vergaren of en in welke mate in het beschreven geval in het krantenartikel «weidevogelbescherming tragisch lek» daadwerkelijk heeft plaatsgevonden? Kunt u daarbij ook aangeven of u de mening deelt dat het tot de taak van de AID behoort om bij derden bewijslast te verzamelen als de AID zelf tijdens de overtreding niet ter plekke kan zijn? Zo ja, op welke wijze wilt u dit vormgeven en binnen welke termijn? Wie kunnen bewijslast verzamelen en aanleveren en wat wordt daarmee gedaan? Zo neen, waarom wilt u bewijslast, verzameld door derden, niet meenemen in de vaststelling of er wel of geen overtreding wordt begaan en op welke wijze denkt u dan beter zicht te krijgen op de omvang en ernst van het opzettelijk verwonden en doden van beschermde vogelsoorten of de verstoring van hun nesten? Bent u dan van plan de AID controles op zodanige manier te organiseren, dat de controle en handhaving op een adequate bescherming van bijna uitgestorven weidevogels wel daadkrachtig en effectief opgepakt wordt, zodat misstanden voorkomen kunnen worden? Zo ja, op welke wijze en binnen welke termijn? Zo neen, waarom niet en kunt u aangeven hoe dit zich verhoudt tot de naleving van de Flora- en Faunarichtlijn waarin de overheid zich verplicht tot de wettelijke bescherming van bedreigde soorten? </vraag>
      <noten afkomstig="vraag">
         <noot nummer="2"/>
         <noot nummer="1">Aanhangsel handelingen nr. 1700, vergaderjaar 2006-2007</noot>
         <noot nummer="2">Website Vroege Vogels, http://vroegevogels.vara.nl/portal?_scr=news_newsitem1&amp;id=276013</noot>
      </noten>
   </vragen>
   <antwoorden aantal="3">
      <antwoord nummer="1 en 2">Zoals ik heb aangegeven in mijn brief aan uw Kamer van 27 juni 2007 (TK, 2006/2007, Aanhangsel 2007) zijn voor toezicht en opsporing op het gebied van de Flora- en faunawet binnen de Algemene Inspectiedienst (AID) ruim 20,6 fte’s beschikbaar voor 2007. Deze capaciteit wordt mede ingezet voor de aanpak van het doden en verwonden van beschermde vogelsoorten en het verstoren van hun nesten. Door samenwerking van de AID met de regionale milieuteams van de politie wordt een doelmatige handhavingsinzet gerealiseerd. Naar aanleiding van een melding van bijvoorbeeld ooggetuigen van het uitmaaien van weidevogels kan een onderzoek worden ingesteld. Ik acht de huidige capaciteit voor toezicht en opsporing voldoende. In genoemde brief berichtte ik u reeds over de interventiestrategie die nu voor de drie natuurwetten (Natuurbeschermingswet 1998, Flora- en faunawet, Boswet) wordt ontwikkeld. Deze interventiestrategie wordt opgezet volgens het principe van programmatisch handhaven. Dit houdt in dat het handhavingsbeleid een cyclisch karakter heeft. Naar aanleiding van opgedane ervaringen kunnen eventueel bijstellingen van de interventiestrategie, handhavingspraktijk of wetgeving plaatsvinden. In hoeveel gevallen in de afgelopen 3 jaar proces-verbaal is opgemaakt betreffende verstoring van weidevogels kan ik niet aangeven. In het bedrijfsprocessensysteem van het Openbaar Ministerie (COMPAS) worden op basis van de door de opsporingsdiensten aan het Openbaar Ministerie (OM) ingezonden processen-verbaal alleen de overtreden artikelen van de Flora- en faunawet ingevoerd en niet om welke soort het in de betreffende zaak is gegaan. Om die gegevens alsnog boven tafel te krijgen zou ieder afzonderlijk proces-verbaal handmatig moeten worden doorgenomen. Dit zou zeer veel tijd en capaciteit van het OM vergen en is derhalve niet proportioneel. </antwoord>
      <antwoord nummer="3 en 4">Meldingen van burgers kunnen bijdragen aan het snel signaleren van overtredingen en aan het vervolgtraject. Voor het centrale alarmnummer is ter zake echter geen rol weggelegd. Burgers kunnen vermeende onregelmatigheden op het terrein van natuurbescherming melden bij de politie en de AID-Groendesk. Dit landelijke meldpunt is opgericht in 2002. Op www.aid.nl/groendesk staan de gegevens van de Groendesk en informatie over zijn taken. Daarnaast kan een ieder bij het zogenoemde LNV-loket, www.hetlnvloket.nl, informatie ontvangen over de uitvoering van wet- en regelgeving van mijn ministerie. Zoals ik aangeef in mijn antwoord op de vragen 1 en 2 acht ik de huidige capaciteit voor toezicht en opsporing voldoende. </antwoord>
      <antwoord nummer="5 en 6">Met de stelling in mijn brief van 30 mei 2007 (TK, 2006/2007, Aanhangsel 1700) aan uw Kamer dat tot nu toe geen overtredingen zijn geconstateerd bedoel ik dat in het kader van crosscompliance-controles door de AID geen overtredingen zijn geconstateerd van artikel 9 en artikel 11 van de Flora- en faunawet. In aanvulling op mijn antwoord in laatstgenoemde brief op vraag 2 en vraag 5 meld ik u, dat in het kader van reguliere handhaving overtredingen zijn geconstateerd van genoemde artikelen. Ik kan u, onder verwijzing naar mijn bovenstaande antwoord op de vragen 1 en 2, niet aangeven hoe vaak sancties zijn opgelegd betreffende het schaden van de belangen van beschermde vogels. Het verzamelen van informatie, waaronder informatie bij derden, behoort tot de taak van de opsporingsambtenaren van onder meer de AID. In het geval waarover het door u genoemde krantenartikel gaat, heeft de AID onderzocht of er sprake was van een overtreding van de Flora- en faunawet. Na het horen van getuigen is de conclusie getrokken dat een overtreding niet kan worden aangetoond. </antwoord>
      <noten afkomstig="antwoord"/>
   </antwoorden>
</kvr>
