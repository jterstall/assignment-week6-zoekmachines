<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Cornielje (VVD) aan de minister van Justitie over de criminele buit. (Ingezonden 10 maart 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17516
</item>
         <item attribuut="Inhoud">Indiener informeert naar de mogelijkheid om gestolen eigendommen aan de slachtoffers terug te geven.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Overig)</item>
         <item attribuut="Trefwoorden">Criminaliteit Eigendom Rechtsvordering Slachtoffers van delicten</item>
         <item attribuut="Vindplaats">Kamervragen met antwoord 2002-2003, nr. 1055, Tweede Kamer</item>
         <item attribuut="Vraagnr_bij_indiening">2020308580</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Cornielje</persoon>
         </item>
         <item attribuut="Datum_reaktie">2003-04-02</item>
         <item attribuut="Datum_indiening">2003-03-10</item>
         <item attribuut="Document-id">KVR17516</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2203" allpagenumbers="2203 2204" vetnummer="2020308580" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17516" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1055" onderwerp="" indiendatum="2003-03-10">
         <vrager partij="VVD" oorsprong="parlement">Cornielje</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-04-2">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Denkt u de criminaliteit te kunnen terugdringen zolang criminelen hun buit door de rechter krijgen toegewezen? <voetnoot nummer="1"/>
      </vraag>
      <vraag nummer="2">Hoe vaak komt het voor dat slachtoffers hun gestolen eigendommen niet terugkrijgen omdat het in handen blijft van veroordeelde criminelen? Wat is de jaarlijkse economische waarde van die eigendommen? </vraag>
      <vraag nummer="3">Welke wettelijke bepalingen, of andere belemmeringen verhinderen dat slachtoffers altijd hun rechtmatige eigendommen terugkrijgen? Wanneer gaat u die belemmeringen wegnemen? </vraag>
      <vraag nummer="4">Worden er veroordeelden vervroegd in vrijheid gesteld die nog niet de schade van hun slachtoffers hebben vergoed, of die hiervoor nog geen betalingsregeling hebben afgesloten? Zo ja, wat gaat u hieraan doen? </vraag>
      <noten afkomstig="vraag">
         <noot nummer="1" datum="2003-03-7" bron="Telegraaf">Telegraaf, 7 maart 2003</noot>
      </noten>
   </vragen>
   <antwoorden aantal="4">
      <antwoord nummer="1">De vragen worden gesteld naar aanleiding van de casus die wordt beschreven in de Telegraaf van 7 maart jl. In het licht van de berichtgeving gaan de vragen uit van de veronderstelling dat er sprake is van een veroordeelde crimineel die in het bezit wordt gelaten van de buit. Uit informatie van het Openbaar Ministerie is mij evenwel gebleken dat de voorwerpen zijn aangetroffen in een woning waar de verdachte, samen met anderen verbleef, terwijl niet op voorhand duidelijk was aan wie de voorwerpen toebehoorden. De voorwerpen zijn toen inbeslaggenomen. Artikel 353 van het Wetboek van strafvordering verplicht de rechter een beslissing te nemen over de teruggave van inbeslaggenomen voorwerpen. Omdat de rechter in deze casus in verband met het ontbreken van wettelijk en overtuigend bewijs concludeerde tot vrijspraak voor de verdachte en niet is komen vast te staan dat de verdachte in redelijkheid niet als rechthebbende kon worden aangemerkt, heeft de rechter, overeenkomstig de hoofdregel van artikel 353 van het Wetboek van Strafvordering, bevolen dat de voorwerpen aan de verdachte zouden worden geretourneerd. De uitspraak is op 26 juli 2002 onherroepelijk geworden. Daarna zijn de voorwerpen aan de verdachte teruggegeven. Uitgangspunt bij het bestrijden van criminaliteit is dat voorwerpen worden teruggegeven aan de rechtmatige eigenaar. Bij het streven naar een veiliger samenleving en het versterken van het rechtsgevoel van burgers hoort evenwel ook het beginsel dat wie niet veroordeeld is, niet voor schuldig wordt gehouden; ook als media kennelijk anders oordelen. </antwoord>
      <antwoord nummer="2">Er wordt geen registratie bijgehouden van gevallen waarin inbeslaggenomen voorwerpen niet worden teruggegeven aan het slachtoffer. Ik beschik derhalve niet over gegevens om deze vraag te kunnen beantwoorden. </antwoord>
      <antwoord nummer="3">Op grond van de bestaande wettelijke regeling zijn er voldoende mogelijkheden om inbeslaggenomen voorwerpen terug te geven aan degene die redelijkerwijs als rechthebbende kan gelden. Er zijn sinds de wetswijziging van 1995 (Stb. 573) geen aanwijzingen dat zich op dit terrein structurele problemen voordoen. In artikel 353 van het Wetboek van Strafvordering is geregeld welke beslissingen de rechter kan nemen over het lot van inbeslaggenomen voorwerpen. Uitgangspunt is dat de strafrechter in het kader van een strafzaak geen definitieve beslissing kan nemen over de vraag aan wie het voorwerp toebehoort. Daarom is de hoofdregel dat de strafrechter de teruggave gelast van het voorwerp aan degene bij wie het in beslag is genomen, tenzij blijkt dat deze in redelijkheid niet als rechthebbende kan worden aangemerkt en dat teruggave aan hem maatschappelijk niet verantwoord is. Tot slot is nog van belang dat een besluit tot teruggave van inbeslaggenomen voorwerpen ieders civiele rechten ten aanzien van het voorwerp onverlet laat. Indien na teruggave een geschil ontstaat over de eigendom van het voorwerp, kan dit geschil worden voorgelegd aan de burgerlijke rechter. In het antwoord op vraag 1 ben ik reeds ingegaan op de redenen waarom in deze individuele casus de inbeslaggenomen voorwerpen zijn teruggegeven aan de verdachte. </antwoord>
      <antwoord nummer="4">Op grond van de huidige wettelijke regeling treedt vervroegde invrijheidstelling (VI) van rechtswege in. Dat wil zeggen dat geen individuele besluitvorming plaatsvindt of betrokkene voor vervroegde invrijheidstelling in aanmerking zou dienen te komen, bijvoorbeeld gelet op overige nog openstaande onherroepelijke rechterlijke uitspraken. Vervroegde invrijheidstelling is in beginsel niet afhankelijk van de vraag of eventuele schadevergoeding aan de slachtoffers heeft plaatsgevonden, tenzij aansluitend vervangende hechtenis wordt opgelegd wegens het niet voldoen aan de betalingsverplichting. Het Centraal Justitieel Incassobureau (CJIB) is verantwoordelijk voor de inning van schadevergoedingsmaatregelen, zodra een onherroepelijk vonnis ter executie door het openbaar ministerie aan het CJIB wordt overgedragen. Indien de veroordeelde, na enkele aanmaningen, niet betaalt, wordt een deurwaarder ingeschakeld. Uiteindelijk kan de in het vonnis bepaalde vervangende hechtenis ten uitvoer worden gelegd. Hiermee wordt de betalingsverplichting overigens niet opgeheven. Zo mogelijk vindt vervangende hechtenis plaats in aansluiting op de VI-datum. Dit betekent dat betrokkene op het moment van vervroegde invrijheidstelling niet daadwerkelijk in vrijheid wordt gesteld, zoals hiervoor reeds is aangegeven. Een andere mogelijkheid is dat met betrokkene een betalingsregeling wordt getroffen; een betalingsregeling staat evenwel los van de datum van VI. Het verlengen van de tenuitvoerlegging van een vrijheidsstraf kan niet dienen voor het afdwingen van een betalingsregeling, en daar dient naar mijn oordeel geen verandering in te worden aangebracht. </antwoord>
      <noten afkomstig="antwoord"/>
   </antwoorden>
</kvr>
