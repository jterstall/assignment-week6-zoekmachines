<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksma, Rehwinkel (beiden PvdA) en Cherribi (VVD) aan de minister van Onderwijs, Cultuur en Wetenschappen over de brochure «Onderwijs in Vlaanderen en Nederland». (Ingezonden 29 oktober 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10738
</item>
         <item attribuut="Inhoud">Vragen over de brochure 'Onderwijs in Vlaanderen en Nederland' van het Ministerie van de Vlaamse Gemeenschap, departement Onderwijs, waaruit blijkt dat iemand die in België de middelbare schoolopleiding Algemeen Secundair Onderwijs Menswetenschappen (die in Nederland niet wordt aangeboden) volgt, niet in aanmerking komt voor tegemoetkoming in de studiekosten.</item>
         <item attribuut="Rubriek">Hoger onderwijs (Studiefinanciering)</item>
         <item attribuut="Trefwoorden">België Hbo Studiefinanciering Wetenschappelijk onderwijs Onderwijs</item>
         <item attribuut="Vindplaats">Kamervragen met antwoord 1999-2000, nr. 428, Tweede Kamer</item>
         <item attribuut="Vraagnr_bij_indiening">2990002010</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Dijksma</persoon>
            <persoon partij="PvdA">Rehwinkel</persoon>
            <persoon partij="VVD">Cherribi</persoon>
         </item>
         <item attribuut="Datum_reaktie">1999-12-09</item>
         <item attribuut="Datum_indiening">1999-10-29</item>
         <item attribuut="Document-id">KVR10738</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="889" allpagenumbers="889 890" vetnummer="2990002010" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10738" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="428" onderwerp="" indiendatum="1999-10-29">
         <vrager partij="PvdA" oorsprong="parlement">Dijksma</vrager>
         <vrager partij="PvdA" oorsprong="parlement">Rehwinkel</vrager>
         <vrager partij="VVD" oorsprong="parlement">Cherribi</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="9 december 1999), zie ook Aanhangsel Handelingen nr. 340, vergaderjaar 1999–2000">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft uw ministerie de hoofdstukken over Nederland in de brochure Onderwijs in Vlaanderen en Nederland van het Ministerie van de Vlaamse Gemeenschap, departement Onderwijs bereidwillig nagelezen, gecorrigeerd en geactualiseerd? <voetnoot nummer="1"/>
      </vraag>
      <vraag nummer="2" voetnoot="2">Is daarbij de passage: «Nederlandse leerlingen of studenten die in Vlaanderen gaan studeren, krijgen sinds 1993-1994 hun tegemoetkoming studiekosten of hun studiefinanciering mee in Nederland» aan uw aandacht ontsnapt? <voetnoot nummer="2"/>
      </vraag>
      <vraag nummer="3">Hoe verklaart u dat iemand die in België de middelbare schoolopleiding Algemeen Secundair Onderwijs Menswetenschappen (die in Nederland niet wordt aangeboden) volgt, niet in aanmerking komt voor tegemoetkoming studiekosten? </vraag>
      <vraag nummer="4">Hoe past deze afwijzing bij de maatregel van 17 februari 1989 waarbij Nederland gelijkwaardigheid van Belgische getuigschriften op het vlak van secundair onderwijs vastlegde? </vraag>
      <vraag nummer="5">Ziet u mogelijkheden om in een dergelijk geval alsnog tegemoetkoming in de studiekosten toe te kennen? </vraag>
      <noten afkomstig="vraag">
         <noot nummer="1">Blz. 3</noot>
         <noot nummer="2">Blz. 81</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De genoemde brochure biedt een algemeen vergelijkend overzicht van de Vlaamse en Nederlandse onderwijsstelsels. De desbetreffende passage was correct voorzover deze betrekking heeft op het hoger onderwijs («studeren»). Tot september 1996 kregen studenten in het hoger onderwijs studiefinanciering als zij 18 jaar of ouder waren. Studenten in het hoger onderwijs, jonger dan 18 jaar, kregen een tegemoetkoming in de studiekosten. Nederlandse studenten die in Vlaanderen een opleiding in het hoger onderwijs volgden, konden daarom zowel studiefinanciering als tegemoetkoming studiekosten meenemen uit Nederland. Dit is gebaseerd op het zogenaamde Grenslandenbeleid tussen Nederland, Vlaanderen en de Duitse deelstaten Noordrijn Westfalen, Bremen en Nedersaksen. Onderdeel van dit beleid is dat op basis van wederkerigheid, studenten hun studiefinanciering mee kunnen nemen voor een studie in het hoger onderwijs in een buurland. Overigens ben ik van mening dat de betreffende passage aanleiding kan geven tot misvattingen. Ik zal mij inspannen om in samenspraak met de minister van Onderwijs in Vlaanderen zorg te dragen voor een aangepaste bijdrage over ons stelsel van tegemoetkomingen en studiefinanciering. </antwoord>
      <antwoord nummer="3">De tegemoetkoming in de studiekosten is nadrukkelijk een nationale voorziening voor leerlingen in het Nederlandse onderwijs. Dit is in de Wet tegemoetkoming studiekosten vastgelegd in een aantal voorwaarden, waarvan één het onderwijs betreft: het voortgezet onderwijs of de beroepsopleidende leerweg moet worden gevolgd in Nederland. De opleiding Algemeen Secundair Onderwijs in Vlaanderen voldoet niet aan deze voorwaarde. Ten aanzien van studiefinanciering geldt dezelfde voorwaarde voor de beroepsopleidende leerweg: deze moet in Nederland worden gevolgd. Voor het hoger onderwijs zijn er wel mogelijkheden. De eerste mogelijkheid biedt de Europese regelgeving: een beperkt aantal aangewezen opleidingen mag in elk EER/EU land worden gevolgd met behoud van de eigen studiefinanciering. Het gaat om de opleidingen (dier)geneeskunde, tandheelkunde, farmacie, architectuur en verloskunde. De tweede mogelijkheid wordt geboden door het grenslandenbeleid. Uitgangspunt voor het grenslandenbeleid is wederkerigheid. Nederlandse studenten kunnen over de grens studeren met behoud van de Nederlandse studiefinanciering en de daaraan gekoppelde verplichtingen. Duitse en Vlaamse studenten komen in Nederland studeren met behoud van aanspraak op de financiële faciliteiten in de betreffende landen. De bekostiging van de onderwijsinstelling komt ten laste van het betreffende buurland. </antwoord>
      <antwoord nummer="4">De wederzijdse erkenning van diploma’s in Vlaanderen en Nederland heeft geen relatie met de Wet tegemoetkoming studiekosten. Het besluit tot erkenning van de diploma’s heeft om deze reden geen gevolgen voor de voorwaarde die in de Wet tegemoetkoming studiekosten wordt gesteld aan de onderwijssoort. </antwoord>
      <antwoord nummer="5">De wet biedt mij ertoe thans geen mogelijkheden. Het is wel mogelijk om de kosten van levensonderhoud van het studerende kind op te voeren als buitengewone lastenaftrek voor de inkomstenbelasting. Hierdoor bestaat er dus langs andere weg een substantiële financiële voorziening. Deze lastenaftrek kan alleen als het studerende kind geen aanspraken heeft op studiefinanciering of tegemoetkoming studiekosten. </antwoord>
      <noten afkomstig="antwoord"/>
   </antwoorden>
</kvr>
