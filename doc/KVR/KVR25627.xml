<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib (PvdA) en Buijs (CDA) aan de minister van Volksgezondheid, Welzijn en Sport over complicaties na inspuiting van permanente rimpelvullers. (Ingezonden 20 april 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25627
</item>
         <item attribuut="Inhoud">Vragen over de toelating van en controle op het gebruik van de permanente rimpellvuller Dermalive, nu is gebleken dat door dit middel onherstelbare verminkingen kunnen ontstaan.</item>
         <item attribuut="Rubriek">Consument (Voedings- en productveiligheid) Gezondheidszorg (Geneeskunde)</item>
         <item attribuut="Trefwoorden">Geneeskunde Producteisen</item>
         <item attribuut="Vindplaats">Kamervragen met antwoord 2005-2006, nr. 1490, Tweede Kamer</item>
         <item attribuut="Vraagnr_bij_indiening">2050612100</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="CDA">Buijs</persoon>
         </item>
         <item attribuut="Datum_reaktie">2006-05-19</item>
         <item attribuut="Datum_indiening">2006-04-20</item>
         <item attribuut="Document-id">KVR25627</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3177" allpagenumbers="3177 3178" vetnummer="2050612100" code="0506tkkvr1490" lopendefooter="Tweede Kamer, vergaderjaar 2005–2006, Aanhangsel" filenaam="KVR25627" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1490" onderwerp="" indiendatum="2006-04-20">
         <vrager partij="PvdA" oorsprong="parlement">Arib</vrager>
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-05-19">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van berichten over verminking van het gezicht ten gevolge van het gebruik van de permanente rimpelvuller Dermalive? <voetnoot nummer="1"/>
      </vraag>
      <vraag nummer="2">Vindt u het juist dat de Inspectie voor de Gezondheidszorg geen toezicht kan uitoefenen en geen verbod kan uitvaardigen tegen het inspuiten van permanente rimpelvullers, terwijl bekend is dat deze rimpelvullers tot onherstelbare verminkingen kunnen leiden? </vraag>
      <vraag nummer="3">Deelt u de mening dat er geen sprake hoeft te zijn van toezicht of verbod op permanente rimpelvullers omdat mensen, die verminkingen aan het gezicht hebben vanwege inspuiting van permanente rimpelvullers, zich uit eigen vrije wil en zonder medische noodzaak hebben laten inspuiten, of deelt u het standpunt dat de overheid een taak heeft in het beschermen van mensen tegen dit soort (para)medische ingrepen die ernstige gevolgen kunnen hebben? </vraag>
      <vraag nummer="4">Bent u bereid het middel Dermalive, en andere permanente rimpelvullers, zo snel mogelijk onder het Besluit medische hulpmiddelen te brengen, zodat kan worden ingegrepen? Onder welke wettelijke regeling zou het mogelijk zijn dit soort middelen onmiddellijk te verbieden wanneer ernstige signalen naar voren komen? </vraag>
      <vraag nummer="5">Wordt een middel als Dermalive in de Verenigde Staten toegelaten? Zo neen, welke argumenten werden gebruikt om dit middel daar niet toe te laten? </vraag>
      <vraag nummer="6">Vindt u het acceptabel dat in feite ook niet-gekwalificeerden zomaar middelen kunnen inspuiten, die onvoldoende zijn onderzocht en die tot ernstige verminkingen kunnen leiden? </vraag>
      <vraag nummer="7">Vindt u een CE-keurmerk nog steeds voldoende voor een stof die in het lichaam wordt ingespoten, waarbij een kans bestaat op chronische nadelige gevolgen? Zo ja, waarom? Zo neen, wat gaat u hier aan doen? </vraag>
      <vraag nummer="8">Bent u bereid een verplichte registratie in te voeren voor deze middelen, waarbij wordt geregistreerd waar het middel wordt toegediend, door wie, bij wie, wanneer en met welke korte en lange-termijn-resultaten? Zo ja, hoe gaat u dit vormgeven en wanneer? Zo neen, waarom niet? </vraag>
      <vraag nummer="9">Bent u bereid de Inspectie voor de Gezondheidszorg een onderzoek te laten uitvoeren naar de omvang van dit probleem? </vraag>
      <noten afkomstig="vraag">
         <noot nummer="1" datum="2006-04-15" bron="het Algemeen Dagblad">het Algemeen Dagblad, 15 april 2006</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2 en 3">De Inspectie voor de Gezondheidszorg (IGZ) kan onder meer op grond van de Wet Beroepen Individuele Gezondheidszorg (wet BIG), de Kwaliteitswet zorginstellingen en de Wet op de medische hulpmiddelen toezicht uitoefenen. Bij behandelingen die medisch gezien niet noodzakelijk zijn is het extra belangrijk dat mensen die overwegen om permanente rimpelvullers in te laten spuiten zich goed laten informeren, zodat ze een weloverwogen beslissing kunnen nemen. Men dient te beseffen dat ook aan cosmetische behandelingen gezondheidsrisico’s verbonden kunnen zijn. </antwoord>
      <antwoord nummer="4">Permanente rimpelvullers vallen onder de Richtlijn (93/42/EEG) betreffende medische hulpmiddelen. De Richtlijn bevat essentiële vereisten betreffende kwaliteit en veiligheid van medische hulpmiddelen en is geïmplementeerd in de Wet op de medische hulpmiddelen en bijbehorende regelgeving. Indien er (bijna)incidenten zijn met medische hulpmiddelen kunnen deze klachten worden gemeld bij de fabrikant. De fabrikant is op zijn beurt verplicht om deze (bijna)incidenten te melden aan de Inspectie voor de Gezondheidszorg, tenzij de fabrikant binnen 10 kalenderdagen voor incidenten, danwel binnen 30 dagen voor bijna-incidenten kan bevestigen dat deze (bijna-)incidenten niet product-gerelateerd zijn. Deze Richtlijn bevat ook een procedure «bijzondere maatregelen inzake gezondheidsbewaking». Een lidstaat van de Europese Unie kan, als de volksgezondheid in gevaar is, direct maatregelen treffen. Zonodig kunnen de betreffende medische hulpmiddelen uit de handel worden genomen. De lidstaat legt die maatregelen achteraf voor aan de Europese Commissie en andere lidstaten. Via de gebruikelijke Europese rechtsgang beoordelen Europese Commissie en lidstaten of de maatregelen terecht waren. Als dat zo is worden de maatregelen van kracht voor de gehele EU. </antwoord>
      <antwoord nummer="5">Het bedrijf dat Dermalive op de markt brengt is niet geregistreerd bij de Food and Drug Administration (FDA) en heeft geen registratie aangevraagd voor het betreffende product. Aangezien het product niet is geregistreerd, is het middel niet toegelaten in de Verenigde Staten. </antwoord>
      <antwoord nummer="6">Nee, dat vind ik niet acceptabel. Alleen artsen (en voor zover het hun deskundigheidsgebied betreft ook tandartsen en verloskundigen) zijn op grond van de wet BIG zelfstandig bevoegd tot het geven van injecties. Deze bevoegdheid tot het verrichten van voorbehouden handelingen bestaat volgens de wet BIG alleen voor zover de arts redelijkerwijs mag aannemen dat hij beschikt over de bekwaamheid die vereist is voor het behoorlijk verrichten van de handeling. Aspecten die daarbij een rol spelen zijn dat de arts op de hoogte dient te zijn van de wijze waarop hij het middel dient te gebruiken en van de mogelijke risico’s die het gebruik van het middel met zich mee brengt. Het is daarbij ook van belang dat de fabrikant goede informatie verstrekt over gebruik en risico’s. Het behoort tot de verantwoordelijkheid van de arts om vast te stellen of hij in een bepaald geval bekwaam is voor het geven van injecties met permanente rimpelvullers. Op grond van de wet BIG is een onbekwame arts ook onbevoegd tot het verrichten van de voorbehouden handeling. De IGZ houdt hier toezicht op. Het medische hulpmiddelenregime stelt (net als het geneesmiddelenregime) strenge veiligheids- en kwaliteitseisen voor markttoelating en bewaking na markttoelating. </antwoord>
      <antwoord nummer="7">Ja, een CE-markering acht ik voldoende. Als stoffen die in het lichaam worden gespoten voldoen aan de definitie in Richtlijn 93/42/EEG worden ze beschouwd als medische hulpmiddelen. Deze Richtlijn bevat essentiële vereisten betreffende kwaliteit en veiligheid van medische hulpmiddelen en is geïmplementeerd in het Besluit medische hulpmiddelen. Een fabrikant van medische hulpmiddelen moet kunnen aantonen dat het medisch hulpmiddel voldoet aan de in de wet gestelde eisen. Aan de hand van de conformiteitsbeoordelingsprocedures wordt vastgesteld of een medisch hulpmiddel aan de eisen voldoet. Medische hulpmiddelen zijn ingedeeld in risicoklassen. Voor de hoog- en middenrisico-klassen moeten de procedures bij een aangemelde instantie worden gevolgd. Deze instantie is bevoegd om de conformiteitsbeoordeling uit te voeren. De CE-markering geeft aan dat de conformiteitsprocedure met goed gevolg is doorlopen. De fabrikant is verplicht om het teken op het medisch hulpmiddel aan te brengen. Als een medisch hulpmiddel van dit teken is voorzien mag worden aangenomen dat het middel aan de eisen voldoet. Zie ook het antwoord op vraag 4. </antwoord>
      <antwoord nummer="8">Op grond van de geldende regelgeving hebben alle fabrikanten na het op de markt brengen van medische hulpmiddelen zich te houden aan een aantal verplichtingen gericht op post marketing surveillance (PMS). De fabrikant verbindt zich ertoe een systematische procedure op te zetten en bij te houden aan de hand waarvan de na het productiestadium met de hulpmiddelen opgedane ervaring wordt onderzocht, alsook passende maatregelen te treffen ten einde de nodige verbeteringen aan te brengen. Het gaat om een keten van activiteiten van design via fabricage tot en met toepassing van het medisch hulpmiddel. Om te voorkomen dat er een traject met open einde ontstaat moet er een goede terugkoppeling (PMS) zijn. Het kunnen monitoren van de geleverde kwaliteit inclusief het volgbaar maken van patiënten die een behandeling met deze middelen hebben ondergaan, beschouw ik daarnaast als een verantwoordelijkheid van de zorgaanbiedende instelling, conform de Kwaliteitswet zorginstellingen. Een zorginstelling dient verantwoorde zorg te leveren. Het kunnen volgen van wie is behandeld, wanneer dat is gebeurd en wat de resultaten zijn van de behandeling vormt daar een onderdeel van. </antwoord>
      <antwoord nummer="9">Het Rijksinstituut voor Volksgezondheid en Milieu voert in opdracht van de Inspectie voor de Gezondheidszorg een onderzoek uit naar rimpelvullers. De resultaten van dit onderzoek worden nog deze zomer verwacht. </antwoord>
      <noten afkomstig="antwoord"/>
   </antwoorden>
</kvr>
