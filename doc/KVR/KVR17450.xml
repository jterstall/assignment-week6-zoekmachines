<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over gesponsorde nachtzusters. (Ingezonden 24 februari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17450
</item>
         <item attribuut="Inhoud">Vragen over het initiatief van verzorgingshuis 't Dijkhuis om sponsors te zoeken onder bedrijven om de salariskosten van een tweede nachtzuster te betalen.</item>
         <item attribuut="Rubriek">Communicatie, media en informatievoorziening (Reclame) Gezondheidszorg (Medische beroepen)</item>
         <item attribuut="Trefwoorden">Sponsoring Verpleegkundigen</item>
         <item attribuut="Vindplaats">Kamervragen met antwoord 2002-2003, nr. 996, Tweede Kamer</item>
         <item attribuut="Vraagnr_bij_indiening">2020307800</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-03-24</item>
         <item attribuut="Datum_indiening">2003-02-24</item>
         <item attribuut="Document-id">KVR17450</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2081" allpagenumbers="2081 2082" vetnummer="2020307800" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17450" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="996" onderwerp="" indiendatum="2003-02-24">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-03-24">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw mening over het initiatief van directeur Koot van verzorgingshuis ’t Dijkhuis om sponsors te zoeken onder bedrijven om de salariskosten van een tweede nachtzuster te betalen? <voetnoot nummer="1"/>
      </vraag>
      <vraag nummer="2">Deelt u de mening dat deze vorm van sponsoring sowieso niet kan omdat een instelling voor de directe zorg niet afhankelijk mag worden van bedrijven? </vraag>
      <vraag nummer="3">Bent u van mening dat dit doel van sponsoring niet spoort met de «Gedragscode voor fondsenwerving in de zorgsector» waarin is vastgelegd dat «het doel van fondsenwerving slechts kan zijn het financieren van onderdelen van zorgverlening die naar algemeen aanvaarde opvattingen niet tot het kerndomein van de zorgsector behoren»? Zo ja, moet de instelling dus stoppen met deze sponsoring? </vraag>
      <vraag nummer="4">Indien de Gedragscode vanwege de vrijwillige basis onvoldoende mogelijkheden biedt om de instelling te stoppen, geeft dat dan niet aan dat een gedragscode hier onvoldoende is en dat wettelijke maatregelen noodzakelijk zijn? Zo ja, bent u bereid deze te nemen? </vraag>
      <vraag nummer="5">Vindt u het ethisch aanvaardbaar als een begrafenisonderneming via uniformen van verpleegkundigen reclame mag maken in een instelling waarin mensen hun laatste jaren doorbrengen? </vraag>
      <vraag nummer="6">Wat gaat u ondernemen om deze sponsorwerving te stoppen? </vraag>
      <vraag nummer="7">Heeft u inmiddels meer inzicht in wat zich in de praktijk binnen zorginstellingen aan sponsorwerving voordoet, zowel wat betreft omvang, de sponsors en de geleverde tegenprestaties? Zo ja, kunt u de Kamer hiervan in kennis stellen? </vraag>
      <vraag nummer="8">Zo nee, betekent dat dan dat de door u getroffen maatregelen om meer inzicht te krijgen in de praktijk van sponsoring geen effect hebben gehad en wat gaat u hieraan doen? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-02-20" bron="NRC">NRC, 20 februari 2003</noot>
         <noot nummer="2" documenttype="Kamervragen" documentnummer="1219" documentjaargang="1999-2000">Aanhangsel Handelingen, nr. 1219, vergaderjaar 1999–2000.</noot>
      </noten>
   </vragen>
   <antwoorden aantal="6">
      <antwoord nummer="1">Ik ben van mening dat de instellingen voor gezondheidszorg vrij moeten zijn op het terrein van de sponsoring zolang niet is gebleken dat sponsoring op een onaanvaardbare wijze plaats vindt. Ik acht het dan ook een goede zaak dat een instelling die extra zorg aan zijn cliënten wil verlenen creatief is bij het zoeken naar middelen ter financiering daarvan. </antwoord>
      <antwoord nummer="2 en 3">Ik ben van mening dat de thans vastgestelde Ctg-tarieven voldoende zijn om bij een doelmatige organisatie van de zorgverlening de noodzakelijke directe zorg te kunnen bekostigen. De opbrengst van eventuele sponsorgelden worden dan ook ingezet voor extra zorgverlening. Er is dan ook geen reden waarom de instelling zou moeten stoppen met het zoeken naar sponsoring. </antwoord>
      <antwoord nummer="4">Gelet op mijn antwoord op de vragen 2 en 3 ben ik niet van mening dat de gedragscode zou moeten worden vervangen door wettelijke regels. </antwoord>
      <antwoord nummer="5">Ik ga er van uit dat een instelling bij het aantrekken van sponsorgelden verantwoord beslist over door hem te leveren tegenprestatie op het terrein van communicatie-uitingen en/of het verlenen van andere faciliteiten. Ik heb geen reden om aan te nemen dat de betrokken instelling niet zou handelen in overeenstemming met de zorgvuldigheid die het maatschappelijk verkeer betaamt, met de goede smaak en met algemene fatsoensregels. Ik acht het niet zinvol om een standpunt in te nemen over hypothetische situaties die zich waarschijnlijk nooit zullen voordoen. </antwoord>
      <antwoord nummer="6">Ik verwijs hierbij naar mijn antwoord op de vragen 2 en 3. </antwoord>
      <antwoord nummer="7 en 8">Ik wijs er op dat de discussie uit het jaar 2000, waaraan u refereert, betrekking had op de sponsoring door de geneesmiddelenindustrie. In afwijking van het toen geuite voornemen is naderhand besloten geen administratieverplichting voor de geneesmiddelenfabrikant op te nemen in het nieuwe Besluit geneesmiddelenreclame. Dit omdat bij nadere bestudering de daarmee samenhangende administratieverplichtingen disproportioneel werden geacht ten opzichte van het nut van het daarmee te verkrijgen inzicht. Ik ben die mening nog steeds toegedaan. Wat betreft de sponsoring van instellingen in de zorgsector in het algemeen blijf ik van mening dat ik de instellingen op dit terrein vrij moet laten zolang niet is gebleken dat de sponsoring daadwerkelijk op een onaanvaardbare wijze plaats vindt. </antwoord>
      <noten afkomstig="antwoord"/>
   </antwoorden>
</kvr>
