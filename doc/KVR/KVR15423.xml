<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hofstra en De Vries (beiden VVD) aan de minister van Verkeer en Waterstaat over wegwerkzaamheden aan de A6 ter hoogte van knooppunt Almere. (Ingezonden 19 maart 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15423
</item>
         <item attribuut="Inhoud">Vragen over een nieuwsbericht in de uitzending van "Nieuwsstudio" van radio Flevoland van 13 maart 2002, over te smalle rijstroken bij wegwerkzaamheden op de A6 bij Almere.</item>
         <item attribuut="Rubriek">Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Verkeersveiligheid Wegen</item>
         <item attribuut="Vindplaats">Kamervragen met antwoord 2001-2002, nr. 938, Tweede Kamer</item>
         <item attribuut="Vraagnr_bij_indiening">2010208050</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
            <persoon partij="VVD">De Vries</persoon>
         </item>
         <item attribuut="Datum_reaktie">2002-04-02</item>
         <item attribuut="Datum_indiening">2002-03-19</item>
         <item attribuut="Document-id">KVR15423</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1975" allpagenumbers="1975 1976" vetnummer="2010208050" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15423" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="938" onderwerp="" indiendatum="2002-03-19">
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">De Vries</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-04-2">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het nieuwsbericht dat de rijstroken bij wegwerkzaamheden op de A6 te smal zijn? <voetnoot nummer="1"/>Bent u op de hoogte van het feit dat er een botsing heeft plaatsgevonden op 14 maart jl. op het desbetreffende weggedeelte? </vraag>
      <vraag nummer="2">Kunt u aangeven wat de maatvoering van de rijstroken is? Wijkt deze maatvoering af van de normale maatvoering bij wegwerkzaamheden? </vraag>
      <vraag nummer="3">Bent u van mening dat het markeren van twee te smalle rijstroken tot onveilige situaties leidt? </vraag>
      <vraag nummer="4">Kunt u aangeven of er vaker voor deze maatvoering bij wegwerkzaamheden wordt gekozen? Is hier sprake van nieuw beleid? </vraag>
      <vraag nummer="5">Kunt u actie ondernemen om de gevaarlijke situatie op de A6 ter hoogte van Almere op te lossen? </vraag>
      <noten afkomstig="vraag">
         <noot nummer="1" datum="2002-03-13" bron="Uitzending van  van Radio Flevoland van" titel="Nieuwsstudio">Uitzending van «Nieuwsstudio» van Radio Flevoland van, 13 maart 2002</noot>
      </noten>
   </vragen>
   <antwoorden aantal="5">
      <antwoord nummer="1">Mij is bekend dat Radio Flevoland in haar uitzending van woensdag 13 maart 2002 aandacht heeft besteed aan de wegwerkzaamheden op de A6 bij Almere en dat de breedte van de rijstroken in die uitzending een speciale plaats innam. Ik ben ervan op de hoogte dat zich op 14 maart 2002 ’s ochtends om circa 09.00 uur een ongeval heeft voorgedaan op het betreffende weggedeelte. Dit ongeval vond plaats op de rechter rijstrook van de rijbaan Lelystad richting Amsterdam ter hoogte van de inleidende markering, dus niet ter plekke van de fysieke rijstrookversmalling. </antwoord>
      <antwoord nummer="2">Bij de wegwerkzaamheden op de A6 te Almere is gekozen voor een zogenaamd 4–0 contraflowsysteem. Dit houdt in dat tijdens de werkzaamheden één rijbaan afgesloten wordt en al het verkeer afgewikkeld wordt op de andere rijbaan. Op die rijbaan zijn de rijrichtingen dan gescheiden door een barrier. Zoals bekend (zie ook mijn brief HW/UB 2001/9843) speelt bij de selectie van de uitvoeringsvarianten voor wegwerkzaamheden een aantal randvoorwaarden. In de eerste plaats zijn dat uiteraard de veiligheid van zowel het uitvoerend personeel als de veiligheid van de weggebruikers. In de tweede plaats probeert Rijkswaterstaat de doorstroming van het verkeer tijdens het werk zo optimaal mogelijk te houden. Bij grootschalige werkzaamheden, zoals een rijbaanoverlaging van enkele kilometers, is de 4–0 contraflow meestal de meest geschikte werkwijze. Nu is de capaciteit van een 4–0 contraflowsituatie afhankelijk van de rijbaanbreedte. Voor hoge verkeersintensiteiten is een rijbaanbreedte van 12,5 m noodzakelijk. Voor lage intensiteiten is dat echter niet perse nodig, maar is een minimale breedte van 11,0 m noodzakelijk. De capaciteit van het wegvak is in dat geval 35 000 auto’s per dag. Op de A6 bij Almere is sprake van 4–0 contraflow bij een rijbaanbreedte van 11 m. De verkeersintensiteit ter plekke is er lager dan 35 000 auto’s per dag. De inrichting van het wegvak in de richting Amsterdam is als volgt: rechter rijstrook 3,00 m, linkerstrook 2,10 m. In de richting Lelystad is de maatvoering: rechter kantstrook 0,20 m (vanwege een zachte berm), rechter rijstrook 2,80 m, linker rijstrook 2,10 m. </antwoord>
      <antwoord nummer="3">De rijstroken op de A6 zijn smal, maar het is niet waarschijnlijk dat ze te smal zijn. Omdat dit de eerste keer is dat 4–0 contraflow toegepast wordt bij 11 m rijbaanbreedte, worden de gevolgen hiervan uitgebreid gemonitoord en geëvalueerd. Om het verkeer tijdens de contraflow op 11 m in goede banen te leiden, heeft Rijkswaterstaat: • Informatieborden geplaatst die de weggebruikers moeten informeren over de smalle rijstroken en die moeten aansporen tot gestaffeld rijden; • Voor de linker rijstroken een breedtebeperking voor voertuigen ingesteld van 2,00 m; • Een inleidende markering toegepast waarmee de rijbaan wordt versmald voordat het werkelijk smalle gedeelte begint. </antwoord>
      <antwoord nummer="4">Zie het antwoord op vraag 2 en 3. </antwoord>
      <antwoord nummer="5">Zoals gesteld, vindt er een uitgebreide evaluatie plaats van contraflow bij 11 m rijbaanbreedte. Indien hieruit mocht blijken dat dit geen veilige uitvoeringsvorm is, zullen daar consequenties uit getrokken worden. Op dit moment wil ik daar nog niet op vooruit lopen. Het ongeval op de rijbaan Lelystad richting Amsterdam vond plaats op de rechter rijstrook ter hoogte van de inleidende markering. Deze rijstrook heeft daar een voor contraflow normale breedte van 3 m. (Het is juist de linker rijstrook die met 2,10 m aan de smalle kant is.) De vermoedelijke oorzaak is een combinatie van (plotseling) remmen en onvoldoende afstand bewaren. Ik heb geen aanleiding om te veronderstellen dat het ongeval gerelateerd is aan de smalle rijstroken. </antwoord>
      <noten afkomstig="antwoord"/>
   </antwoorden>
</kvr>
