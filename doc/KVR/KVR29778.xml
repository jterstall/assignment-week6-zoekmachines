<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pechtold (D66) aan de minister van Onderwijs, Cultuur en Wetenschap over het verborgen tekort aan lesuren. (Ingezonden 18 september 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29778
</item>
         <item attribuut="Inhoud">Vragen naar aanleiding van van documentaire 'Waar is de leraar' in uitzending Zembla van 16 september 2007, o.a. over het gedrag van de Onderwijsinspectie en de vorm van tijdsbesteding die wordt gerekend tot lestijd (ook 'indirecte' lessen?).</item>
         <item attribuut="Rubriek">Inkomen en rechtspositie (Werktijden) Voortgezet onderwijs (Onderwijspersoneel)</item>
         <item attribuut="Trefwoorden">Onderwijsgevenden voortgezet onderwijs Werktijden</item>
         <item attribuut="Vindplaats">Kamervragen met antwoord 2007-2008, nr. 331, Tweede Kamer</item>
         <item attribuut="Vraagnr_bij_indiening">2070800190</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="D66">Pechtold</persoon>
         </item>
         <item attribuut="Datum_reaktie">2007-10-22</item>
         <item attribuut="Datum_indiening">2007-09-18</item>
         <item attribuut="Document-id">KVR29778</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="705" allpagenumbers="705 706" vetnummer="2070800190" code="0708tkkvr331" lopendefooter="Tweede Kamer, vergaderjaar 2007–2008, Aanhangsel" filenaam="KVR29778" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="331" onderwerp="" indiendatum="2007-09-18">
         <vrager partij="D66" oorsprong="parlement">Pechtold</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-10-22">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de staatssecretaris van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de documentaire «Waar is de leraar»? <voetnoot nummer="1"/>
      </vraag>
      <vraag nummer="2">Wat is uw visie op het gedrag van de Onderwijsinspectie dat in de documentaire wordt geschetst? </vraag>
      <vraag nummer="3">Welke vormen van tijdsbesteding van leerlingen acht u het waard om te worden gerekend tot lestijd en vindt u dat «indirecte» lessen ook voor 100% mogen worden gerekend tot de lestijd? </vraag>
      <vraag nummer="4">Wat vindt u van het beeld dat in de documentaire wordt geschetst over de tijd die eerste graadsleraren voor de klas staan? Kunt u aangeven waarom leraren niet méér voor de klas staan? </vraag>
      <vraag nummer="5">Kunt u voorstellen doen die het lesgeven aantrekkelijker maken voor leraren dan het uitvoeren van nevenactiviteiten? </vraag>
      <vraag nummer="6">Hoe oordeelt u over de in de documentaire geschetste ontwikkeling van het beroep leraar van iemand die kennis overdraagt naar iemand die vooral opvoedkundige taken uitvoert. </vraag>
      <noten afkomstig="vraag">
         <noot nummer="1" datum="2007-09-16" bron="Zembla">Zembla, 16 september 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het beeld dat in de documentaire wordt geschetst van de werkwijze van de Onderwijsinspectie bij het toezicht op de naleving van de wettelijke kaders voor onderwijstijd, komt niet overeen met mijn eigen waarneming. Omdat op basis van de bevindingen van de Inspectie maatregelen getroffen moeten kunnen worden, zijn er hoge eisen gesteld aan de kwaliteit van het onderzoek. Zo moest er gewaarborgd zijn, dat gelijke gevallen gelijk beoordeeld zouden worden. Daartoe heeft de Inspectie een protocol opgesteld op basis waarvan alle deelnemende Inspecteurs de bezoeken hebben uitgevoerd. Ook werd er met nieuwsbrieven en een helpdesk bij het Hoofdkantoor voor de Inspectie zorg gedragen dat gevallen waarin het protocol niet voorzag, alsnog gelijkelijk behandeld zouden worden. De inspectie telt uren als onderwijstijd indien voldaan wordt aan de volgende criteria: 1. het moet gaan om begeleid onderwijs, dat wil zeggen dat de leerlingen afdwingbaar aanspraak kunnen maken op begeleiding; 2. het onderwijs moet deel uit maken van het door de school geplande en voor alle leerlingen van een bepaalde stroom verplichte onderwijsprogramma; 3. het onderwijs moet onder verantwoordelijkheid van een leraar worden verzorgd die op grond van de wet met die werkzaamheden mag worden belast. Daarnaast moet een school aan leerlingen en ouders kunnen verantwoorden dat de geboden onderwijsactiviteiten van voldoende kwalitatief niveau zijn. Deze voorwaarden gelden voor de lesuren, maar kunnen ook voor bijzondere activiteiten gelden, zoals (thema)feesten en excursies. Ook dan gelden vaak beperkende voorwaarden, die verband houden met de hierboven geschetste criteria. Zo zou een Kerstviering in het kader van de godsdienstles kunnen meetellen en wordt in het geval van een meerdaagse excursie in beginsel per dag maximaal acht uur meegeteld als onderwijstijd. Pauzes tellen niet mee, onderwijsactiviteiten zijn immers per definitie geen pauze. Zembla meldde wel mondeling dat er aan bepaalde voorwaarden moet worden voldaan, maar in beeld was alleen de volgende tekst zichtbaar: «Schoolfeesten, nachten tijdens een werkweek of pauzes op school kunnen meegerekend worden als officiële onderwijstijd.» Inspectie van het Onderwijs De Inspectie heeft aangegeven bezwaar te maken tegen deze voorstelling van zaken. De bezwaren van de inspectie zijn: • In beeld wordt onjuiste informatie weergegeven. • Een voice-over geeft inderdaad aan dat de uren aan bepaalde voorwaarden moet voldoen, maar dat neemt niet weg dat er een verkeerde suggestie wordt gewekt ten aanzien van de voorbeelden die overigens niet uit de koker van de inspectie maar uit die van Zembla komen. Ik deel deze bezwaren van de Inspectie. </antwoord>
      <antwoord nummer="3">Zie hiervoor het antwoord op vraag 2, waar de criteria worden genoemd waaraan onderwijsactiviteiten moeten voldoen om mee te tellen voor de urennorm. </antwoord>
      <antwoord nummer="4">De signalen hierover neem ik zeer serieus. Op dit moment heb ik geen goed beeld over de tijdsbesteding van onderwijsgevend personeel. Er loopt een onderzoek naar de tijdsbesteding van onderwijsgevend personeel in het voortgezet onderwijs. Ik heb wel de indruk dat het aantal uren les voor deze docenten mogelijk hoger kan of, gelet op het tekort, hoger zal moeten zijn. Schoolbesturen moeten bewust kansen aangrijpen om in overleg met het personeel te bepalen wat de inzet van leraren voor taken die bij het leraarschap horen, zal zijn. Een efficiënte inzet van leraren is in het licht van het lerarentekort van groot belang. Op dat vlak is zeker winst te behalen, mede door een gericht gebruik van functiedifferentiatie. Het is overigens een misvatting te veronderstellen dat leraren alléén maar voor de klas zouden moeten of zelfs kunnen staan. Het leraarschap omvat veel meer. Belangrijke aspecten van het leraarschap vinden plaats buiten het directe contact met een groep leerlingen. Het gaat daarbij bijvoorbeeld om voorbereiding van lessen, afstemming met andere lessen, correctiewerk, ontwikkeling van programma’s en lesmateriaal, individuele begeleiding van leerlingen, mentorschap, contact met ouders, professionele ontwikkeling. Deze werkzaamheden zijn noodzakelijk en gewenst. </antwoord>
      <antwoord nummer="5">Ik wil hier voor wat betreft het aantrekkelijker maken van het leraarberoep als totaal verwijzen naar mijn beleidsreactie op het advies van de tijdelijke Commissie Leraren onder leiding van de heer Rinnooy Kan, die ik binnenkort naar uw Kamer zend. Op instellingsniveau is het taakbeleid bij uitstek een zaak tussen de professionele leraar en zijn werkgever. Als leraren bijvoorbeeld vinden dat er minder vergaderd moet worden, kunnen zij hier zelf invloed op uitoefenen. Ik wil me nogmaals verzetten tegen het beeld dat activiteiten die niet direct als het geven van onderwijs zijn te kenschetsen, dús nevenactiviteiten zijn. </antwoord>
      <antwoord nummer="6">Er kan niet in algemene zin gezegd worden dat er sprake is van een ontwikkeling van het beroep van leraar van iemand die kennis overdraagt naar iemand die vooral opvoedkundige taken uitvoert. De kern van het leraarschap, zeker in het voortgezet onderwijs, is en blijft vanuit een bepaald vakgebied leerlingen kennis, vaardigheden en houdingen te leren. Kennisoverdracht is óók een opvoedkundige taak. Beide aspecten, kennisoverdracht en opvoeding, zijn van belang in het beroep van leraar. </antwoord>
      <noten afkomstig="antwoord"/>
   </antwoorden>
</kvr>
