<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretaris van Verkeer en Waterstaat over noodlandingen. (Ingezonden 19 april 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25649
</item>
         <item attribuut="Inhoud">Vragen over de procedure en de veiligheidsmaatregelen bij noodlandingen op Schiphol.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Verkeer, vervoer en waterstaat (Luchtvaartterreinen) Verkeer, vervoer en waterstaat (Vliegveiligheid)</item>
         <item attribuut="Trefwoorden">Luchthavens Rampenbestrijding Vliegveiligheid</item>
         <item attribuut="Vindplaats">Kamervragen met antwoord 2005-2006, nr. 1508, Tweede Kamer</item>
         <item attribuut="Vraagnr_bij_indiening">2050611950</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-05-23</item>
         <item attribuut="Datum_indiening">2006-04-19</item>
         <item attribuut="Document-id">KVR25649</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3215" allpagenumbers="3215 3216" vetnummer="2050611950" code="0506tkkvr1508" lopendefooter="Tweede Kamer, vergaderjaar 2005–2006, Aanhangsel" filenaam="KVR25649" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1508" onderwerp="" indiendatum="2006-04-19">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-05-23">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kunt u aangeven op welke manier bij de procedure rondom een noodlanding op Schiphol rekening gehouden wordt met de omliggende bebouwing van de luchthaven? </vraag>
      <vraag nummer="2">Deelt u de mening dat het onwaarschijnlijk is dat een piloot tijdens een noodlanding rekening kan houden met de bebouwing waarover hij/zij vliegt? Ziet u hierbij een rol voor de verkeersleider? Zo ja, welke? Zo neen, waarom niet? </vraag>
      <vraag nummer="3">Kunt u aangeven of ontruimingsmiddelen en hulpdiensten bij alle banen op Schiphol makkelijk en snel aanwezig kunnen zijn? Bent u bereid om maatregelen te nemen om dit te verbeteren? Zo ja, welke? Zo neen, waarom niet? </vraag>
      <vraag nummer="4">Kunt u aangeven wat er concreet gebeurd is met aanbeveling 4 van de parlementaire enquêtecommissie naar de vliegramp Bijlmermeer? Hebben verkeersleider radarschermen waarop zij snel de omliggende bebouwing kunnen zien? Hoe gaan de verkeersleiders hiermee om? </vraag>
      <vraag nummer="5">Deelt u de mening dat het wenselijk is duidelijk aan te geven welke landingsbanen extra geschikt zijn voor het maken van noodlandingen? Zo ja, wat voor maatregelen gaat u hierbij nemen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Over de procedure bij noodlandingen heb ik bij verschillende gelegenheden met de Kamer van gedachten gewisseld, met name op 12 oktober 2004 en 12 april 2006. Zoals uiteengezet volgt de verkeersleiding bij noodlandingen de internationale regels, waarbij de operationele omstandigheden en de veiligheid van de vlucht voorop staan. Op de eerste plaats staat het zoveel mogelijk ondersteunen van de gezagvoerder. Deze heeft als enige inzicht in de (on)mogelijkheden van bemanning en vliegtuig in de gegeven omstandigheden. Over het algemeen geldt dat het niet alleen voor de veiligheid van de inzittenden van een toestel van belang is om het toestel zo snel mogelijk aan de grond te krijgen maar ook voor de mensen op de grond. De voorkeur voor een baan wordt per keer bepaald. Afhankelijk van de aard van de noodsituatie, de windrichting, de aanwezigheid van ander verkeer, enzovoorts wordt vastgesteld welke baan het meest geschikt is. Daarbij handelt de verkeersleider wat betreft de aanvliegroute naar bevind van zaken, afhankelijk van de feitelijke toestand, maar wel uitgaande van een aantal aanvliegroutes die als «best practices» zijn vastgesteld als richtlijn voor noodlandingen. De procedures bij deze «best practices» zijn verwant aan de procedures voor normale omstandigheden, zodat de procedures voor de gezagvoerder ook in de noodsituatie helder en werkbaar zijn. De «best practices» zijn zo vastgesteld dat het vliegen over bebouwd gebied daarmee beperkt blijft. Ook is van belang dat in de beperkingengebieden in het verlengde van de banen beperkingen gelden voor de bebouwing in verband met externe veiligheid. Verder houdt de verkeersleiding in de procedure voor noodsituaties geen rekening met de omliggende bebouwing. Omvliegen verlengt de risicovolle periode en betekent ook dat over een groter gebied wordt gevlogen en in de omgeving van Schiphol wordt er altijd wel over bebouwd gebied gevlogen. </antwoord>
      <antwoord nummer="2">De gezagvoerder zal de voorkeur geven aan een zo snel mogelijke (nood)landing op de luchthaven met zo min mogelijke risico’s voor de vliegveiligheid. Die afweging kan er ook toe leiden dat een langere route wordt gekozen. Uiteindelijk is de veiligheid van de vlucht mede bepalend voor de veiligheid op de grond. Het spreekt vanzelf dat bij een feitelijke noodlanding buiten de luchthaven een gezagvoerder altijd bebouwing zal proberen te ontwijken. Wat betreft de rollen van gezagvoerder en verkeersleider gelden internationale afspraken. In normale omstandigheden (niet-noodsituaties) dirigeert de luchtverkeersleider het luchtverkeer door middel van instructies en klaringen (door het opdragen van koersen, hoogtes, snelheden, etc.) en moeten instructies en klaringen door de gezagvoerder worden opgevolgd. Indien de gezagvoerder heeft gemeld dat zijn vliegtuig in een noodsituatie verkeert wijzigt de rol van de verkeersleider. De verkeersleider zorgt er dan voor dat het betrokken vliegtuig de nodige ruimte krijgt om het de gezagvoerder mogelijk te maken om die maatregelen te nemen die noodzakelijk zijn om het vliegtuig in veiligheid te brengen. Maatregelen van de verkeersleiding kunnen strekken tot het vrijhouden van luchtruim zodat het betrokken vliegtuig op een lagere hoogte kan vliegen of een door de gezagvoerder gewenste route kan worden gevolgd of een door de gezagvoerder gewenste landingsbaan wordt vrijgehouden. Er wordt naar gestreefd om de gezagvoerder niet meer te belasten dan nodig en om de situatie zo overzichtelijk mogelijk te houden (ook voor het overige verkeer). In een door de gezagvoerder gemelde noodsituatie wordt de rol van de verkeersleider dus assisterend en ondersteunend. De gezagvoerder is uiteindelijk verantwoordelijk voor de veiligheid van de vlucht. Zie verder het antwoord op vraag 4 wat betreft de mogelijkheden om in de advisering meer rekening te houden met de bebouwing. </antwoord>
      <antwoord nummer="3">Voor de aanwezigheid van hulpdiensten en de ontruiming maakt het niet uit welke baan wordt gekozen. Voor elke baan gelden dezelfde normen. De opkomsttijden voor hulpdiensten zijn vastgelegd in het Rampenbestrijdingsplan Schiphol. Verbetermaatregelen acht ik hier niet nodig. Voor de aanwezigheid van secundaire hulpdiensten (bijvoorbeeld trappen en bussen) en de nazorg kan een centraal gelegen baan gunstiger zijn. </antwoord>
      <antwoord nummer="4">De Parlementaire Enquête Commissie Vliegramp Bijlmermeer heeft in haar eindrapport op 22 april 1999 de volgende aanbeveling geformuleerd: «De Commissie vindt dat bij de beschouwing van externe veiligheid, het aanbeveling verdient om noodsituaties in beschouwing te nemen. Verdere mogelijkheden voor concrete invulling van de zogenaamde aanbeveling 10 van de Raad voor de luchtvaart met betrekking tot externe veiligheid dienen onderzocht te worden. Hierbij kan met name overwogen worden op radarschermen van verkeersleiders, in geval van noodsituaties, snel omliggende bebouwing zichtbaar te maken.» Wat betreft het eerste deel van de aanbeveling van de Commissie kan het volgende worden aangegeven. Het huidige externe veiligheidsbeleid richt zich op een zo optimaal mogelijke indeling en gebruik van de omgeving. Daarbij wordt indirect al rekening gehouden met vliegtuigen in nood. De veiligheidszones worden namelijk vastgesteld met behulp van een rekenmodel dat gebruik maakt van statistiek over daadwerkelijke vliegtuigongevallen nabij luchthavens, inclusief ongevallen van vliegtuigen in nood. Aanvullend daarop wordt met onderzoeken naar oorzaak–gevolg relaties («causaal model») en naar gevoelige interfaces («gate to gate safety») beoogd meer inzicht te verwerven in de verschillende aspecten van veiligheid aan de bron en de kans op een ongeval. In de periodieke rapportages van de beleidsagenda luchtvaartveiligheid houd ik u op de hoogte van de voortgang in deze onderzoeken. In genoemde aanbeveling van de Raad was opgenomen dat piloten en luchtverkeersleiders zouden moeten trainen om in noodsituaties aandacht te besteden aan externe partijen, en met name aan bewoonde gebieden. Wat betreft de rol van piloten geldt dat afwijken van de internationaal vastgestelde procedures geen goede optie lijkt. Wat betreft de rol van de verkeersleider heeft LVNL naar aanleiding van deze aanbeveling en van de suggestie inzake bebouwing op de radarschermen onderzoek gedaan naar de mogelijkheid om in de procedures voor noodgevallen rekening te houden met het externe risico. LVNL hanteert voor dergelijk onderzoek naar veranderingen van het luchtverkeersleidingsysteem een standaardprocedure waarin oplossingsrichtingen (z.g. «concepts of operation») worden onderzocht op hun effecten ten aanzien van veiligheid, efficiency en milieu (VEM-systematiek). Dit onderzoek wordt vastgelegd in een z.g. VEM Effect Rapportage (VEMER). Eventuele veranderingen worden altijd bezien als een samenhangend geheel van wijzigingen ten aanzien van «mens, machine en procedures». Deze procedure is ook in het onderhavige onderzoek gevolgd (VEM Effect Report «Reduction of Third Party Risk during Handling of Emergencies», Volume I, Doc. nr: D/R&amp;D 02/050). Naar aanleiding van deze VEMER werd geconcludeerd dat het weliswaar mogelijk is om bebouwing op radar zichtbaar te maken, maar dat die mogelijkheid niet hanteerbaar was omdat deze niet aansloot bij de rolverdeling bij een noodsituatie, waarbij de gezagvoerder verantwoordelijk is en waarbij de luchtverkeersleider bijstand verleent (zie ook de voorafgaande antwoorden). De meest geschikte procedure bij noodsituaties op grond van de VEMER is die op basis van «best practices» en dit is dan ook de procedure die wordt toegepast door LVNL. Het in noodsituaties zo veel mogelijk ontzien van de bebouwing blijft punt van aandacht. Omdat internationale regels in dit verband leidend zijn worden de ontwikkelingen scherp in de gaten gehouden. Indien mogelijkheden zich voordoen op dit gebied zullen deze worden besproken met LVNL. </antwoord>
      <antwoord nummer="5">Ik deel deze mening niet. Zoals aangegeven in het antwoord op vraag 1 gelden «best practices» maar hangt de geschiktheid van een baan sterk af van de concrete situatie en er zijn veel verschillende situaties denkbaar. </antwoord>
      <noten afkomstig="antwoord"/>
   </antwoorden>
</kvr>
