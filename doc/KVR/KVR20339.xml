<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Kalsbeek (beiden PvdA) aan de ministers van Justitie en van Volksgezondheid, Welzijn en Sport over de rechtszaak inzake Lucy B. (Ingezonden 9 april 2004); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20339
</item>
         <item attribuut="Inhoud">De vragen gaan over sterfte onder minderjarigen ten gevolge van geweld, mishandeling en moord.</item>
         <item attribuut="Rubriek">Gezondheidszorg (Overig) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Jeugdigen Kindermishandeling Overlijden</item>
         <item attribuut="Vindplaats">Kamervragen met antwoord 2003-2004, nr. 1594, Tweede Kamer</item>
         <item attribuut="Vraagnr_bij_indiening">2030412570</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Kalsbeek</persoon>
         </item>
         <item attribuut="Datum_reaktie">2004-05-26</item>
         <item attribuut="Datum_indiening">2004-04-09</item>
         <item attribuut="Document-id">KVR20339</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3375" allpagenumbers="3375 3376 3377" vetnummer="2030412570" code="0304tkkvr1594" lopendefooter="Tweede Kamer, vergaderjaar 2003–2004, Aanhangsel" filenaam="KVR20339" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1594" onderwerp="" indiendatum="2004-04-9">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Kalsbeek</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-05-26">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Volksgezondheid, Welzijn en Sport, van Binnenlandse Zaken en Koninkrijksrelaties en van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Volgt u de rechtszaak inzake LucyB, waarbij verdachte onder meer moord op vier kinderen in het ziekenhuis ten laste wordt gelegd? </vraag>
      <vraag nummer="2" voetnoot="1">Herinnert u zich het voorstel <voetnoot nummer="1"/>van de PvdA-fractie om bij alle overlijdensgevallen van minderjarigen een forensische arts in te schakelen? Worden forensische artsen bij overlijdensgevallen van minderjarigen in ziekenhuizen ingeschakeld? Zo neen, vindt er bij het overlijden van minderjarigen een intercollegiale toetsing plaats? </vraag>
      <vraag nummer="3" voetnoot="2">Herinnert u zich de antwoorden op mijn eerdere schriftelijke vragen <voetnoot nummer="2"/>over gevallen van kindermishandeling met een dodelijke afloop, waarbij niet wordt vastgesteld wat de doodsoorzaak is? Vindt u het aanvaardbaar dat nog steeds minderjarigen overlijden zonder dat er een lijkschouwing aan te pas komt? </vraag>
      <vraag nummer="4" voetnoot="2">Wat hebt u sinds het verschijnen van het rapport «Richtlijnen bij het overlijden van minderjarigen» tot nu toe gedaan? Waarom bent u uw eerdere toezegging <voetnoot nummer="2"/>namelijk dat u een standpunt zult formuleren over het rapport, niet nagekomen? </vraag>
      <vraag nummer="5">Klopt het dat u gegevens tot uw beschikking moet krijgen over de randvoorwaarden die dienen te zijn vervuld bij het invoeren van de richtlijnen alvorens u tot een brede aanpak overgaat? Heeft u deze gegevens over de randvoorwaarden inmiddels verzameld? Zo ja, waarom heeft de Kamer uw standpunt terzake nog niet ontvangen? </vraag>
      <vraag nummer="6">Deelt u de mening dat, doordat niet kan worden vastgesteld wat de doodsoorzaak is van het overlijden van minderjarigen, de overheid en de samenleving geen beeld hebben van het aantal kinderen dat overlijdt als gevolg van geweld, mishandeling en moord? Vindt u dit aanvaardbaar? </vraag>
      <vraag nummer="7">Deelt u de mening dat de overheid de plicht heeft acties te ondernemen om geweld tegen kinderen tegen te houden en het achterhalen van de doodsoorzaak van het overlijden van de kinderen een van de belangrijkste instrumenten is om sterfte onder kinderen als gevolg van geweld/mishandeling te bestrijden? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="27 410" documentnummer="15">Kamerstuk 27 410, nr. 15</noot>
         <noot nummer="2" documenttype="Kamervragen" documentnummer="47" documentjaargang="2002-2003">Aanhangsel Handelingen, nr. 47, vergaderjaar 2002–2003.</noot>
      </noten>
   </vragen>
   <antwoorden aantal="7">
      <antwoord nummer="1">De rechtzaak tegen Lucia de B. wordt gevolgd. </antwoord>
      <antwoord nummer="2">De behandelend arts is in principe degene die de lijkschouw verricht. Als de behandelend arts niet overtuigd is van een natuurlijke oorzaak van het overlijden, wordt de gemeentelijk lijkschouwer ingeschakeld. Dit gebeurt zowel in het ziekenhuis als daarbuiten. De gemeentelijk lijkschouwer wordt dus niet bij alle gevallen van overlijden van minderjarigen in of buiten het ziekenhuis ingeschakeld. Intercollegiale toetsing bij het overlijden van minderjarigen is niet voorgeschreven en er zijn geen richtlijnen voor de toepassing daarvan. Instellingen kunnen wel individueel of op lokaal niveau protocollen of afspraken hebben over intercollegiale toetsing, bijvoorbeeld in het kader van de zogenaamde necrologiebesprekingen binnen instellingen. </antwoord>
      <antwoord nummer="3">Voor de goede orde zij eerst opgemerkt dat er altijd een schouw plaatsvindt, maar er moet onderscheid worden gemaakt tussen de schouw door de behandelend arts en de schouw door een gemeentelijke lijkschouwer. Ik acht het alleszins aanvaardbaar dat onder nauw te omschrijven voorwaarden geen lijkschouw door een gemeentelijk lijkschouwer plaatsvindt na het overlijden van een minderjarige, omdat de behandelend arts na de schouw en op basis van zijn kennis van de patiënt en diens medisch dossier ervan overtuigd kan zijn dat er sprake is van een natuurlijke doodsoorzaak. Er zijn immers tal van situaties waarin het overlijden van een minderjarige wat betreft gebeurtenis niet onverwacht, en wat betreft tijdstip niet plotseling is, omdat bijvoorbeeld sprake is van voorzienbaar overlijden ten gevolge van een ongeneeslijke ziekte. In een dergelijk geval moet een extra lijkschouw door een gemeentelijke lijkschouwer als overbodig en tevens onnodig belastend voor de nabestaanden worden beschouwd. </antwoord>
      <antwoord nummer="4">Na ontvangst van de resultaten van het onderzoek «Richtlijnen na overlijden van minderjarigen» van adviesbureau Van Montfoort, is eerst schriftelijk advies gevraagd aan een aantal beroeps- en belangenorganisaties. Omdat de reacties zo divers waren, is vervolgens een bijeenkomst georganiseerd om de diverse respondenten hun uiteenlopende standpunten te laten toelichten; die bijeenkomst vond plaats in april 2002. Daarna is interdepartementaal en met betrokkenheid van organisaties als het Forensisch Medisch Genootschap, GGD-Nederland en diverse praktijkdeskundigen gewerkt aan een formule die tegemoet komt aan alle belangrijke wensen en bezwaren. Gezien de gevoeligheid van het onderwerp leek het niet verstandig een standpunt naar buiten te brengen waarvan onvoldoende is bekeken hoe een vernieuwde werkwijze in concrete praktijksituaties zou (kunnen) uitwerken. In de beantwoording van de volgende vragen zullen wij onze uitgangspunten van een nieuwe regeling beschrijven. De details van de nieuwe regeling en het moment van inwerkingtreding zijn nog voorwerp van studie, mede gezien de belangrijke randvoorwaarden die vervuld moeten zijn alvorens een nieuwe regeling kan gaan werken. Overigens heb ik in februari jl., in antwoord op vragen van de vaste commissie voor Justitie inzake het onderzoeksrapport «Fysieke bestraffing van kinderen» (zie Kamerstukken II, 2003/04, 28 345 nr. 8) reeds gesteld dat een wijziging van de Wet op de lijkbezorging in de rede ligt waardoor onderzoek aan het lichaam van een overledene in meer gevallen, dus ook buiten de situatie van een gerechtelijk vooronderzoek, verplicht zal worden (zie p. 16, het antwoord op vraag 3, vragenlijst B). </antwoord>
      <antwoord nummer="5">De randvoorwaarden waarop wordt gedoeld, impliceren niet alleen het beschikbaar krijgen van cijfermatige informatie, maar ook het verkrijgen van inzicht in de uitvoerbaarheid en organisatorische haalbaarheid van een nieuwe werkwijze. De toets van uitvoerbaarheid luistert nauw. Wil men garanties inbouwen ten aanzien van professionele oordeelsvorming over de doodsoorzaak én ten aanzien van de organisatie van de benodigde vervolgstappen, dan volstaat alleen een nieuwe regeling in het kader van de Wet op de lijkbezorging niet. Het gaat daarbij om zaken als het verkrijgen van inzicht in het verwerven van voldoende en daartoe specifiek opgeleide en geregistreerde professionals als lijkschouwers, kinderartsen en (kinder)pathologen en het vertalen van een nieuwe werkwijze in handelingsprotocollen. Inzicht moet ook worden verkregen in hoeverre de bestaande privacybepalingen ruimte laten om niet alleen onderzoek aan het lichaam te doen maar mede onderzoek uit te voeren naar het medisch en sociaal verleden van de overledene en of die mogelijkheden zouden moeten worden verruimd en zo ja, hoe. Ook moet worden gekeken naar de mogelijke uitvoeringsconsequenties van een nieuwe werkwijze. </antwoord>
      <antwoord nummer="6" voetnoot="1">Van verreweg de meeste gevallen van overlijden wordt de precieze doodsoorzaak wel vastgesteld. Het grootste deel van de kindersterfte valt in het eerste levensjaar en betreft voornamelijk perinatale sterfte en sterfte door aangeboren afwijkingen. Het gaat hierbij om overlijden ten gevolge van een natuurlijke doodsoorzaak die objectief kan worden vastgesteld. Uit de cijfers van het CBS over 2001 blijkt dat 848 van de 1578 overleden kinderen in de leeftijdscategorie van 0 tot 14 jaar, gestorven zijn door aandoeningen uit de perinatale periode of aangeboren afwijkingen. In 107 gevallen stierf een kind aan een kwaadaardige ziekte, in 71 gevallen aan een infectieziekte, en 34 gevallen werden gekwalificeerd als wiegendood <voetnoot nummer="1"/>. Als «overige ziekten» werden nog eens 299 gevallen aangemerkt. In de gevallen die als niet-natuurlijk zijn aangemeld, waarbij gedacht moet worden aan verkeersongevallen of ongevallen als verdrinking, wordt thans altijd onderzoek verricht naar de omstandigheden van het overlijden door middel van, in ieder geval, het inschakelen van een lijkschouwer. Daarnaast blijft er een categorie waarvan het overlijden onverklaard blijft. Bij kinderen boven de 4 jaar is dat overigens zeer zeldzaam. In beginsel vormt zulk overlijden ook nu al per definitie een reden om de gemeentelijk lijkschouwer in te schakelen en nader onderzoek te doen verrichten. De Wet op de Lijkbezorging laat geen twijfel bestaan over de verplichting tot het inschakelen van een gemeentelijk lijkschouwer in álle gevallen waarbij een arts niet overtuigd is dat de dood is ingetreden ten gevolge van een natuurlijke oorzaak. Indien blijkt dat uitwendig onderzoek geen uitsluitsel geeft, kan sectie (autopsie) volgen. Sectie is evenwel slechts aan de orde als daartoe opdracht wordt gegeven door de officier van justitie of als de familie er zelf om verzoekt. Dat betekent dat er, behalve als vermoedens van een strafbaar feit daartoe aanleiding geven, geen mogelijkheid bestaat de doodsoorzaak te achterhalen tenzij de nabestaanden er zelf om hebben gevraagd. Het is mogelijk dat zeldzame gevallen situaties van kindermishandeling niet ontdekt worden. Dit achten wij, evenals de vraagstellers, onwenselijk. Omdat gebleken is dat in de praktijk moeite bestaat met het invullen van het wettelijke begrip «natuurlijke doodsoorzaak» zal de komende wijziging van de Wet op de lijkbezorging een definitie van een aantal essentiële termen bevatten. Zo zal als «natuurlijk» alleen dat overlijden worden gekenmerkt, waarbij op grond van het medisch dossier van de overledene, het overlijden rond het moment van overlijden ook daadwerkelijk verwacht kon worden; in die gevallen volgt geen nader onderzoek. Daarnaast wordt het begrip «onverklaard overlijden» geïntroduceerd, waaronder alle gevallen worden begrepen die niet onmiddellijk en evident als «natuurlijk» kunnen worden gekwalificeerd. In die gevallen volgt altijd een nader onderzoek naar de doodsoorzaak volgens een voorgeschreven onderzoeksprocedure die zowel een strafrechtelijke als een medisch/sociale invalshoek heeft. Volgens berekeningen die wij hebben laten uitvoeren zou het om maximaal 200 overleden minderjarigen per jaar gaan waarbij in ieder geval een geregistreerd lijkschouwer, een kinderarts en (kinder)patholoog een wettelijk voorgeschreven nader onderzoek naar de doodsoorzaak uitvoeren. De onderzoeksprocedure zal via een ministeriële regeling en door middel van gebruikmaking van protocollen overigens alle mogelijke garanties voor een professionele aanpak bieden, die mede moet worden gekenmerkt door empathie jegens de nabestaanden. Een werkgroep van deskundigen uit wetenschap en praktijk zal worden betrokken bij het ontwikkelen en invullen van die garanties, binnen de contouren van bovengenoemde uitgangspunten. Een door het kabinet voor te stellen nieuwe regeling voor de lijkschouw moet een goede uitvoering van de lijkschouw waarborgen. Daarbij moet in alle gevallen van onverklaard overlijden een deskundigenprocedure opheldering bieden. Gedacht moet derhalve ook worden aan situaties waarbij het overlijden het gevolg kan blijken te zijn van gebrekkige medische zorg, tekortschieten van hulpverlening of nalatigheid van de omgeving van het slachtoffer. Ook kan het achterhalen van de doodsoorzaak belangrijk zijn voor het vaststellen van erfelijke afwijkingen of epidemische ziekten. Zo kan in geval van een erfelijke aandoening wellicht door medisch ingrijpen bij andere kinderen in het gezin, een leven worden gered. Het achterhalen van de doodsoorzaak en de context van het overlijden is met name relevant voor het nemen van de juiste maatregelen: niet alleen eventuele strafrechtelijke of tuchtrechtelijke maatregelen maar ook en vooral maatregelen die ertoe bijdragen dat soortgelijke omstandigheden sneller herkend worden en tot effectieve actie leiden waardoor mogelijk nieuwe sterfgevallen kunnen worden voorkomen. </antwoord>
      <antwoord nummer="7">De belangrijkste instrumenten om overlijden als gevolg van kindermishandeling te bestrijden zijn die instrumenten die er aan bijdragen om kindermishandeling te voorkomen of, die dit in een vroeg stadium kunnen signaleren en bestrijden. Daarom investeert het kabinet bij voorbeeld in het bevorderen van de signalering door professionals uit beroepsgroepen die veel met kinderen werken, in het bieden van opvoedingsondersteuning aan ouders en verzorgers, in Advies- en Meldpunten Kindermishandeling, in het bevorderen van de samenwerking tussen organisaties die zich de belangen van kinderen behoren aan te trekken. Daarnaast streeft het kabinet met de operatie JONG een sluitende keten van signaleren, beoordelen en interveniëren van risicojeugd na. In het kader van de operatie JONG zullen vroegsignalering en het versterken van de zorgstructuren in en om de school worden uitgewerkt. Het achterhalen van de doodsoorzaak kan inderdaad een bijdrage leveren aan het signaleren van kindermishandeling, met name om beschermende maatregelen te kunnen nemen voor andere kinderen in het gezin. </antwoord>
      <noten afkomstig="antwoord">
         <noot nummer="1" titel="plotseling en onverwacht overlijden van een kind beneden de leeftijd van 2 jaar bij wie geen lichamelijke afwijking kan worden vastgesteld die het overlijden verklaart">De Landelijke Werkgroep Wiegendood definieert «wiegendood» als: «plotseling en onverwacht overlijden van een kind beneden de leeftijd van 2 jaar bij wie geen lichamelijke afwijking kan worden vastgesteld die het overlijden verklaart». De Werkgroep onderzoekt alle gevallen van wiegendood en concludeert dat infanticide in Nederland zeldzaam is</noot>
      </noten>
   </antwoorden>
</kvr>
