<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Volksgezondheid, Welzijn en Sport over onderzoek naar de schadelijkheid van drugs en alcohol. (Ingezonden 27 maart 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28216
</item>
         <item attribuut="Inhoud">Vragen naar aanleiding van artikel op website van The Lancet, waaruit o.a. geconcludeerd wordt dat tabak schadelijker is dan XTC, LSD en de partydrug GHB.</item>
         <item attribuut="Rubriek">Consument (Productinformatie) Consument (Voedings- en productveiligheid) Criminaliteit en openbare orde (Drugs) Gezondheidszorg (Ziekten en ziektepreventie)</item>
         <item attribuut="Trefwoorden">Alcoholgebruik Drugs Preventieve gezondheidszorg Productinformatie Tabak Ziekten</item>
         <item attribuut="Vindplaats">Kamervragen met antwoord 2006-2007, nr. 1628, Tweede Kamer</item>
         <item attribuut="Vraagnr_bij_indiening">2060710630</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2007-05-23</item>
         <item attribuut="Datum_indiening">2007-03-27</item>
         <item attribuut="Document-id">KVR28216</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3451" allpagenumbers="3451 3452" vetnummer="2060710630" code="0607tkkvr1628" lopendefooter="Tweede Kamer, vergaderjaar 2006–2007, Aanhangsel" filenaam="KVR28216" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1628" onderwerp="" indiendatum="2007-03-27">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-05-23">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op het onderzoek van de Universiteit van Bristol betreffende het gebruik van alcohol, tabak en drugs? <voetnoot nummer="1"/>
      </vraag>
      <vraag nummer="2">Hoe beoordeelt u de bevinding rond alcohol ten opzichte van sommige harddrugs? </vraag>
      <vraag nummer="3">Hoe beoordeelt u de constatering dat tabak, volgens de onderzoekers, schadelijker is dan XTC, LSD en de partydrug GHB en dat het gebruik van softdrugs het minste kwaad kan? </vraag>
      <vraag nummer="4">Deelt u de mening dat de schikking die de onderzoekers maken, tenminste aanleiding geeft tot een beleid dat gericht dient te zijn op het voorkomen van gezondheidsschade, op goede voorlichting, en dat de huidige schikking en rangorde van genotsmiddelen, zowel juridisch als in de maatschappelijke beleving, niet meer volstaat? </vraag>
      <noten afkomstig="vraag">
         <noot nummer="1">www.thelancet.com</noot>
      </noten>
   </vragen>
   <antwoorden aantal="3">
      <antwoord nummer="1">In dit onderzoek worden 20 legale en illegale drugs en geneesmiddelen door deskundigen beoordeeld op hun relatieve schade. Deze beoordeling vindt plaats aan de hand van drie hoofdcriteria, te weten: de fysieke schade, afhankelijkheid, en schade voor de maatschappij. Ieder hoofdcriterium is onderverdeeld in drie subcriteria. Ieder middel is dus beoordeeld aan de hand van in totaal negen criteria. Ik ben van mening dat deze methode een betrouwbaar en systematisch kader biedt om de relatieve risico’s van diverse stoffen te beoordelen. Overigens hanteert het Nederlandse Coördinatiepunt Assessment en Monitoring nieuwe drugs (CAM), ondergebracht bij het RIVM, een min of meer vergelijkbare methode van risicobeoordeling. Het belangrijkste verschil is dat in de loop der jaren het CAM van een beperkt aantal stoffen een beoordeling heeft gemaakt en dat de Universiteit van Bristol in één onderzoek 20 stoffen heeft beoordeeld. </antwoord>
      <antwoord nummer="2 en 3">De uiteindelijke positie van een bepaald middel in een schikking is ondermeer afhankelijk van de gekozen beoordelingscriteria en het gewicht dat aan ieder criterium wordt gegeven. Uitgaande van de in dit onderzoek gehanteerde systematiek (ieder criterium weegt even zwaar) is de hoge positie van alcohol reëel te noemen. Alcohol komt in de rangschikking op de vierde plaats, na heroïne, cocaïne, barbituraten en op straat verhandelde methadon. Vooral de maatschappelijke schade van alcoholgebruik wordt als ernstig beoordeeld en draagt in belangrijke mate bij aan de hoge positie in de rangschikking. De risico’s van tabak worden als bijzonder groot geschat bij de criteria gezondheidsschade op langere termijn en kosten voor de gezondheidszorg. Vooral als gevolg van de scores op deze criteria komt tabak hoger op de rangschikking te staan dan XTC, LSD en GHB. Overigens wordt in het onderzoek niet de conclusie getrokken dat cannabis het minste kwaad kan. Cannabis staat op de elfde positie, vóór LSD, GHB en XTC. Qat wordt in dit onderzoek van de beoordeelde middelen als minst risicovol gezien. </antwoord>
      <antwoord nummer="4">Zowel ten aanzien van alcohol en tabak als ten aanzien van het gebruik van drugs is de inzet van mijn beleid om zowel het (problematische) gebruik van deze middelen terug te dringen als de schade als gevolg van het gebruik van deze stoffen te voorkomen. Ik deel de conclusie van de onderzoekers dat de mate van regulering niet uitsluitend is gebaseerd op een wetenschappelijke risicobeoordeling. Duidelijk is dat ook historische, sociaal-culturele en economische factoren hierbij van belang zijn. Immers, als alleen een wetenschappelijke risicobeoordeling richtinggevend zou zijn, dan zouden alcohol en tabak onder de werking van de Opiumwet gebracht moeten worden. Daarnaast moet gewezen worden op het feit dat veel stoffen op grond van de internationale verdragen (Enkelvoudig Verdrag 1961 en Psychotrope stoffen Verdrag 1971) onder de werking van de Opiumwet zijn geplaatst. De rol van historische, sociaal-culturele en economische factoren en internationale verdragen als gegeven beschouwend, gaat het Nederlandse beleid in beginsel uit van de relatieve risico’s van psychotrope stoffen. De risicobeoordeling van het CAM is hier een voorbeeld van. Voorts maakt de Opiumwet sinds 1976 een onderscheid tussen drugs met onaanvaardbare risico’s (Lijst I) en Lijst II-stoffen (met name cannabis en benzodiazepinen). Ook de richtlijnen voor opsporing en vervolging van het Openbaar Ministerie inzake de Opiumwet dragen bij aan een gedifferentieerde benadering op grond van de relatieve risico’s. </antwoord>
      <noten afkomstig="antwoord"/>
   </antwoorden>
</kvr>
