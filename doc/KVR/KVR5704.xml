<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over een schadevergoeding voor ten onrechte ondergane voorlopige hechtenis. (Ingezonden 29 augustus 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5704
</item>
         <item attribuut="Rubriek">Strafrecht en strafprocesrecht (Schadevergoeding) Strafrecht en strafprocesrecht (Voorlopige hechtenis)</item>
         <item attribuut="Trefwoorden">Schadevergoeding Voorlopige hechtenis</item>
         <item attribuut="Vindplaats">Kamervragen met antwoord 1997-1998, nr. 34, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1997-09-24</item>
         <item attribuut="Datum_indiening">1997-08-29</item>
         <item attribuut="Document-id">KVR5704</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="69" allpagenumbers="69 70" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5704" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="34" onderwerp="" indiendatum="1997-08-29">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1997-09-24">
         <antwoorder functie="minister" ministerie="Justitie a.i">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht inzake de weigering om schadevergoeding voor ten onrechte ondergane voorlopige hechtenis, toe te kennen omdat verzoeker niet-ontvankelijk zou zijn in zijn verzoek? <voetnoot nummer="1"/>Klopt dit bericht? </vraag>
      <vraag nummer="2">Zo ja, is betreffende verzoeker naar uw mening ten onrechte niet-ontvankelijk verklaard? </vraag>
      <vraag nummer="3">Indien verzoeker ten onrechte niet-ontvankelijk is verklaard, bent u dan bereid om het Wetboek van Strafvordering te wijzigen in die zin dat ter zake van verzoeken ex art. 89 SV en art. 591 SV beroep in cassatie mogelijk wordt? </vraag>
      <vraag nummer="4">Zo neen, hoe denkt u dan te voorkomen dat in de toekomst dit soort vergissingen worden gemaakt, die zoals uit het artikel blijkt, vaker zijn gemaakt door bijvoorbeeld het Gerechtshof te Amsterdam? </vraag>
      <vraag nummer="5">Bent u alsnog bereid om aan de desbetreffende verzoeker, zulks uit humanitaire overwegingen, een schadevergoeding toe te kennen? Zo neen, waarom niet? </vraag>
      <noten afkomstig="vraag">
         <noot nummer="1" datum="1997-08-28" bron="Algemeen Dagblad">Algemeen Dagblad, 28 augustus 1997, blz. 35</noot>
      </noten>
   </vragen>
   <antwoorden aantal="5">
      <antwoord nummer="1">Ik heb kennis genomen van het bericht. Het Gerechtshof te Amsterdam heeft verzoeker bij beschikking van 23 december 1996 niet-ontvankelijk verklaard in zijn verzoekschrift ex artikel 89 van het Wetboek van Strafvordering. Het verzoekschrift, ter griffie van het gerechtshof binnengekomen op 20 mei 1996, was niet door verzoeker zelf, maar door verzoekers raadsman en verzoekers vader ondertekend. Eerst tijdens de behandeling in de openbare raadkamer heeft verzoeker door verschijning en ondertekening van het verzoekschrift aldaar te kennen geven de verzochte schadevergoeding te wensen. Volgens het Hof moest het verzoek geacht worden te zijn gedaan op het moment dat verzoeker ter zitting was verschenen, welk moment viel na de in artikel 89, derde lid, van het Wetboek van Strafvordering genoemde termijn van drie maanden, zodat het verzoek niet tijdig was gedaan. Voorts heeft het Hof in zijn beschikking nog het volgende overwogen: «Ten overvloede merkt het Hof op dat, indien omtrent de ontvankelijkheid van verzoeker anders zou zijn beschikt, de verzochte vergoeding niet zou worden toegewezen. Het Hof acht, alle omstandigheden in aanmerking genomen, geen gronden van billijkheid aanwezig aan verzoeker een vergoeding toe te kennen, nu het Hof van oordeel is dat hij medeschuldig was aan het voortduren van de verdenking tegen hem en zodoende aan zijn detentie.» </antwoord>
      <antwoord nummer="2">Kennelijk heeft het Hof bij zijn beschikking de letter van de wet gevolgd. Immers, artikel 89, derde lid, van het Wetboek van Strafvordering bepaalt dat binnen drie maanden na beëindiging van de strafzaak door een gewezen verdachte een verzoek tot schadevergoeding kan worden gedaan. De mogelijkheid van indiening van het verzoek door een gemachtigde kent artikel 89 van het Wetboek van Strafvordering niet. Uit HR 5 november 1991, NJ 1992, 482 en HR 2 februari 1993, NJ 1993, 553 blijkt dat volgens de Hoge Raad het verzuim van persoonlijke ondertekening voor gedekt kan worden gehouden als de verzoeker bij de behandeling van zijn verzoek aanwezig is, ook als die behandeling plaats vindt na de in artikel 89, derde lid, van het Wetboek van Strafvordering genoemde termijn van drie maanden. Overigens had betrokkene kunnen overwegen een tweede verzoek in te dienen op grond van artikel 89 van het Wetboek van Strafvordering. In HR 29 april 1994, NJ 1995, 727, het arrest in een gelijksoortige zaak waarover in het artikel in het Algemeen Dagblad wordt gesproken, wordt deze mogelijkheid in – onder andere – de noot van prof. C. J. H. Brunner besproken. Tevens had betrokkene kunnen overwegen om op voet van artikel 162, boek 6 van het Burgerlijk Wetboek een schadevergoeding te vorderen. </antwoord>
      <antwoord nummer="3">Bij de vraag tegen welke rechterlijke beslissingen rechtsmiddelen worden opengesteld, spelen een aantal factoren een rol. Het capaciteitsaspect is bij de vraag of cassatie moet worden opengesteld een bijzonder belangrijke factor. De Hoge Raad is, zoals bekend, overbelast. Een commissie onder voorzitterschap van mr W. E. Haak heeft daar kort geleden over gerapporteerd. Zij heeft tal van voorstellen gedaan om deze overbelasting via wetswijziging tot aanvaardbare proporties terug te brengen. Het ligt, in het perspectief van deze voorstellen niet voor de hand tegen een beslissing op grond van artikel 89 van het Wetboek van Strafvordering cassatieberoep open te stellen. </antwoord>
      <antwoord nummer="4">De wettekst en de ontvankelijkheidseisen die de Hoge Raad sinds zijn in het antwoord op vraag 2 vermelde arresten stelt, lopen enigermate uiteen. Ik onderzoek op dit moment in breder verband of de regeling van artikel 89 e.v. van het Wetboek van Strafvordering aanpassing behoeft. Bij dat onderzoek zal de vraag of de ontvankelijkheidseisen in de wet anders geformuleerd moeten worden nader worden bekeken. </antwoord>
      <antwoord nummer="5">Mede gezien de in het antwoord op vraag 1 geciteerde overweging ten overvloede, acht ik geen termen aanwezig voor een tegemoetkoming aan betrokkene. </antwoord>
      <noten afkomstig="antwoord"/>
   </antwoorden>
</kvr>
