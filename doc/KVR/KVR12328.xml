<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rijpstra en Nicolaï (beiden VVD) aan de ministers van Binnenlandse Zaken en Koninkrijksrelaties en van Justitie en de staatssecretaris van Volksgezondheid, Welzijn en Sport over vermeende zwendel door de marketingpartner van Euro 2000. (Ingezonden 7 juni 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12328
</item>
         <item attribuut="Inhoud">Vragen over artikel in De Volkskrant van 3 juni j.l. over vermeende zwendel van ISL (marketingpartner van organisatiebureau EK 2000) met kaartverkoop voor sportevenement.</item>
         <item attribuut="Rubriek">Criminaliteit en openbare orde (Fraude) Vrijetijdsbesteding (Sport)</item>
         <item attribuut="Trefwoorden">Fraude Sport</item>
         <item attribuut="Vindplaats">Kamervragen met antwoord 2000-2001, nr. 10, Tweede Kamer</item>
         <item attribuut="Vraagnr_bij_indiening">2990012120</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Rijpstra</persoon>
            <persoon partij="VVD">Nicolaï</persoon>
         </item>
         <item attribuut="Datum_reaktie">2000-09-21</item>
         <item attribuut="Datum_indiening">2000-06-07</item>
         <item attribuut="Document-id">KVR12328</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="19" allpagenumbers="19 20" vetnummer="2990012120" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12328" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="10" onderwerp="" indiendatum="2000-06-7">
         <vrager partij="VVD" oorsprong="parlement">Rijpstra</vrager>
         <vrager partij="VVD" oorsprong="parlement">Nicolaï</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="21 september 2000), zie ook Aanhangsel Handelingen nr. 1481, vergaderjaar 1999–2000">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Justitie en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met het artikel «Marketingpartner Euro 2000 verdacht van zwendel»? <voetnoot nummer="1"/>
      </vraag>
      <vraag nummer="2">Kloppen de in dit artikel beschreven feiten? </vraag>
      <vraag nummer="3">Is er reeds contact geweest met de Franse justitie over dit onderwerp? Zo neen, bent u dit nog van plan te doen? Zo ja, wat waren hiervan de uitkomsten? </vraag>
      <vraag nummer="4">In hoeverre zijn UEFA en ISL aansprakelijk te stellen voor geleden schade als gevolg van de zwendel? </vraag>
      <vraag nummer="5">Is er garantie dat bij de verdeling van de 150.000 toegangsbewijzen door ISL de verschillende supportersgroepen niet in één vak terecht komen? </vraag>
      <vraag nummer="6">Wat vindt u van het feit dat de UEFA afspraken maakt met derden betreffende kaartverkoop zonder dat (lokale) overheden hierop invloed kunnen uitoefenen? </vraag>
      <vraag nummer="7">Welke invloedsmiddelen heeft de Nederlandse overheid tot haar beschikking tegenover de UEFA? </vraag>
      <vraag nummer="8">Hoever vindt u dat de invloed van de UEFA mag gaan op een dergelijk publiek evenement als voetbal? </vraag>
      <vraag nummer="9">Bent u bereid met uw Europese collega’s contact op te nemen om te bezien of de grote invloed van commerciële bedrijven bij grote sportevenementen wenselijk is en hoe hier in de toekomst mee moet worden omgegaan? </vraag>
      <noten afkomstig="vraag">
         <noot nummer="1" datum="2000-06-3" bron="Volkskrant">Volkskrant, 3 juni 2000</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3">Er is contact geweest met de Franse justitie. Door de Franse justitie is in 1998 een vervolging gestart tegen een vertegenwoordiger van de Franse ISL-vestiging als verdachte van diefstal, zwendel, vervalsing en het wederrechtelijk verkrijgen van goederen. Betrokkene is momenteel op borgtocht vrij en wacht op de behandeling van zijn zaak door de Franse rechter. Deze behandeling is vermoedelijk eind 2000 te verwachten. Betrokkene mag sinds zijn vrijlating op borgtocht Frankrijk niet verlaten. Relevant is voorts dat de verdachte niet in dienst is geweest van het overkoepelende ISL-concern (ISL Worldwide) waarmee de Stichting Euro 2000 zaken heeft gedaan. Er bestaan ook geen verdenkingen tegen (medewerkers van) ISL Worldwide. ISL Worldwide heeft zich als benadeelde civiele partij gevoegd in het proces dat Frankrijk momenteel tegen eerdergenoemde verdachte voorbereidt. De reden hiervoor is dat door de handelingen van de verdachte (waaronder het gebruikmaken van ISL-briefpapier) de naam en reputatie van ISL in diskrediet zijn gebracht. </antwoord>
      <antwoord nummer="4">Aangezien de strafbare feiten waarvan de betrokken medewerker van ISL-France wordt verdacht zich zoals het er nu uitziet in of vanuit Frankrijk hebben voorgedaan is dit een vraag die primair door de Franse rechter moet worden beoordeeld. Los hiervan staat uiteraard de weg naar de civiele rechter open voor personen of rechtspersonen die schade hebben geleden. </antwoord>
      <antwoord nummer="5 en 6">Door de nationale overheden van België en Nederland zijn in samenspraak met de speelsteden en na uitvoerige onderhandelingen met de UEFA afspraken gemaakt over het voor EURO 2000 geldende ticketbeleid. Een van de uitgangspunten daarbij was een zo volledig mogelijke supportersscheiding. Ook de door de ISL te verdelen of te verkopen tickets vielen onder die afspraken. De 150 000 tickets van de ISL dienden derhalve eveneens op naam te worden verkocht. De afnemers van de kaarten van ISL (sponsors) is gevraagd daartoe namenlijsten te leveren aan de Stichting Euro 2000. Bovendien is de sponsors gevraagd inzicht te geven in hun distributiestrategie. De geleverde informatie kon voor nadere analyse door het BPIC (het binationale politie-informatiecentrum te Driebergen) worden geraadpleegd. De Stichting Euro 2000 heeft daarnaast alle speelsteden voorzien van een gedetailleerd overzicht per wedstrijd van de verdeling van de supportersgroepen (inclusief de sponsorgroepen) over de diverse vakken in de stadions. Op basis van de aldus verkregen informatie was het bevoegd gezag per wedstrijd in staat desgewenst, afhankelijk van het risicogehalte van de wedstrijd, extra maatregelen te nemen om supportersgroepen te scheiden of extra te doen begeleiden. De stelling dat de (lokale) overheden geen invloed hadden op de kaartverkoop van de UEFA aan derden acht ik derhalve onjuist. </antwoord>
      <antwoord nummer="7">Voor wat betreft het voetbal is voor de Nederlandse overheid de Koninklijke Nederlandse Voetbal Bond (KNVB) de eerste geprekspartner. Over beleidsmatige zaken het voetbal betreffende, wordt dan ook primair met de KNVB overleg gevoerd. Tussen de Nederlandse overheid en de UEFA bestaat geen directe relatie. Wel kan, bij voorkeur via de KNVB, in voorkomende gevallen overleg worden gevoerd met de UEFA. Dat is bij het EK 2000 ook gebeurd. </antwoord>
      <antwoord nummer="8">De organisatie van het voetbal in ons land en in Europa is een zaak van vooral het particulier initiatief. De overheid draagt daar aan bij gelet op de maatschappelijke betekenis van deze sector. De UEFA is op Europees niveau de overkoepelende organisatie voor deze tak van sport. De organisatie van evenementen, zoals in dit geval het Europees Kampioenschap voetbal, is dan ook haar verantwoordelijkheid. Het is niet aan de rijksoverheid paal en perk te stellen aan de invloed van de UEFA op haar eigen evenement. De overheid neemt echter wel haar verantwoordelijkheid indien de orde en veiligheid in het publieke domein dreigen te worden aangetast. U zie hiervoor het antwoord op vraag 6. </antwoord>
      <antwoord nummer="9">Momenteel vindt in Europa de discussie plaats over het handhaven van de maatschappelijke betekenis van de sport en met name het voetbal. Deze discussie wordt niet alleen door de overheden gevoerd maar ook door de betrokken sportorganisaties. Een van de onderwerpen die daarbij aan de orde zijn is de toenemende commercialisering van en in de sport. Deze commercialisering is in de afgelopen periode van positieve invloed geweest op de ontwikkeling van met name de topsport. Maar er zijn ook signalen die er op wijzen dat commercialisering de eigenheid van de sport dreigt aan te tasten. Met de Europese collega’s en met de betrokken sportorganisaties ben ik momenteel in overleg om knelpunten als deze in kaart te brengen. Daarbij zullen de evaluaties en rapportages die met betrekking tot deze materie momenteel door NOC*NSF, EURO 2000 en in opdracht van het ministerie van VWS worden geconcipieerd, worden betrokken. </antwoord>
      <noten afkomstig="antwoord"/>
   </antwoorden>
</kvr>
