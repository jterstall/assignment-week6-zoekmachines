<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) aan de staatssecretaris van Verkeer en Waterstaat over het aanleggen van leidingen en telefoonkabels door dijken. (Ingezonden 31 juli 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14246
</item>
         <item attribuut="Inhoud">Vragen over krantenberichten inzake de veiligheidsrisico's ontstaan door het 'op grote schaal' aanleggen van kabels en leidingen door dijken (Het Parool, 14 juli 2001, Rotterdams Dagblad, 25 juli 2001)</item>
         <item attribuut="Rubriek">Verkeer, vervoer en waterstaat (Waterkeringen)</item>
         <item attribuut="Trefwoorden">Rivieren Waterkeringen</item>
         <item attribuut="Vindplaats">Kamervragen met antwoord 2000-2001, nr. 1677, Tweede Kamer</item>
         <item attribuut="Vraagnr_bij_indiening">2000114130</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">2001-09-04</item>
         <item attribuut="Datum_indiening">2001-07-31</item>
         <item attribuut="Document-id">KVR14246</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3497" allpagenumbers="3497 3498" vetnummer="2000114130" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14246" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1677" onderwerp="" indiendatum="2001-07-31">
         <vrager partij="VVD" oorsprong="parlement">Klein Molekamp</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-09-4">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat de stabiliteit van dijken wordt aangetast doordat ze steeds vaker worden gebruikt om kabels en leidingen te leggen? <voetnoot nummer="1"/>
      </vraag>
      <vraag nummer="2">Wat heeft de aanleg van leidingen en kabels voor invloed op de veiligheidsrisico’s voor degenen die woonachtig zijn in een gebied dat bescherming geniet door de dijken? In hoeverre kan cumulatie van leidingen in dijken leiden tot een «gatenkaas», zoals de heer Vendrik van de Amsterdamse dienst Waterbeheer en Riolering suggereert? </vraag>
      <vraag nummer="3">Welk beleid voert u om te voorkomen dat de veiligheidsrisico’s toenemen? </vraag>
      <vraag nummer="4">Op welke wijze is gegarandeerd dat de vergunningvoorwaarden ook daadwerkelijk gehandhaafd worden? </vraag>
      <vraag nummer="5" voetnoot="2">Hoe oordeelt u over de bewering van dijkgraaf Beishuizen dat «de handhaving van de vergunningsaanvragen soms wel problematisch is»? <voetnoot nummer="2"/>
      </vraag>
      <vraag nummer="6">Overweegt u om, naar analogie van de wet Milieubeheer, tweedelijnstoezicht op rijksniveau in te voeren? Zo neen, waarom niet? </vraag>
      <noten afkomstig="vraag">
         <noot nummer="1" datum="2001-07-14" bron="Het Parool">Het Parool, 14 juli 2001</noot>
         <noot nummer="2" datum="2001-07-25" bron="Rotterdams Dagblad">Rotterdams Dagblad, 25 juli 2001</noot>
      </noten>
   </vragen>
   <antwoorden aantal="6">
      <antwoord nummer="1">In principe horen kabels en leidingen niet thuis in de waterkeringen. Dit geldt zowel voor primaire als niet-primaire of regionale waterkeringen. In praktijk kunnen ze echter niet altijd worden vermeden. De aanleg van leidingen en kabels in de lengterichting van de waterkering wordt afgeraden en wordt door de waterkeringbeheerder zoveel mogelijk geweerd. Bij kruisende leidingen en kabels is veelal sprake van noodzaak tot doorsnijding van de waterkering. Extra voorzieningen zoals kwelschermen zijn daarbij noodzakelijk. De aanleg van de kabels en leidingen gaat altijd gepaard met vergunningverlening door de waterkeringbeheerder. Zolang een en ander in beperkte mate en op oordeelkundige wijze gebeurt hoeft dit niet te leiden tot een aantasting van de veiligheid tegen overstroming. </antwoord>
      <antwoord nummer="2">De aanleg van leidingen en kabels beïnvloedt het veiligheidsrisico negatief. Voorkomen dient te worden dat een cumulatie optreedt daar waar dit niet strikt noodzakelijk is. Dit geldt met name voor de langsrichting van de waterkering. </antwoord>
      <antwoord nummer="3">De vergunningverlening door de waterkeringbeheerder voor de aanleg van kabels en leidingen in een waterkering gaat gepaard met de nodige voorwaarden. Waterkeringbeheerders leggen hun beleid hieromtrent vast in een beheersplan. Verder wordt, bij de vijfjaarlijkse veiligheidstoetsing van primaire waterkeringen conform de Wet op de waterkering, de toestand van de complete waterkering, dus inclusief kabels en leidingen, gecontroleerd en gerapporteerd. Indien door de aanwezigheid van leidingen en kabels de toestand van de waterkering in negatieve zin wordt beïnvloed, dan dienen maatregelen te worden genomen. </antwoord>
      <antwoord nummer="4">De beheerder van een waterkering, veelal een waterschap, dient een door hem afgegeven vergunning voor de aanleg van leidingen en kabels te handhaven. Gelet op de eisen die gesteld worden aan de vijfjaarlijkse toetsing op veiligheid in het kader van de Wet op de waterkering zal de beheerder van de primaire waterkering zeer alert zijn op alle activiteiten die zich op en rondom zijn waterkeringen afspelen. Ondanks het feit dat er geen wettelijke toetsing bestaat voor de niet-primaire waterkering, zal ook hier gelden dat een goede toestand van belang is voor de beherende instantie. Overigens is bij de niet-primaire waterkeringen geen sprake van een veiligheidsrisico maar veeleer sprake van wateroverlast indien de niet-primaire waterkering onverhoopt mocht bezwijken. </antwoord>
      <antwoord nummer="5">Ik heb begrepen dat dit met name samenhangt met activiteiten die worden aangevangen zonder dat de vereiste vergunningen zijn afgegeven. In de praktijk blijkt dit met enige regelmaat voor te komen. Met het oog op de toenemende activiteiten op het gebied van leidingen en kabels zal de waterkeringbeheerder derhalve extra alert dienen te zijn en waar nodig handhavend moeten optreden. De Unie van Waterschappen zal dit nauwlettend in de gaten houden en indien blijkt dat handhaving een structureel probleem vormt, mij hierover informeren. Daarnaast zal ik de exploitanten van kabels en leidingen nogmaals wijzen op de geldende regelgeving terzake. Overigens geldt dat voor kabels ten behoeve van een openbaar telecommunicatie netwerk, welke door openbare grond lopen een zogenaamd instemmingsbesluit nodig is van burgemeester en wethouders. Zonder dit instemmingsbesluit mag er niet worden gegraven. </antwoord>
      <antwoord nummer="6">Ten aanzien van de primaire waterkeringen (veiligheid tegen overstromen) is het toezicht geregeld in de Wet op de waterkering. Ten aanzien van de niet-primaire waterkering (bescherming tegen wateroverlast) is het toezicht geregeld via de provincie. Naar mijn oordeel is op deze wijze sprake van een afdoende tweedelijns toezicht. </antwoord>
      <noten afkomstig="antwoord"/>
   </antwoorden>
</kvr>
