<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Cloe (PvdA) over een zogeheten «overhedenoverleg». (Ingezonden 2 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6820
</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Rijksoverheid)</item>
         <item attribuut="Trefwoorden">Gemeenten Overheid</item>
         <item attribuut="Vindplaats">Kamervragen met antwoord 1997-1998, nr. 988, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="PvdA">De Cloe</persoon>
         </item>
         <item attribuut="Datum_reaktie">1998-03-27</item>
         <item attribuut="Datum_indiening">1998-03-02</item>
         <item attribuut="Document-id">KVR6820</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2027" allpagenumbers="2027 2028" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6820" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="988" onderwerp="" indiendatum="1998-03-2">
         <vrager partij="PvdA" oorsprong="parlement">De Cloe</vrager>
         <vraagt-aan/>
      </vraagdata>
      <antwoorddata antwoorddatum="1998-03-27">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Wat is de toegevoegde waarde van de recent gemaakte afspraak tussen het kabinet en de Vereniging van Nederlandse Gemeenten (VNG) om ieder half jaar om de tafel te gaan zitten voor een zogeheten «overhedenoverleg», gezien de eerder gemaakte afspraken in het Bestuursakkoord tussen het Rijk en de VNG? </vraag>
      <vraag nummer="2">Kunt u een inhoudelijk onderbouwde reactie geven op de kritiek van de voorzitter van de VNG dat het rijk zich teveel bemoeit met de gemeenten en op de stelling dat decentralisatie gepaard moet gaan met differentiatie? </vraag>
      <vraag nummer="3">Op welke wijze en op welk moment wordt de Kamer op de hoogte gesteld van een op te stellen gezamenlijke beleidsstrategie die gebruikt kan worden in de komende formatiebesprekingen voor een nieuw kabinet? </vraag>
      <noten afkomstig="vraag">
         <noot nummer="1">Zie onder meer het ANP-bericht van 23 februari 1998 Zie het bestuursakkoord van 12 april 1995 waarin onder andere afspraken zijn gemaakt over afstemming tussen de overheden, decentralisatie en een twee maal per jaar te houden overleg over de normering van het Gemeentefonds waarbij ook de stand van zaken m.b.t. de uitwerking van dit bestuursakkoord aan de orde kan komen</noot>
      </noten>
   </vragen>
   <antwoorden aantal="3">
      <antwoord nummer="1">Een delegatie van het kabinet en een delegatie van de Vereniging van Nederlandse Gemeenten (VNG) hebben in een overleg op 23 februari jl. afgesproken dat dit kabinet gezamenlijk met de VNG «bouwstenen» voorbereidt die het nieuwe kabinet de mogelijkheid bieden om op basis van gemeenschappelijk te onderkennen strategische thema’s met gemeenten commitment aan te gaan. Eén van de bouwstenen is te komen tot een periodiek «overhedenoverleg». Daarnaast blijven spelregels, zoals ook in het huidige bestuursakkoord zijn verankerd, van belang. Een periodiek overhedenoverleg zou goed in een meer interactieve benadering kunnen passen met betrekking tot samenwerking en het aangaan van partnership tussen overheden. Deze benadering sluit ook goed aan bij de door de heer De Cloe – bij de behandeling van de BiZa-begroting oktober vorig jaar – geopperde gedachte om te komen tot een meer offensief bestuursakkoord. De samenwerking tussen overheden op brede strategische thema’s kan onderwerp van bespreking zijn. Er kan ruimte blijven voor het afzonderlijk maken van specifieke sectorale afspraken, zoals nu ook gebruikt is tussen een of meer vakdepartementen en VNG en/of IPO, of bijvoorbeeld over de normering van het gemeentefonds. </antwoord>
      <antwoord nummer="2">Voorop staat dat zowel het kabinet als de VNG belang hechten aan een goede samenwerking, nu en in de toekomst. Daarbij past goed overleg, vertrouwen en wederzijds respect voor elkaars positie en verantwoordelijkheden. Dat het Rijk aandacht heeft voor de beleidsuitvoering van gemeenten heeft niet te maken met bemoeizucht, maar met de behoefte aan informatie over de effectiviteit van beleid. Dat geldt zowel voor het rijksbeleid als voor het beleid op decentraal niveau. Zonder inzicht in de werking van beleid is het niet goed mogelijk om te beoordelen of aanpassingen nodig zijn. Daarin past bijvoorbeeld de toepassing van het monitoringinstrument. Ook de VNG is voorstander van een zorgvuldige beleidsevaluatie. Uiteraard moet in de praktijk zorgvuldig worden afgewogen welke vorm van informatie voor welk doel het meest geschikt is, zonder dat onnodige beheerslasten voor medeoverheden ontstaan. De keuze van bestuursinstrumenten is mede afhankelijk van de mate van rijksverantwoordelijkheid en van de mate waarin de medebewindstaken en de beleidsomgeving zijn uitgekristalliseerd. Zo is ook de zogenaamde Griffioenbenadering opgebouwd, die dit kabinet toepast in geval van specifieke uitkeringen. Dit kabinet heeft overigens terdege aandacht voor mogelijkheden tot differentiatie en maatwerk op decentraal niveau. Het creëren van beleidsruimte kan bijdragen aan de versterking van de kwaliteit van de beleidsuitvoering. </antwoord>
      <antwoord nummer="3">De komende weken wordt verkend hoe een constructieve samenwerking tussen rijk en decentrale overheden vorm kan krijgen. Daartoe worden «bouwstenen» voorbereid. Het huidige kabinet verricht in deze zin enig voorwerk ten behoeve van het volgende. Het is uiteraard aan het nieuwe kabinet om tot nadere afspraken te komen met gemeenten en provincies. </antwoord>
      <noten afkomstig="antwoord"/>
   </antwoorden>
</kvr>
