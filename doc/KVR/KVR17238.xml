<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) aan de minister van Verkeer en Waterstaat over de spoorlijn Groningen - Leer - Oldenburg. (Ingezonden 21 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17238
</item>
         <item attribuut="Inhoud">Vragen over investeringen en het gerealiseerde gebruik van de spoorverbinding tussen Groningen, Leer en Oldenburg.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 2002-2003, nr. 819, Tweede Kamer</item>
         <item attribuut="Vraagnr_bij_indiening">2020305940</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">2003-02-24</item>
         <item attribuut="Datum_indiening">2003-01-21</item>
         <item attribuut="Document-id">KVR17238</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1721" allpagenumbers="1721 1722" vetnummer="2020305940" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17238" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="819" onderwerp="" indiendatum="2003-01-21">
         <vrager partij="VVD" oorsprong="parlement">Hofstra</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-02-24">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kunt u zich herinneren dat er een paar jaar geleden 30 miljoen DM is geïnvesteerd in de spoorlijn Groningen – Leer – Oldenburg en dat Nederland hieraan een bijdrage heeft geleverd van 5 miljoen gulden? Waarom was er voor deze investeringen doorgaand treinverkeer op het traject Groningen – Leer – Oldenburg en nu niet meer? Wat is hiervan de achterliggende gedachte? </vraag>
      <vraag nummer="2">Welke mogelijkheden ziet u om op deze spoorlijn doorgaande treinen te laten rijden? Bent u van mening dat het mogelijk moet zijn dat de twee contractsectorpartijen (voor Nederland Noordned en voor Duitsland DB) samen afspraken maken om op korte termijn doorgaand vervoer op deze lijn te organiseren? Zo nee, waarom niet? </vraag>
      <vraag nummer="3">Acht u het wenselijk dat er op lange termijn intercityverkeer – met snelle dieseltreinen – op deze lijn plaats gaat vinden? Zo ja, op welke termijn? Zo nee, waarom niet? </vraag>
      <vraag nummer="4">Welke mogelijkheden ziet u om op deze spoorlijn goederenvervoer toe te laten? Kunt u bij uw beantwoording specifiek ingaan op de mogelijkheden voor goederenvervoer tussen het railservicecentrum in Veendam en Oost-Europa? Welke beperkingen zijn er aan Nederlandse zijde en aan Duitse zijde? Op welke termijn denkt u dat goederenvervoer mogelijk wordt op deze lijn? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. Internationaal spoorvervoer is bij uitstek een geliberaliseerde vervoermarkt. Wat betreft het bieden van internationale treindiensten is het beleid van het Ministerie van Verkeer en Waterstaat erop gericht om de vervoerders daartoe zoveel mogelijk te faciliteren. Dat is ook de reden geweest dat ik de afgelopen jaren de realisatie van het kruisingsspoor en het nieuwe perron te Nieuweschans heb gefinancierd. Zowel de Duitse als de Nederlandse overheid en de Europese Commissie heeft de afgelopen jaren geïnvesteerd in de noodzakelijke verbetering van de spoorweg-infrastructuur in de relatie Groningen–Leer(–Oldenburg). De initiatieven van de vervoerders die de treindienst Groningen–Leer na de verbetering van de infrastructuur weer wilden herstellen hebben vanaf juni 2002 geleid tot het weer aanbieden van de spoorverbinding, zij het met een overstap te Nieuweschans. De onder andere met de bijdrage van Nederland aangepaste infrastructuur maakt het nu op zich mogelijk zowel een doorgaande treindienst, als een treindienst in een hogere frequentie dan vóór 2000 (3 x per dag) in deze relatie te bieden. Het is echter primair aan de geïnteresseerde vervoerders en de betrokken regionale overheden aan beide zijden van de grens om een dergelijke voorziening weer te realiseren. </antwoord>
      <antwoord nummer="2">Het was en is mogelijk een doorgaande treindienst in de relatie Groningen–Leer te bieden. Het is eveneens mogelijk dat de huidige vervoerders aan beide zijden van de grens deze voorziening gezamenlijk gaan bieden. </antwoord>
      <antwoord nummer="3">Zoals ik in mijn antwoord op vraag 1 reeds heb vermeld is het primair aan geïnteresseerde vervoerders om te komen tot een besluit voor het bieden van een internationale spoorvervoervoorziening. Het bieden van bepaalde soorten treindiensten en het in te zetten materieel is ook primair aan hen. Als de decentrale overheden aan beide zijden van de grens daar bepaalde, specifieke wensen bij hebben, hetzij over het te bieden voorzieningenniveau, hetzij over het in te zetten materieel, kunnen zij daartoe opdracht aan de vervoerder(s) geven en er een contract met de vervoerders over sluiten. </antwoord>
      <antwoord nummer="4">Het is mogelijk goederenvervoer te verrichten in de relatie Groningen–Nieuweschans–Leer. In principe is ook goederenvervoer per spoor vanaf het Railservicecentrum te Veendam naar/van Leer (e.v.) mogelijk. Daarvoor moet dan wel te Zuidbroek met de loc worden «omgelopen» (kop maken), hetgeen een lengtebeperking tot maximaal 350 meter met zich meebrengt. De beperkingen aan Nederlandse en Duitse zijde van de grens met betrekking tot het bieden van goederenvervoer in de relatie naar Oost-Europa zijn momenteel: – in Nederland: * Geen directe aansluiting van Groningen Losplaats naar hoofdbaan; * Lengtebeperking voor reguliere goederentreindienst over het hele traject tot maximaal 350 meter als gevolg van kruisen met reizigerstreinen (onder andere te Scheemda) * Als gevolg van huidig capaciteitsgebruik (reizigersdienst) en gedeeltelijk enkelsporig baanvak (v/a Zuidbroek) gelden zeer lange transiettijden (lage snelheid en veel wachten) voor goederentreinen. – in Duitsland: * De Friesenbrücke over de Ems. Het openingsregime voorziet alleen in passage van reizigerstreinen volgens dienstregeling en er zijn geen passages voor goederentreinen gepland. Normaliter staat deze brug standaard open voor doorvaart van het scheepvaartverkeer. Als gevolg van de hoge frequentie van de scheepvaart en de sterke stroming van de rivier (veiligheid) blijkt in de praktijk het openingsregime zeer moeilijk aanpasbaar. </antwoord>
      <noten afkomstig="antwoord"/>
   </antwoorden>
</kvr>
