<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers (VVD) en Koopmans (CDA) aan de staatssecretaris van Volkshuisvesting, Ruimtelijke Ordening en Milieubeheer over de Limburgse schutterijen. (Ingezonden 8 juni 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20627
</item>
         <item attribuut="Inhoud">Vragen over 'steeds verdere regulering en dichtschroeien van de gemeentelijke beleidsvrijheid als gevolg van uitspraken van de Raad van State' die het zogenaamde traditioneel schieten door Limburgse schutterijen in toenemende mate zou belemmeren. Recent heeft de Raad van State (op 3 maart 2004, zaaknummer 200307659/2) een voorlopige voorziening ingesteld inzake de Hinderwetvergunning van Schutterij St. Cornelius te Weert. Verder wordt in de vragen gerefereerd aan de circulaire 'traditioneel schieten' van VROM van 1 april 1999.</item>
         <item attribuut="Rubriek">Milieu (Gevaarlijke stoffen) Vrijetijdsbesteding (Sport)</item>
         <item attribuut="Trefwoorden">Gevaarlijke stoffen Milieuhygiëne Sport</item>
         <item attribuut="Vindplaats">Kamervragen met antwoord 2003-2004, nr. 1848, Tweede Kamer</item>
         <item attribuut="Vraagnr_bij_indiening">2030415490</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Weekers</persoon>
            <persoon partij="CDA">Koopmans</persoon>
         </item>
         <item attribuut="Datum_reaktie">2004-07-05</item>
         <item attribuut="Datum_indiening">2004-06-08</item>
         <item attribuut="Document-id">KVR20627</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3915" allpagenumbers="3915 3916" vetnummer="2030415490" code="0304tkkvr1848" lopendefooter="Tweede Kamer, vergaderjaar 2003–2004, Aanhangsel" filenaam="KVR20627" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1848" onderwerp="" indiendatum="2004-06-8">
         <vrager partij="VVD" oorsprong="parlement">Weekers</vrager>
         <vrager partij="CDA" oorsprong="parlement">Koopmans</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-07-5">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat de eeuwenoude traditie van het «Limburgs schieten» door Limburgse schutterijen in toenemende mate wordt belemmerd door steeds verdere regulering en dichtschroeien van de gemeentelijke beleidsvrijheid als gevolg van uitspraken van de Raad van State? <voetnoot nummer="1"/>
      </vraag>
      <vraag nummer="2" voetnoot="2">Is het u bekend dat de circulaire «traditioneel schieten» <voetnoot nummer="2"/>en meer speciaal het hoofdstuk «Limburgs schieten» door de Raad van State in toenemende mate wordt gezien als (pseudo-)regelgeving in plaats van een handreiking met eigen beleidsvrijheid voor de gemeenten? </vraag>
      <vraag nummer="3">Deelt u de opvatting dat gemeenten in het kader van genoemde cultuurhistorie de mogelijkheid moeten behouden om een eigen belangenafweging te maken, zonder dat circulaires hen in een te strak keurslijf plaatsen? Dient de circulaire niet als norm maar als richtsnoer te worden gezien ter ondersteuning van de vergunningverlening, waarbij gemeenten de beleidsruimte blijven behouden om milieu- en bewonersbelangen af te kunnen wegen tegen het algemene belang van het behoud van de cultuurhistorie in Limburg en van de schutterijen? </vraag>
      <vraag nummer="4">Is het u bekend dat reeds in de circulaire werd aangegeven dat er aanleiding is om de zogenaamde «onveilige zone», waarnaar wordt verwezen in de circulaire, opnieuw te berekenen, hetgeen een kleiner gebied zou kunnen opleveren, waardoor het Limburgs schieten minder belemmerd zou worden? Heeft deze herberekening plaatsgevonden? Zo ja, wat is daarvan het resultaat? Zo neen, waarom niet en wanneer zal dat alsnog gebeuren? </vraag>
      <vraag nummer="5">Bent u bereid om samen met vertegenwoordigers van Limburgse gemeentebesturen alsmede het «veld» (onder meer de Oud Limburgse Schuttersfederatie OLS) het onderdeel «Limburgs schieten» van de circulaire traditioneel schieten tegen het licht te houden en mogelijke knelpunten zo spoedig mogelijk weg te nemen? </vraag>
      <noten afkomstig="vraag">
         <noot nummer="1" datum="2004-03-3" bron="200307659/2">200307659/2, 3 maart 2004</noot>
         <noot nummer="2">VROMIDGMISVS/98125505, 01-04-1999</noot>
      </noten>
   </vragen>
   <antwoorden aantal="5">
      <antwoord nummer="1">Dit is mij niet bekend. Op grond van de door u genoemde uitspraak van de Raad van State, 3 maart 2004 kan ik niet tot de conclusie komen dat er sprake zou zijn van de door u genoemde steeds verdere regulering en dichtschroeien van de gemeentelijke beleidsvrijheid. Omdat bovendien de onderliggende documenten van deze casus over een lokale hinderwetvergunning mij niet bekend zijn, kan ik in dit concrete geval niet tot een bevestiging komen van uw oordeel. </antwoord>
      <antwoord nummer="2">Er zijn mij terzake geen uitspraken van de Raad van State bekend. </antwoord>
      <antwoord nummer="3">De circulaire «traditioneel schieten» waar u naar verwijst, is geen regelgeving, maar heeft als doel advisering aan de gemeenten. In die zin hebben gemeenten de ruimte om belangen van bewoners resp. behoud van cultuurhistorie te kunnen afwegen. Daarbij wil ik wel opmerken dat bij het schieten het veiligheidsaspect naar mijn mening een zwaarwegend belang is. </antwoord>
      <antwoord nummer="4">In de circulaire is inderdaad aangegeven dat er redenen kunnen zijn om de afmetingen van de onveilige zone opnieuw te berekenen. Maar in geval van problemen met betrekking tot de onveilige zone, vermeldt de circulaire dat: «Daar waar de onveilige zone niet voldoet aan de eraan te stellen eisen en daar, waar dit om milieuhygiënische redenen is vereist, moet een kogelvanger achter het doel worden geïnstalleerd». Dit lijkt mij in de gegeven situatie een goede oplossing. Daarnaast vermeldt de inleiding van de circulaire dat in die gevallen waarin deze circulaire niet voorziet advies dient te worden ingewonnen bij het ministerie van Defensie en de betrokken (toen nog geheten) Regionale Inspectie voor de Milieuhygiëne. Door het ministerie van VROM heeft geen herberekening plaatsgevonden en ik ben niet van plan dit te gaan doen. De reden daarvan heb ik hierboven aangegeven. </antwoord>
      <antwoord nummer="5">Gezien mijn beantwoording van de vorige vraag zie ik geen reden om overleg met partijen te beginnen om de circulaire aan te passen. </antwoord>
      <noten afkomstig="antwoord"/>
   </antwoorden>
</kvr>
