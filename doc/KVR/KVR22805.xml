<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over procureurswisselingen die al of niet via een rolzitting plaatsvinden. (Ingezonden 5 april 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22805
</item>
         <item attribuut="Inhoud">Vragen naar aanleiding van een artikel in de Telegraaf van 22 januari 2005 over de werkwijze van de procureur bij het het Haags gerechtshof. Deelt de minister de mening dat de rolwisseling buiten de rolzitting om niet had mogen plaatsvinden, en zal de minister het bevoegd gezag van het gerechtshof Den Haag hierop aan spreken.</item>
         <item attribuut="Rubriek">Bedrijfsleven en industrie (Juridische dienstverlening) Rechterlijke organisatie (Gerechtshoven)</item>
         <item attribuut="Trefwoorden">Advocaten Gerechtshoven</item>
         <item attribuut="Vindplaats">Kamervragen met antwoord 2004-2005, nr. 1453, Tweede Kamer</item>
         <item attribuut="Vraagnr_bij_indiening">2040512030</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-04-19</item>
         <item attribuut="Datum_indiening">2005-04-05</item>
         <item attribuut="Document-id">KVR22805</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3095" allpagenumbers="3095 3096" vetnummer="2040512030" code="0405tkkvr1453" lopendefooter="Tweede Kamer, vergaderjaar 2004–2005, Aanhangsel" filenaam="KVR22805" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1453" onderwerp="" indiendatum="2005-04-5">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-04-19">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Slachtoffer van een «meesterlijk» complot»? <voetnoot nummer="1"/>
      </vraag>
      <vraag nummer="2">Onderschrijft u de – ook door de Nederlandse Orde van Advocaten en in de literatuur gehanteerde – vaste regel, dat procespartijen in civiele rechtbank- en gerechtshofprocedures uitsluitend proceshandelingen kunnen verrichten via hun procureur die zich daarvoor op een rolzitting conform het rolreglement – al dan niet via een rolwaarnemer – als procureur gesteld heeft? Zo neen, wat is dan volgens u de regel c.q. de heersende regel? </vraag>
      <vraag nummer="3">Erkent u de juistheid van de praktijk waarbij procureurs zich uitsluitend op een rolzitting tegenover een rolrechter mogen onttrekken als procureur? Zo neen, op welke wijze mogen dan, volgens u, procureurs zich onttrekken? </vraag>
      <vraag nummer="4" voetnoot="1">Deelt u de mening dat de gang van zaken binnen het Haagse gerechtshof in strijd is met de staande praktijk zoals neergelegd in rolreglementen en handboeken nu blijkens voornoemd artikel <voetnoot nummer="1"/>Haagse advocaten zich met een faxbericht dan wel een telefoontje naar een griffiemedewerker als procureur kunnen stellen en/of zich kunnen onttrekken? Zo neen, waarom niet? </vraag>
      <vraag nummer="5">Erkent u dat een beklag bij de betreffende griffie wegens schending en overtreding van het rolreglement zinloos is omdat uit de gerechtsstukken blijkt dat zowel de sectievoorzitter civiel als de president van dit gerechtshof deze procureurswisselingen hebben toegelaten en erkend? Hoe beoordeelt u het feit dat dit gerechtshof dit soort procureurswisselingen heeft toegelaten en erkend? </vraag>
      <vraag nummer="6" voetnoot="1">Als u de mening deelt dat de rolwisseling buiten de rolzitting om, zoals beschreven in voornoemd artikel <voetnoot nummer="1"/>, mede met het oog op de precedentwerking die dit mogelijk kan hebben en de gevolgen voor waarborgen rond de wettelijk voorgeschreven procesvertegenwoording, niet had mogen plaatsvinden, bent u dan van zins om het bevoegd gezag van dit gerechtshof hierop aan te spreken? Deelt u de mening dat incidenten als deze het systeem van rolzittingen ondergraven? Wat gaat u doen om herhaling van dit incident te voorkomen? </vraag>
      <vraag nummer="7">Is het mogelijk om deze vragen ieder afzonderlijk te beantwoorden? </vraag>
      <noten afkomstig="vraag">
         <noot nummer="1" datum="2005-01-22" bron="De Telegraaf">De Telegraaf, 22 januari 2005</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Inderdaad kunnen proceshandelingen, in zaken waar verplichte procesvertegenwoordiging is voorgeschreven, in beginsel uitsluitend door de procureur worden verricht, maar dit geldt niet voor alle handelingen (bijvoorbeeld pleiten). Door eiser wordt de procureur niet ter rolzitting gesteld maar in de dagvaarding. Voor de gedaagde vindt procureurstelling plaats door een daartoe strekkende mededeling op de eerste roldatum. Behalve bij gerechten waar een zogenoemde «schriftelijke rol» wordt gehanteerd, dient deze mededeling te geschieden op een overeenkomstig het toepasselijke rolreglement bepaalde rolzitting, zo volgt uit het wettelijk systeem (bijv. artikel 82 lid 3 Rv). Betreft het een procedure die wordt ingeleid door een verzoekschrift, dan geeft de procureur van zijn optreden kennis door ondertekening van het verzoekschrift dan wel het verweerschrift. </antwoord>
      <antwoord nummer="3">Onttrekking van de procureur is in de wet niet met zoveel woorden geregeld. De mogelijkheid van onttrekking is door de Hoge Raad erkend in zijn arrest van 1maart 1974 (Nederlandse Jurisprudentie 1975, 6). Daarbij heeft de Hoge Raad beslist dat de opzegging door de procureur van zijn rechtsbetrekking tot de cliënt in het geding pas rechtsgevolg heeft, nadat de procureur deze opzegging aan de procureur van de tegenpartij en de rechter heeft kenbaar gemaakt. Dat een zodanige onttrekking slechts ter rolzitting kan plaatsvinden, heeft de Hoge Raad niet beslist. </antwoord>
      <antwoord nummer="4">Voor het stellen van een procureur verwijs ik naar het antwoord op vraag 2. Voor de wijze waarop een procureur zich kan onttrekken, wijs ik erop, dat niet gesproken kan worden van een vaste regel dat onttrekking slechts ter rolzitting kan plaatsvinden. Overigens wijs ik er wel op dat van de onttrekking in elk geval ook mededeling aan de wederpartij moet worden gedaan, zodat een enkel faxbericht of telefoontje naar het gerecht niet volstaat. Of in het betrokken geval aan de wederpartij mededeling was gedaan, is mij niet bekend. </antwoord>
      <antwoord nummer="5">Nu er geen vaste regel is dat een onttrekking door de procureur per se moet geschieden door een proceshandeling ter rolzitting, acht ik het niet opmerkelijk wanneer het hof ook op andere wijze medegedeelde onttrekkingen aanvaardt. </antwoord>
      <antwoord nummer="6">Met betrekking tot de in de vraag genoemde waarborgen rond de wettelijk voorgeschreven procesvertegenwoordiging stel ik het volgende voorop. De rechtsverhouding tussen de zich onttrekkende procureur en zijn (voormalige) cliënt brengt mee dat de procureur verplicht is de cliënt te wijzen op de gevolgen van de onttrekking en de noodzaak om een nieuwe procureur te doen optreden als hij zich in het rechtsgeding verder wil doen vertegenwoordigen. Het is deze regel, die door de Hoge Raad is uitgesproken in zijn arrest van 2 februari 2001(NJ 2002, 372) en die aansluit bij de Gedragsregels voor advocaten, die moet waarborgen dat de belangen van rechtzoekenden bij de wettelijk voorgeschreven procesvertegenwoordiging niet in de knel raken. Wordt de rechtzoekende over de gang van zaken en de consequenties van de onttrekking naar behoren voorgelicht, dan is de vraag op welke wijze de procureur daarvan kennis geeft aan het gerecht en de wederpartij, minder klemmend. Dienaangaande deel ik niet de mening dat een onttrekking buiten de rolzitting om niet had mogen plaatsvinden. Voorts meen ik ook niet dat er sprake is van een ondergraving van het – bij vele gerechten al niet meer bestaande – systeem van rolzittingen. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
