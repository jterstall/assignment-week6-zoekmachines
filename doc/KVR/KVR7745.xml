<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) over wapenexport naar India en Pakistan. (Ingezonden 21 juli 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7745
</item>
         <item attribuut="Rubriek">Handel en economie (Export) Handel en economie (Handelsbelemmeringen) Veiligheidsbeleid en defensie (Militair materieel) Veiligheidsbeleid en defensie (Wapenbeheersing)</item>
         <item attribuut="Trefwoorden">Export India Pakistan Wapenbeheersing Wapens</item>
         <item attribuut="Vindplaats">Kamervragen met antwoord 1997-1998, nr. 1730, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">1998-09-03</item>
         <item attribuut="Datum_indiening">1998-07-21</item>
         <item attribuut="Document-id">KVR7745</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3557" allpagenumbers="3557 3558" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7745" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1730" onderwerp="" indiendatum="1998-07-21">
         <vrager partij="PvdA" oorsprong="parlement">Koenders</vrager>
         <vraagt-aan/>
      </vraagdata>
      <antwoorddata antwoorddatum="3 september 1998), zie ook Aanhangsel Handelingen nr. 1655, vergaderjaar 1997–1998">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Hebt u kennisgenomen van de brief van de heer Van Uum van de afdeling Wapenbeheersing en Wapenexportbeleid van uw ministerie in Trouw van 16 juli jl.? </vraag>
      <vraag nummer="2">Kan het kabinet precies aangeven waaruit blijkt dat het Nederlandse wapenexportbeleid in de praktijk beduidend terughoudender is dan dat van de meeste andere wapenexporterende landen? Gold dat ook ten aanzien van India en Pakistan totdat het besluit werd genomen ná de kernproeven voorlopig geen wapenexporten naar India en Pakistan toe te staan? Kunnen reeds afgesproken leveranties nog steeds naar die landen worden uitgevoerd? </vraag>
      <vraag nummer="3">Kan het kabinet aangeven welke adviezen de minister voor Ontwikkelingssamenwerking in de afgelopen 12 maanden heeft gegeven ten aanzien van India en Pakistan en ten aanzien van andere ontwikkelingslanden, in het bijzonder met betrekking tot het zgn. achtste criterium? In hoeverre zijn deze adviezen opgevolgd en welke motivering is daarbij gehanteerd? Welke andere adviezen zijn ingewonnen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. Hieraan kan nog worden toegevoegd, dat tevoren dienaangaande overleg heeft plaatsgevonden. </antwoord>
      <antwoord nummer="2">Dat Nederland in vergelijking met andere landen een stringenter wapenexportbeleid voert, komt reeds tot uitdrukking in de aard van militaire goederen die doorgaans worden uitgevoerd alsmede in het eindgebruik van die goederen. Hierin wordt de voor Nederland kenmerkende terughoudendheid inzake wapenexporten weerspiegeld, aangezien deze eerst kunnen plaatsvinden na een zorgvuldige toetsing per geval op basis van de criteria van het wapenexportbeleid in het licht van de omstandigheden van dat moment. Voorts blijkt uit de praktijk bijvoorbeeld dat op grond van toetsing aan het wapenexport vanuit Nederland in het algemeen slechts zelden uitvoer naar landen in Sub-Sahara Afrika is toegestaan, terwijl dat vanuit andere wapenexporterende landen wel geschiedt. In het geval van India en Pakistan krijgt de terughoudendheid gestalte door vergunningaanvragen met name ook te toetsen op de mate waarin het te exporteren goed kan bijdragen aan een verscherping van het conflict tussen beide landen. In dit verband zij er aan herinnerd dat onmiddellijk na het bekend worden van de eerste kernproeven is besloten voorlopig geen nieuwe vergunningen voor de uitvoer van militaire goederen meer af te geven. Geconstateerd kan worden dat sommige andere wapenexporterende landen nog altijd nieuwe wapenexporten naar India en Pakistan toestaan. Bovendien zet Nederland zich in internationaal verband dikwijls meer dan andere wapenexporterende landen in voor restricties met betrekking tot wapenexporten, hetgeen wordt geïllustreerd door de Nederlandse opstelling tijdens de onderhandelingen over de EU Gedragscode voor Wapenexporten, zoals mag blijken uit dezerzijdse brief van 6 april dit jaar (22 054, nr. 31). Voor het overige zij hier verwezen naar de antwoorden van staatssecretaris van Economische Zaken, mede namens de minister van Buitenlandse Zaken, op vragen van respectievelijk de geachte afgevaardigden Van Ardenne-van der Hoeve (Aanhangsel van de Handelingen nr. 1412) en Van den Doel (Aanhangsel van de Handelingen nr. 1522). </antwoord>
      <antwoord nummer="3">De minister van Economische Zaken neemt de beslissing over de verlening van vergunningen voor wapenexporten. Op grond van de afspraken in het kader van het wapenexportbeleid wint hij eerst advies in bij de minister van Buitenlandse Zaken. Deze wint advies in van de minister voor Ontwikkelingssamenwerking. Zoals altijd kunnen eventuele verschillen van inzicht tussen bewindspersonen in de Ministerraad aan de orde worden gesteld en tot oplossing worden gebracht. Over de besprekingen in de Ministerraad worden – naar goed gebruik – geen mededelingen gedaan. Het regeerakkoord maakt duidelijk dat het voeren van zorgvuldig en terughoudend wapenexportbeleid de verantwoordelijkheid is van het gehele kabinet. De regering heeft meermalen verklaard bereid te zijn in vertrouwelijk mondeling overleg over individuele wapenexporten nadere informatie te geven. </antwoord>
      <noten afkomstig="antwoord"/>
   </antwoorden>
</kvr>
