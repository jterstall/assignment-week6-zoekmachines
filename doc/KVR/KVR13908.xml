<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de staatssecretaris van Volksgezondheid, Welzijn en Sport over voedingssupplementen in de sport. (Ingezonden 15 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13908
</item>
         <item attribuut="Inhoud">Vragen over positieve dopingcontroles in de sport, naar aanleiding van publicaties in diverse dagbladen op 8 en 9 mei 2000 (E. Davids en F. de Boer).</item>
         <item attribuut="Rubriek">Criminaliteit en openbare orde (Drugsbestrijding) Vrijetijdsbesteding (Sport)</item>
         <item attribuut="Trefwoorden">Drugsbestrijding Sport</item>
         <item attribuut="Vindplaats">Kamervragen met antwoord 2000-2001, nr. 1388, Tweede Kamer</item>
         <item attribuut="Vraagnr_bij_indiening">2000110620</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">2001-06-22</item>
         <item attribuut="Datum_indiening">2001-05-15</item>
         <item attribuut="Document-id">KVR13908</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2895" allpagenumbers="2895 2896" vetnummer="2000110620" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13908" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1388" onderwerp="" indiendatum="2001-05-15">
         <vrager partij="CDA" oorsprong="parlement">Atsma</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="22 juni 2001), zie ook Aanhangsel Handelingen nr. 1255, vergaderjaar 2000–2001">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van de recente publicaties over dopingcontroles in de sport, waarbij sporters positief zijn bevonden op het gebruik van het spierversterkende middel nandrolon? <voetnoot nummer="1"/>
      </vraag>
      <vraag nummer="2">Hoe oordeelt u over de veronderstelling dat sporters het middel nandrolon binnen hebben gekregen na het gebruik van bepaalde voedingssupplementen? </vraag>
      <vraag nummer="3" voetnoot="2">Herinnert u zich de op 22 februari tijdens de plenaire behandeling van de Wet op de Geneesmiddelenvoorziening ingekomen motie over de risico’s verbonden aan voedingssupplementen? <voetnoot nummer="2"/>Wat heeft u daarmee gedaan? </vraag>
      <vraag nummer="4">Welk onderzoek wordt op dit moment verricht door het NeCeDo? Bent u bereid nader onderzoek naar de aanwezigheid van verboden («dopinggeduide») middelen in voedingssupplementen (poeder, repen, dranken, ampullen etc) te stimuleren? </vraag>
      <vraag nummer="5">In hoeverre zijn producenten van dergelijke supplementen strafbaar als sprake is van de aanwezigheid van middelen (zoals efedrines en (pro-) hormonen) die vallen onder de Wet op de Geneesmiddelenvoorziening (WOG)? </vraag>
      <vraag nummer="6">Biedt de Warenwet voldoende houvast om op te kunnen treden tegen het voorkomen van verboden middelen in voedingssupplementen, en heeft de Keuringsdienst van Waren voldoende mogelijkheden om op te treden als sprake is van een onduidelijke samenstelling van de betreffende producten? </vraag>
      <vraag nummer="7">Kan Nederland eenzijdig maatregelen treffen om de openbare verkoop van supplementen tegen te gaan, indien blijkt dat in voedingssupplementen verboden stoffen worden aangetroffen? Zo ja, bent u bereid dergelijke stappen te zetten, en wat zijn de mogelijkheden in internationaal verband? </vraag>
      <vraag nummer="8">Deelt u de mening dat er een keurmerk dient te komen voor voedingssupplementen die in de sport en anderszins worden gebruikt? </vraag>
      <noten afkomstig="vraag">
         <noot nummer="1" datum="2001-05-9" bron="Artikelen over Edgar Davids en Frank de Boer in relatie tot positieve dopingcontroles in alle landelijke dagbladen dinsdag 8 en">Artikelen over Edgar Davids en Frank de Boer in relatie tot positieve dopingcontroles in alle landelijke dagbladen dinsdag 8 en, 9 mei 2001</noot>
         <noot nummer="2" documenttype="Kamerstuk" kamerstuk-id="27 261" documentnummer="6">Kamerstuk 27 261, nr. 6</noot>
         <noot nummer="3">Handelingen TK, 54–blz. 4002</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Op dit moment heb ik geen gegevens die deze veronderstelling in dit concrete geval onderbouwen. </antwoord>
      <antwoord nummer="3">Ja. De ingediende motie had betrekking op onderzoek naar gebruik van en de handel in dopinggeduide middelen. Ik heb daarbij verwezen naar de komende Nota Sport, Bewegen en Gezondheid, waarna de motie is ingetrokken. In de gedachtewisseling rond de motie is het vraagstuk van de voedingssupplementen en doping wel aan de orde geweest. Met betrekking tot dat vraagstuk heb ik toen aangegeven eerst met de minister van VWS te overleggen en daarna op dit onderwerp terug te komen. Uit het overleg met de minister is duidelijk geworden dat de Keuringsdienst van Waren in zijn Jaarplan 2001 een monitoringsprogramma opgenomen heeft waarbij de samenstelling van voedingssupplementen wordt onderzocht op de aanwezigheid van micro-nutriënten en andere bestanddelen en ingrediënten. Het daaruit voortvloeiende rapport zal naar alle waarschijnlijkheid een goed beeld geven van hetgeen op dit terrein wordt aangeboden. Naar verwachting zal de rapportage eind dit jaar of begin volgend jaar plaatsvinden. </antwoord>
      <antwoord nummer="4">Het NeCeDo bereidt momenteel een onderzoek voor om na te gaan of het haalbaar is om een keurmerk voor voedingssupplementen die vrij zijn van dopinggeduide stoffen te introduceren en te onderhouden. Daarbij zal onder andere een inventarisatie plaatsvinden van de buitenlandse ervaringen en initiatieven op het gebied van keurmerkverlening en garantiecertificaten voor voedingssupplementen. Naar aanleiding van de huidige discussie over nandrolon en voedingssupplementen heb ik het NeCeDo verzocht de uitvoering van dit haalbaarheidsonderzoek zo veel mogelijk te versnellen. Gezien het komende onderzoek van NeCeDo en de uitvoering van het monitoringsprogramma van de Keuringsdienst van Waren, zie ik geen aanleiding mijnerzijds nog ander onderzoek te stimuleren. </antwoord>
      <antwoord nummer="5">In het algemeen worden producten waarin farmacologisch werkzame stoffen aanwezig zijn aangemerkt als zijnde geneesmiddelen. Maar ook het doseervoorschrift kan in voorkomend geval bepalend zijn voor de wettelijke status van een product. Als inderdaad sprake is van een als geneesmiddel aan te merken product, kan de producent strafbaar worden gesteld wegens overtreding van de Wet op de Geneesmiddelenvoorziening. </antwoord>
      <antwoord nummer="6">Ja. De Warenwetgeving is toereikend om tegen verboden stoffen in eet- en drinkwaren op te treden. Het etiket van voedingssupplementen dient voorts middels een lijst van ingrediënten volledige informatie te verschaffen over de samenstelling. Als die lijst niet overeenstemt met de daadwerkelijke samenstelling is sprake van overtreding en wordt ook daar bestuursrechtelijk of strafrechtelijk tegen opgetreden. </antwoord>
      <antwoord nummer="7">Krachtens EG-regelgeving (art. 30 EG-Verdrag) kan een lidstaat om redenen van volksgezondheid bezwaar maken tegen het voorkomen in eet- en drinkwaren van voor de gezondheid schadelijke stoffen. Daarbij is voorzien in een procedure om binnen de EG tot een juiste afstemming tussen lidstaten te komen. Indien een dergelijke situatie zich zou voordoen, wordt van die mogelijkheid gebruik gemaakt. </antwoord>
      <antwoord nummer="8">In beginsel sta ik positief tegenover de ontwikkeling van een gevalideerd keurmerk of garantiecertificaat voor voedingssupplementen. Dat blijkt ook al uit het door mij geïnitieerde haalbaarheidsonderzoek. Ik teken daar bij aan dat de daadwerkelijke ontwikkeling in het kader van zelfregulering zou moeten plaatsvinden. Een daaruit voortvloeiend systeem van consumenteninformatie kan een nuttige aanvulling zijn op de bestaande Nederlandse regelgeving die als zodanig een voldoende basis biedt voor een veilig gebruik van voedingssupplementen. </antwoord>
      <noten afkomstig="antwoord"/>
   </antwoorden>
</kvr>
