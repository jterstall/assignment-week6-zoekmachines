<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de gevolgen van de verhoging eigen bijdrage AWBZ voor patiënten met een thuiswerkende partner en kinderen. (Ingezonden 14 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4486
</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">AWBZ Eigen bijdrage</item>
         <item attribuut="Vindplaats">Kamervragen met antwoord 1996-1997, nr. 800, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-03-07</item>
         <item attribuut="Datum_indiening">1997-02-14</item>
         <item attribuut="Tekstcorrecties">In het cursief gedrukte onderwerp van de vraag staat 'thuiswerkende partner'; dit moet waarschijnlijk zijn 'thuiswonende partner'.</item>
         <item attribuut="Document-id">KVR4486</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1635" allpagenumbers="1635 1636" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="800" onderwerp="" indiendatum="1997-02-14">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-03-7">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u het artikel uit het februarinummer van het blad MenSen van de MS-vereniging over de financiële gevolgen van de verhoging eigen bijdrage AWBZ voor patiënten met een thuiswonende partner en kinderen? <voetnoot nummer="1"/>
      </vraag>
      <vraag nummer="2">Zijn hierover al veel brieven bij uw ministerie binnengekomen? </vraag>
      <vraag nummer="3">Kunt u inzicht geven in de gevolgen van de drastische verhoging van de eigen bijdrage voor thuiswonende partners en hun gezinnen? </vraag>
      <vraag nummer="4">Kunt u inzicht geven in de extra kosten die mensen hebben met een partner in een AWBZ-instelling? </vraag>
      <vraag nummer="5">Biedt de overgangsregeling onvoldoende oplossing? Bent u bereid in de eigen bijdrage regeling een clausule op te nemen die ertoe leidt dat thuiswonende partners en gezinnen worden ontzien? </vraag>
      <noten afkomstig="vraag">
         <noot nummer="1">MenSen februarinummer 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Hierover zijn enkele brieven bij mijn ministerie binnengekomen. </antwoord>
      <antwoord nummer="3 en 4" voetnoot="1 2 3">De wijziging per 1 januari 1997 van de bijdrage in de kosten voor verblijf in AWBZ-instellingen voor onder meer patiënten met een thuiswonende partner en kinderen vormt onderdeel van de concretisering van de in de brief van 20 maart 1995 inzake Zorg in het Regeerakkoord <voetnoot nummer="1"/>neergelegde beleidsvoornemen om de eigen bijdragen in het kader van de AWBZ te harmoniseren. Deze harmonisatie houdt in dat gekomen is tot twee typen van bijdragen; één voor langdurig verblijf in AWBZ-instellingen, die overeenkomt met de huidige eigen-bijdrageregeling in het kader van de AWBZ en één voor kortdurend verblijf in AWBZ-instellingen alsmede voor de geïntegreerde aanspraak op thuiszorg waarvoor de tot 1 januari 1997 bestaande bijdrageregeling voor de gezinsverzorging de basis heeft gevormd. De tot 1 januari 1997 bestaande bijdrageregelingen liepen sterk uiteen. Voor vergelijkbare voorzieningen golden verschillende regelingen, zonder dat daarvoor vanuit de aard van de voorziening een goede verklaring kan worden geboden. Harmonisatie was dus geboden. Met diverse brieven <voetnoot nummer="2"/>is de Kamer over de te treffen maatregelen geïnformeerd. Met een tweetal koninklijke besluiten is de beoogde harmonisatie tot stand gekomen <voetnoot nummer="3"/>. Voor de patiënten met een thuiswonende partner en kinderen is besloten ook voor langdurig verblijf niet de hoge bijdrage van maximaal f 3150,– of f 3450,– van toepassing te laten zijn, maar de lage inkomensafhankelijke bijdrage die overeenkomt met de bijdrage zoals die al langer voor de gezinsverzorging geheven werd en zoals die met ingang van 1 januari 1997 ook voor de thuiszorg in de AWBZ is ingevoerd. Met ingang van 1 januari 1997 gelden voor patiënten met een thuiswonende partner en kinderen of deze patiënten nu in de AWBZ-instellingen verblijven dan wel verpleging of verzorging thuis verkrijgen dus gelijksoortige bijdragesystemen. Bovendien geldt op grond van overgangsrecht tot 2001 voor de patiënten die in AWBZ-instellingen verblijven en die dat op 31 december 1996 ook reeds deden, een lagere bijdrage. Overigens, zoals in antwoord 5 wordt aangegeven, is de bijdrage voor laatstbedoelde personen op dit moment nog niet verhoogd. </antwoord>
      <antwoord nummer="5" voetnoot="4">De overgangsregeling houdt in dat tot 1 juli 1997 geen verhoging van de bijdrage plaatsvindt. Gekozen is voor een ingroeiregeling in vijf stappen om de volgende redenen. Een grote groep van de desbetreffende verzekerden is zeer langdurig opgenomen. Het blijvend ontzien van deze groep zou betekenen dat jarenlang twee systemen naast elkaar blijven bestaan. Dit is uitvoeringstechnisch zeer belastend. Ook uit oogpunt van gelijkheid en billijkheid verdient dit geen voorkeur. Gelijkheidsoverwegingen hebben er voorts toe geleid dat besloten is de ingroeiregeling niet alleen van toepassing te doen zijn op verzekerden die in verpleeghuizen verblijven, zoals de Tweede Kamer met het aanvaarden van de motie van het lid Van Boxtel c.s. <voetnoot nummer="4"/>had uitgesproken, maar ook op verzekerden die in andere AWBZ-instellingen verblijven. Ik ben van mening dat met de getroffen overgangsregeling een redelijke oplossing is geboden. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 124, nrs. 1 + 2">Kamerstuk 24 124, nrs. 1 + 2</noot>
         <noot nummer="2" documenttype="Kamerstuk" kamerstuk-id="23 333, nrs. 6, 12 en 14. Kamerstuk 24 124, nrs. 27, 32">Kamerstuk 23 333, nrs. 6, 12 en 14. Kamerstuk 24 124, nrs. 27, 32</noot>
         <noot nummer="3">Het besluit van 26 september 1996, Stb. 1996, 486 en dat van Stb. 1996, 595</noot>
         <noot nummer="4" documenttype="Kamerstuk" kamerstuk-id="24 606" documentnummer="17">Kamerstuk 24 606, nr. 17</noot>
      </noten>
   </antwoorden>
</kvr>
