<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over sterftecijfers in ziekenhuizen. (Ingezonden 9 april 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20199
</item>
         <item attribuut="Inhoud">Vragen naar aanleiding van een bericht in De Volkskrant van 8 april 2004 over een onderzoek van Prismant naar het uiteenlopen van sterftecijfers in ziekenhuizen.</item>
         <item attribuut="Rubriek">Gezondheidszorg (Overig) Gezondheidszorg (Zorginstellingen)</item>
         <item attribuut="Trefwoorden">Overlijden Ziekenhuizen</item>
         <item attribuut="Vindplaats">Kamervragen met antwoord 2003-2004, nr. 1469, Tweede Kamer</item>
         <item attribuut="Vraagnr_bij_indiening">2030412650</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2004-04-28</item>
         <item attribuut="Datum_indiening">2004-04-09</item>
         <item attribuut="Document-id">KVR20199</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3107" allpagenumbers="3107 3108" vetnummer="2030412650" code="0304tkkvr1469" lopendefooter="Tweede Kamer, vergaderjaar 2003–2004, Aanhangsel" filenaam="KVR20199" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1469" onderwerp="" indiendatum="9april 2004">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-04-28">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht dat de sterftecijfers van ziekenhuizen sterk uiteenlopen? <voetnoot nummer="1"/>
      </vraag>
      <vraag nummer="2" voetnoot="2">Bent u op de hoogte van het onderzoek dat Prismant naar deze verschillen heeft laten doen? <voetnoot nummer="2"/>
      </vraag>
      <vraag nummer="3">Wat is uw mening over de relatie tussen de omvang van het ziekenhuis en het sterftecijfer? Kunt u een verklaring geven voor het feit dat kleine ziekenhuizen de laagste mortaliteit scoren, grote ziekenhuizen de hoogste, terwijl de middelgrote ziekenhuizen een middenpositie innemen, respectievelijk 2,91%, 3,07% en 3,14%? </vraag>
      <vraag nummer="4">Wat is uw mening over de constatering van de onderzoekers, namelijk dat de ziekenhuissterfte niet voor alle delen van het land gelijk is, en dat er grote regionale verschillen zijn? </vraag>
      <vraag nummer="5">Bent u bereid nader onderzoek te verrichten naar de precieze oorzaken van de sterftecijfers, de verschillen tussen ziekenhuizen en de verschillen tussen de regio’s? Deelt u de mening dat een dergelijk onderzoek een belangrijke bijdrage kan leveren aan een betere ziekenhuiszorg? </vraag>
      <vraag nummer="6">Bent u bereid de uitkomst van dit onderzoek bij de benchmarking tussen ziekenhuizen te betrekken? </vraag>
      <noten afkomstig="vraag">
         <noot nummer="1" datum="2004-04-8" bron="De Volkskrant">De Volkskrant, 8 april 2004</noot>
         <noot nummer="2" titel="Nederlandse (ziekenhuis)mortaliteit, de realiteit onder ogen zien">Prismant «Nederlandse (ziekenhuis)mortaliteit, de realiteit onder ogen zien», april 2004</noot>
      </noten>
   </vragen>
   <antwoorden aantal="6">
      <antwoord nummer="1">8 april jl. heeft de Volkskrant een artikel gepubliceerd over een onderzoek van Prismant naar de sterftecijfers in ziekenhuizen in Nederland. Ik ben bekend met dit artikel en met het door Prismant zelf uitgegeven bericht. </antwoord>
      <antwoord nummer="2">Zoals bij vraag 1 aangegeven ben ik op de hoogte van het door Prismant uitgevoerde onderzoek naar de sterftecijfers in ziekenhuizen. In dit onderzoek zijn de absolute sterftecijfers afgezet tegen de klinische opnamen in ziekenhuizen. Prismant heeft verschillen tussen regio’s, tussen type ziekenhuizen en binnen groepen van ziekenhuizen geconstateerd. Of hier sprake is van significante verschillen is niet uit de rapportage op te maken. In het onderzoek is niet gekeken naar factoren die van invloed kunnen zijn op de absolute sterftecijfers zoals leeftijdsverdeling, sociaal-economische, mogelijk regionaal gebonden factoren, patiëntenmix van ziekenhuizen, doorverwijsgedrag tussen ziekenhuizen enzovoorts. Een mogelijke verklaring voor de gevonden verschillen kan dan ook niet worden gegeven. Opmerkelijk is overigens dat het absolute aantal sterftegevallen in de periode 1992–2002 nauwelijks verandert, terwijl het aantal inwoners in Nederland in deze periode is toegenomen en de gemiddelde leeftijd van inwoners in Nederland is gestegen. Tevens valt op dat het percentage sterftegevallen ten opzichte van het aantal klinische opnamen in genoemde periode nauwelijks is veranderd. Dit terwijl in de afgelopen 10 jaar een verdere verschuiving van klinische naar dagopnamen heeft plaatsgevonden en de klinisch opgenomen patiëntenpopulatie een zwaardere patiëntengroep geworden is. </antwoord>
      <antwoord nummer="3">Verscheidene oorzaken kunnen ertoe leiden dat er verschillen zijn tussen sterftecijfers van ziekenhuizen, zie ook mijn antwoord bij vraag 2. De omvang van het ziekenhuis kan hier mogelijk een rol in spelen aangezien deze bepalend is voor de aanwezigheid van typen specialismen in de verschillende ziekenhuizen en de te behandelen patiëntenmix. Welke relatie er precies is, is niet onderzocht door Prismant. </antwoord>
      <antwoord nummer="4">De onderzoekers constateren dat de ziekenhuissterfte niet voor alle delen van Nederland hetzelfde is. Zoals aangegeven in mijn antwoord op vraag 2 kunnen verscheidene factoren hieraan bijdragen, zoals sociaal-economische verschillen tussen regio’s, leeftijdsopbouw enz. Zonder inzicht in achterliggende verklarende factoren is het onmogelijk over de geconstateerde verschillen gefundeerde uitspraken te doen. </antwoord>
      <antwoord nummer="5">Onderzoek naar sterftecijfers kan alleen bijdragen aan een betere ziekenhuiszorg indien hierin ook de beïnvloedende factoren en achterliggende oorzaken worden meegenomen. Dan is het mogelijk concrete verbeterpunten te formuleren. Het thema «patiëntveiligheid» staat zeer hoog op de beleidsagenda. Er lopen reeds verscheidene onderzoeks- en verbetertrajecten en er worden nieuwe trajecten rondom dit thema geïnitieerd. Deze trajecten hebben verschillende aangrijpingspunten in de zorg waarvan sterfte een onderdeel uit maakt. </antwoord>
      <antwoord nummer="6">Eind 2003 hebben de Inspectie voor de Gezondheidszorg, de NVZ, vereniging van ziekenhuizen, de Orde van Medisch Specialisten en Vereniging Academische Ziekenhuizen gezamenlijk een basisset prestatie-indicatoren ziekenhuizen uitgebracht. Mortaliteit is niet opgenomen in deze basisset. Voor het inzichtelijk krijgen van de prestatie van ziekenhuizen ben ik van mening dat de basisset-indicatoren voor nu een goede basis vormt. Wellicht kan het mortaliteitscijfer, wanneer een eenduidige definitie is ontwikkeld, in de toekomst worden toegevoegd aan deze set. </antwoord>
      <noten afkomstig="antwoord"/>
   </antwoorden>
</kvr>
