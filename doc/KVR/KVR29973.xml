<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Zijlstra (VVD) aan de staatsecretaris van Justitie over het openbare ordebeleid voor criminele vreemdelingen. (Ingezonden 6 september 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29973
</item>
         <item attribuut="Inhoud">Vragen naar aanleiding van uitspraken van de staatssecretaris in een artikel in De Telegraaf van 29 augustus 2007.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid) Welzijn (Vreemdelingen en asielzoekers)</item>
         <item attribuut="Trefwoorden">Criminaliteit Openbare orde en veiligheid Vreemdelingen</item>
         <item attribuut="Vindplaats">Kamervragen met antwoord 2007-2008, nr. 505, Tweede Kamer</item>
         <item attribuut="Vraagnr_bij_indiening">2060724720</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Zijlstra</persoon>
         </item>
         <item attribuut="Datum_reaktie">2007-11-06</item>
         <item attribuut="Datum_indiening">2007-09-06</item>
         <item attribuut="Document-id">KVR29973</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1079" allpagenumbers="1079 1080" vetnummer="2060724720" code="0708tkkvr505" lopendefooter="Tweede Kamer, vergaderjaar 2007–2008, Aanhangsel" filenaam="KVR29973" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="505" onderwerp="" indiendatum="2007-09-6">
         <vrager partij="VVD" oorsprong="parlement">Zijlstra</vrager>
         <vraagt-aan>de staatsecretaris van Justitie</vraagt-aan>
      </vraagdata>
      <antwoorddata antwoorddatum="2007-11-6">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Alles Bespreekbaar» over het openbare ordebeleid voor criminele vreemdelingen? <voetnoot nummer="1"/>
      </vraag>
      <vraag nummer="2">Hebt u inderdaad uitgesproken dat u het vermoeden hebt dat er veel te weinig gebruik wordt gemaakt van bestaande mogelijkheden? Is dit alleen een vermoeden of beschikt u over concrete aanwijzingen? Bent u vaker van plan om beleidsvoornemens te baseren op vermoedens? </vraag>
      <vraag nummer="3">Hebt u de in het artikel beschreven voorbeelden inderdaad genoemd? Bent u zich ervan bewust dat in het plan over de verscherping van het openbare ordebeleid voor criminele vreemdelingen wordt aangegeven dat bij vreemdelingen die zich schuldig maken aan misdrijven waarop volgens het wetboek van strafrecht een gevangenisstraf staat, voor uitzetting in aanmerking kunnen komen? </vraag>
      <vraag nummer="4">Waarom zegt u in het artikel dat een kenniswerker na het veroorzaken van een verkeersongeluk moet worden uitgezet? Waar staat in het plan dat dit in alle gevallen zou moeten? Waarom geeft u in het artikel aan dat een vrouw met een gezin kan worden uitgezet terwijl haar gezin hier nog woont, terwijl het u toch bekend zou moeten zijn dat de gezinssituatie een reden is om niet over te gaan tot uitzetting? </vraag>
      <vraag nummer="5">Deelt u de mening dat van vreemdelingen die in Nederland willen verblijven gevraagd mag worden dat ze van onbesproken bedrag zijn en dat dit nog sterker geldt voor vreemdelingen die een permanente verblijfsstatus willen verkrijgen? Zo neen, waarom niet? </vraag>
      <vraag nummer="6">Hebt u inderdaad uitgesproken dat u criminele vreemdelingen wel degelijk hard gaat aanpakken, maar dat de goeden niet onder de slechten mogen lijden? Kunt u aangeven wat u onder goeden en onder slechten verstaat? </vraag>
      <vraag nummer="7">Hebt u inderdaad uitgesproken dat de aandacht beter gericht kan worden op echte misdadigers? Kunt u dan aangeven wat u onder echte misdadigers verstaat? Kunt u daarbij aangeven bij welke strafmaat of veroordeling volgens u sprake is van een misdrijf en wanneer wel overgegaan kan worden tot uitzetting? </vraag>
      <noten afkomstig="vraag">
         <noot nummer="1" datum="2007-08-29" bron="De Telegraaf">De Telegraaf, 29 augustus 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In mijn brief van 13 augustus (TK, 2006–2007, 19 637, nr. 1168) heb ik aangegeven dat de effectiviteit van het openbare ordebeleid onder meer bepaald wordt door een consequente en snelle uitvoering. In deze brief heb ik aangegeven op welke punten de uitvoering zal worden verbeterd. Teneinde een gefundeerd oordeel te kunnen vormen over een mogelijke aanscherping van het openbare ordebeleid heb ik besloten tot een onderzoek naar de resultaten van het huidige beleid en het doelbereik van de voorgestelde aanscherping. </antwoord>
      <antwoord nummer="3">Ja. Om te beoordelen of het verdere verblijf kan worden ontzegd aan een vreemdeling die bij onherroepelijk vonnis is veroordeeld wegens een misdrijf, wordt de opgelegde straf gerelateerd aan de duur van het verblijf van de vreemdeling in Nederland. Dit principe is van toepassing in zowel de huidige als de voorgestelde glijdende schaal. De door mij genoemde voorbeelden vallen binnen het bereik van de voorgestelde aanscherping. </antwoord>
      <antwoord nummer="4">Het evenredigheidsbeginsel kan gevolgen hebben voor beëindiging van het verblijf. Ten eerste wordt er, zoals gezegd, een relatie gelegd tussen de verblijfsduur en de opgelegde straf. Ten tweede is in alle gevallen waarin de bevoegdheid is gegeven om tot beëindiging van het verblijf over te gaan, onderzoek naar alle relevante feiten en omstandigheden voorgeschreven, alsmede afweging van alle daarvoor in aanmerking komende belangen. Voor verblijfsbeëindiging op grond van de openbare orde is kortom vereist dat het belang van de Nederlandse samenleving bij beëindiging van het verblijf zwaarder weegt dan het belang van de vreemdeling en zijn gezinsleden bij voorzetting van het verblijf. Hierbij wordt niet getreden buiten de kaders die internationale regelgeving daarvoor stelt, zoals artikel 8 EVRM. Indien na een veroordeling wegens een misdrijf sprake is van toepassing van de glijdende schaal, wordt de vreemdeling op de hoogte gesteld van het voornemen tot intrekking van de verblijfsvergunning. De vreemdeling krijgt de gelegenheid om schriftelijk de feiten en omstandigheden die nodig zijn voor een goede belangenafweging naar voren te brengen. Daarna wordt een beslissing genomen om de verblijfsvergunning al dan niet in te trekken. In de beschikking waarbij de verblijfsvergunning wordt ingetrokken, zal deze belangenafweging gemotiveerd terugkomen. </antwoord>
      <antwoord nummer="5">Ik ben van mening dat criminele vreemdelingen hard moeten worden aangepakt. Aan een veroordeling door de strafrechter dienen zonodig vreemdelingrechtelijke consequenties verbonden te worden. Een aanvraag tot het verlenen van een verblijfsvergunning voor bepaalde tijd kan worden afgewezen indien de vreemdeling terzake van een misdrijf is veroordeeld tot een onvoorwaardelijke gevangenisstraf of vrijheidsontnemende maatregel, tot een taakstraf, tot een onvoorwaardelijke geldboete of een transactieaanbod heeft aanvaard. De veroordeling hoeft niet onherroepelijk te zijn geworden. Een aanvraag tot het verlengen van de geldigheidsduur van een verblijfsvergunning voor bepaalde tijd kan worden afgewezen indien de vreemdeling een gevaar vormt voor de openbare orde. In het openbare ordebeleid wordt daarvoor de glijdende schaal gehanteerd, waarbij een relatie wordt gelegd tussen de verblijfsduur en de duur van de straf. Hiermee wordt tot uiting gebracht dat naarmate de banden van de vreemdeling met Nederland sterker zijn, de inbreuk op de openbare orde ernstiger dient te zijn om voortzetting van verblijf te ontzeggen. </antwoord>
      <antwoord nummer="6">Zoals gesteld in antwoord op vraag 4 is voor verblijfsbeëindiging op grond van de openbare orde vereist dat het belang van de Nederlandse samenleving bij beëindiging van het verblijf zwaarder weegt dan het belang van de vreemdeling en zijn gezinsleden bij voorzetting van het verblijf. Indien dat niet het geval is, behoort de beëindiging van het verblijf vanzelfsprekend achterwege te worden gelaten. Met de voorgestelde aanscherping kan zich de situatie voordoen dat, na een uitgebracht voornemen en een daarop volgende belangenafweging, niet tot intrekking wordt overgegaan. Mocht daartoe wel worden overgegaan, kan tegen dit besluit een bezwaarschrift worden ingediend. Tegen het besluit op bezwaar staat beroep bij de rechtbank open. Hoewel het doelbereik van het voorstel tot aanscherping nog onderwerp van onderzoek zal zijn, valt op voorhand te voorzien dat het voorstel extra procedures zal opleveren waarvan een aantal uiteindelijk niet tot verblijfsbeëindiging leidt. </antwoord>
      <antwoord nummer="7">Ik ga uit van het huidige beleid dat luidt als volgt. Verder verblijf wordt ontzegd, indien de vreemdeling wegens een misdrijf; – waartegen bij een verblijfsduur van minder dan drie jaar een gevangenisstraf van twee jaar of meer is bedreigd, of bij een verblijfsduur van drie jaar of meer een gevangenisstraf van drie jaar of meer is bedreigd; – bij onherroepelijk geworden rechterlijk vonnis; – is veroordeeld tot een gevangenisstraf of jeugddetentie, een taakstraf, of hem een maatregel als bedoeld in artikel 37a, 38m of 77h, vierde lid, onder a, Wetboek van Strafrecht is opgelegd; en – het onvoorwaardelijk ten uitvoer te leggen gedeelte van die straf of maatregel ten minste gelijk is aan de corresponderende norm van de glijdende schaal. De bedoelde norm is opgenomen in artikel 3.86 Vreemdelingenbesluit en bedraagt thans bij een verblijfsduur van: minder dan 1 jaar: 1 maand; ten minste 1 jaar, maar minder dan 2 jaar: 3 maanden; ten minste 2 jaar, maar minder dan 3 jaar: 6 maanden; ten minste 3 jaar, maar minder dan 4 jaar: 9 maanden; ten minste 4 jaar, maar minder dan 5 jaar: 12 maanden; ten minste 5 jaar, maar minder dan 6 jaar: 24 maanden; ten minste 6 jaar, maar minder dan 7 jaar: 30 maanden; ten minste 7 jaar, maar minder dan 8 jaar: 36 maanden; ten minste 8 jaar, maar minder dan 9 jaar: 45 maanden; ten minste 9 jaar, maar minder dan 10 jaar: 54 maanden; ten minste 10 jaar, maar minder dan 15 jaar: 60 maanden; ten minste 15 jaar, maar minder dan 20 jaar: 96 maanden. </antwoord>
      <noten afkomstig="antwoord"/>
   </antwoorden>
</kvr>
