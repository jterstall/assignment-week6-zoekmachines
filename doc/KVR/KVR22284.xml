<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Heemskerk en Douma (beiden PvdA) aan de ministers van Financiën en van Justitie over handel in opties door Crucell-top. (Ingezonden 31 januari 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22284
</item>
         <item attribuut="Inhoud">Hoe kan voorkomen worden dat bestuurders, ondanks interne richtlijnen, in opties/aandelen handelen in de gesloten periode?</item>
         <item attribuut="Rubriek">Bedrijfsleven en industrie (Ondernemingen) Geld- en kapitaalmarkt (Beleggingen)</item>
         <item attribuut="Trefwoorden">Commissarissen Effectenhandel Management Ondernemingen</item>
         <item attribuut="Vindplaats">Kamervragen met antwoord 2004-2005, nr. 974, Tweede Kamer</item>
         <item attribuut="Vraagnr_bij_indiening">2040507270</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
            <persoon partij="PvdA">Douma</persoon>
         </item>
         <item attribuut="Datum_reaktie">2005-02-21</item>
         <item attribuut="Datum_indiening">2005-01-31</item>
         <item attribuut="Document-id">KVR22284</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2069" allpagenumbers="2069 2070 2071" vetnummer="2040507270" code="0405tkkvr974" lopendefooter="Tweede Kamer, vergaderjaar 2004–2005, Aanhangsel" filenaam="KVR22284" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="974" onderwerp="" indiendatum="2005-01-31">
         <vrager partij="PvdA" oorsprong="parlement">Heemskerk</vrager>
         <vrager partij="PvdA" oorsprong="parlement">Douma</vrager>
         <vraagt-aan>de ministers van Financiën en van Justitie</vraagt-aan>
      </vraagdata>
      <antwoorddata antwoorddatum="2005-02-21">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de artikelen over het handelen in opties tijdens de gesloten periode door de Crucell-top? <voetnoot nummer="1"/>
      </vraag>
      <vraag nummer="2">Deelt u de mening dat het handelen van de Crucell-top ongepast was? </vraag>
      <vraag nummer="3">Welke acties kunt u nemen om in de toekomst te voorkomen dat bestuurders – ondanks interne richtlijnen – in opties/aandelen handelen in de gesloten periode? </vraag>
      <vraag nummer="4">Deelt u de mening dat het benoemen van een direct betrokkene tot compliance officer niet enselijk is? </vraag>
      <vraag nummer="5">Deelt u de mening dat de uitzonderingsgrond in dit geval niet gerechtvaardigd was? </vraag>
      <vraag nummer="6">Welke acties onderneemt u om te voorkomen dat ondernemingen een compliance officer aanstellen die zelf belanghebbende is in te nemen beslissingen? </vraag>
      <vraag nummer="7">Overweegt u een wettelijk verbod op handel in een gesloten periode dan wel andere maatregelen, teneinde deze ongepaste acties te voorkomen? </vraag>
      <noten afkomstig="vraag">
         <noot nummer="1" datum="2005-01-26" bron="De Volkskrant en Financieel Dagblad">De Volkskrant en Financieel Dagblad, 26 januari 2005</noot>
      </noten>
   </vragen>
   <antwoorden aantal="2">
      <antwoord nummer="1" voetnoot="1 2 3 4 5 6 7">Ja. 2, 3 , 5 en 7 Uitgangspunt is het wettelijk verbod op het verrichten van effectentransacties met voorwetenschap, opgenomen in artikel 46, eerste lid, van de Wet toezicht effectenverkeer 1995. Dit verbod is onder meer niet van toepassing op het uitoefenen van verkregen rechten in het kader van een personeelsregeling en de verkoop van de daardoor verkregen aandelen of certificaten van aandelen, mits aan bepaalde voorwaarden is voldaan. <voetnoot nummer="1"/>In deze uitzondering is voorzien omdat het denkbaar is dat sommige bestuurders, commissarissen of werknemers veelvuldig over voorwetenschap beschikken waardoor het voor hen in de praktijk bezwaarlijk zou kunnen zijn om de verkregen rechten, zoals personeelsopties, uit te oefenen. Deze personen zouden hun rechten dan ongebruikt moeten laten verlopen, hetgeen slecht te rijmen zou zijn met het doel van deze rechten. Er geldt een drietal voorwaarden wil men op deze uitzondering een beroep kunnen doen: 1) Wil een beroep kunnen worden gedaan op de uitzondering dan is een voorwaarde dat rechten zijn toegekend in het kader van een personeelsregeling op grond waarvan aan bestuurders, commissarissen of werknemers bepaalde effecten worden aangeboden, waarbij de uitgevende instelling een bestendige gedragslijn hanteert met betrekking tot de voorwaarden en periodiciteit van de regeling (zie artikel 1, onder a, van Besluit 717). De bestendigheid van de personeelsregeling ziet met name op de abstractie van actuele omstandigheden. Hierdoor wordt voorkomen dat bij eenmalige toekenning van deze rechten op aandelen voor een bepaalde situatie dan wel bij frequente wijzigingen in verspreidingskring, participatiegraad en de daarbij gehanteerde voorwaarden toch een uitzondering van het verbod van toepassing zou zijn. 2) Voorts dienen de rechten te worden uitgeoefend op de expiratiedatum dan wel binnen een periode van vijf werkdagen voorafgaande aan die datum. Voor deze termijn van vijf werkdagen voorafgaande aan de expiratiedatum is gekozen zodat deze enerzijds met het oog op het met het wettelijk verbod gediende doel zo kort mogelijk is, terwijl anderzijds voldoende gelegenheid wordt geboden tot het feitelijk uitoefenen van de rechten. 3) Voorts is in artikel 1, onder b, van Besluit 717 bepaald dat ook de verkoop van de met de uitoefening van deze rechten verworven (certificaten van) aandelen binnen de onder het vorige punt genoemde periode is toegestaan, mits betrokkene twee maanden van tevoren schriftelijk kenbaar heeft gemaakt onmiddellijk na uitoefening van de rechten tot verkoop te zullen overgaan. Met de termijn van twee maanden is beoogd te voorkomen dat men, beschikkend over voorwetenschap ten tijde van de uitoefening van de rechten, op dat moment een keuze maakt om al dan niet tot onmiddellijke vervreemding van de verworven aandelen over te gaan. Samenvattend De uitzondering voor het uitoefenen van rechten en de verkoop van daaruit verkregen (certificaten van) aandelen heeft tot gevolg dat indien bestuurders of commissarissen op basis van een bestendige gedragslijn twee maanden voor de expiratiedatum schriftelijk te kennen geven dat zij willen overgaan tot verkoop van de (certificaten van) aandelen die zij verworven hebben na uitoefening van de hen toegekende opties, het uitoefenen van die rechten onder bovenstaande uitzondering valt, mits dit gebeurt binnen een periode van vijf werkdagen voorafgaande aan de expiratiedatum. Doordat uit wordt gegaan van een personeelsregeling die bestendig is qua voorwaarden en periodiciteit en van het feit dat betrokkenen ruim van tevoren dienen aan te geven wanneer zij hun rechten willen uitoefenen, is niet van belang of de uitoefening al dan niet in een gesloten periode plaatsvindt omdat aangenomen wordt dat in dat geval de op dat tijdstip eventueel aanwezige voorwetenschap geen rol heeft gespeeld bij de beslissing om de transactie uit te voeren. In antwoord op uw vraag 7 zal ik in het kader van de voorgenomen consultatie over het ontwerp van de algemene maatregel van bestuur ter uitvoering van artikel 46, achtste lid, van de Wte 1995, zoals dat komt te luiden op grond van het thans bij de Tweede Kamer aanhangige wetsvoorstel Marktmisbruik <voetnoot nummer="2"/>, bezien of het nodig is de bovenstaande termijn van 2 maanden te verlengen tot bijvoorbeeld 6 maanden. Idee is dat hoe langer deze termijn wordt hoe onwaarschijnlijker het is dat de eventueel aanwezige voorwetenschap op het moment dat besloten wordt tot vervreemding nog relevant is op het tijdstip dat de transactie wordt uitgevoerd. Wel is het zo dat een transactie in een gesloten periode voor de Autoriteit Financiële Markten (hierna: AFM) een signaal kan zijn dat mogelijk met voorwetenschap kan zijn gehandeld. De AFM zal dan onderzoeken of het verbod is overtreden en in dat kader beoordelen of aan de voorwaarden van de genoemde uitzondering is voldaan. Momenteel onderzoekt de AFM dan ook of dit in deze specifieke casus het geval is geweest. Overigens worden het aantal (rechten op verkrijging van) aandelen, alsmede het aantal stemmen dat op het kapitaal van de vennootschap kan worden uitgebracht en wijzigingen daarin op grond van artikel 2a van de Wet melding zeggenschap in ter beurze genoteerde vennootschappen 1996 door bestuurders en commissarissen aan de AFM gemeld, die deze vervolgens in een openbaar register plaatst, zodat ze voor een ieder transparant zijn. Het kabinet is met de Commissie Corporate Governance <voetnoot nummer="3"/>van mening dat het toekennen van resultaatsafhankelijke beloningen (waaronder opties) aan commissarissen in beginsel niet wenselijk is <voetnoot nummer="4"/>. Toch is het kabinet geen voorstander van een wettelijk verbod. De besluitvorming omtrent de omvang van de bezoldiging van bestuurders en commissarissen en de vormen daarvan (zoals opties) is immers primair de verantwoordelijkheid van de betrokken organen van de vennootschap en van de sociale partners. De Tabaksblat-code bevat bepalingen met betrekking tot de toekenning aan en het bezit van aandelen of rechten op aandelen door commissarissen. <voetnoot nummer="5"/>Op grond van artikel 3van het koninklijk besluit van 23december 2004 tot vaststelling van nadere voorschriften omtrent de inhoud van het jaarverslag <voetnoot nummer="6"/>dienen beursgenoteerde vennootschappen de principes en best practice bepalingen uit de Tabaksblat-code na te leven dan wel in het jaarverslag gemotiveerd uit te leggen waarom de voorschriften niet zijn nageleefd. Volgens de Tabaksblat-code is het niet de bedoeling dat commissarissen opties in de eigen onderneming toegekend krijgen, tenzij in het jaarverslag wordt gemotiveerd waarom wel tot toekenning is overgegaan. <voetnoot nummer="7"/>Het ontwerp- besluit Marktmisbruik zal in overeenstemming met de Tabaksblat code toelaten dat aan commissarissen opties worden toegekend en kunnen worden uitgeoefend zolang aan de hier boven omschreven voorwaarden is voldaan. </antwoord>
      <antwoord nummer="4 en 6" voetnoot="8">Het is aan uitgevende instellingen zelf om te bepalen of zij het noodzakelijk vinden een compliance officer (hierna: CO) te benoemen. Het is in het belang van een uitgevende instelling om hiertoe over te gaan omdat dat ertoe kan bijdragen dat (de schijn van) gebruik van voorwetenschap en daarmee onder meer reputatieverlies en negatieve publiciteit wordt voorkomen. Er bestaat dus geen wettelijke verplichting tot het instellen van een CO. Het ligt dan ook niet in de rede om bijzondere voorwaarden aan de functie van CO te stellen. Artikel 46d van de Wet toezicht effectenverkeer 1995 (hierna: Wte 1995) legt uitgevende instellingen wel een verplichting op om een reglement vast te stellen waarin regels worden gesteld ten aanzien van het bezit van en transacties in op haar betrekking hebbende effecten door haar werknemers, bestuurders en commissarissen. Dat geldt dus ook voor de CO. De Beleidslijn met betrekking tot een model voor het verplichte reglement als bedoeld in artikel 46d van de Wet toezicht effectenverkeer 1995 (Beleidslijn 99-0002) <voetnoot nummer="8"/>van de AFM werkt een model voor bedoeld reglement uit. De AFM adviseert uitgevende instellingen om dit model te volgen. Het merendeel van de ondernemingen gebruikt met name dit model of een soortgelijk model van de Vereniging Effecten Uitgevende Ondernemingen om een reglement op te stellen. Het model van de AFM bepaalt dat als een uitgevende instelling een CO wil aanwijzen, de voorzitter van het hoogste bestuursorgaan hiertoe zou moeten overgaan. Het zou dan moeten gaan om een medewerker of de externe accountant van de uitgevende instelling. Ingeval een medewerker is aangewezen dan fungeert een lid van het hoogste bestuursorgaan van de vennootschap of de externe accountant als CO voor de medewerker die als CO is aangewezen. Een CO dient derhalve zelf ook zijn eventuele transacties aan een CO voor te leggen. Het ligt in de rede dat de functie van CO wordt opgedragen aan iemand die een hooggeplaatste functie, dicht bij het management, vervult. Uitgevende instellingen leggen de rol van CO vaak neer bij de secretaris van de raad van bestuur of bij de voorzitter van de raad van bestuur of een andere hooggeplaatste functionaris. Op die manier mag worden aangenomen dat de CO de nodige autoriteit heeft ten opzichte van bestuurders en andere betrokkenen, tijdig over alle relevante informatie beschikt, op basis daarvan kan weten wat de betrokken belangen zijn en die op een juiste manier kan wegen om tot een goede beoordeling te komen. Dit betekent echter niet dat een CO de verantwoordelijkheid voor het verrichten van een transactie overneemt van degene die daartoe opdracht geeft. Degene die opdracht geeft tot het verrichten of bewerkstelligen van een transactie blijft daarvoor zelf verantwoordelijk. De CO zal, waar het transacties betreft die niet onder het verbod van gebruik voorwetenschap vallen, kijken naar het afbreukrisico voor de betrokken instelling als een bepaalde transactie doorgang zou vinden. Het kan bijvoorbeeld zijn dat een CO een transactie verbiedt om de schijn van het verrichten van een transactie met voorwetenschap te voorkomen, omdat het belang van de vennootschap anders in het geding zou komen. Ook kan de reden zijn om negatieve publiciteit te voorkomen. Een CO kan ook adviseren of een bepaalde transactie in strijd is met het verbod op gebruik voorwetenschap. Samenvattend is het de instelling zelf die bepaalt of zij een CO wil benoemen en hoe ver zij wil gaan in het invullen van diens rol. Het is inherent aan de functie van CO dat deze toegang moet hebben tot zoveel mogelijk informatie, waardoor een CO vaak een functie dicht bij het bestuur zal hebben. In aanvulling op het bovenstaande wil ik er nog op wijzen dat op grond van artikel 46b van de Wte 1995 bij inwerkingtreding van het wetsvoorstel Marktmisbruik (zie voor de vindplaats voetnoot 2) een ieder die het dagelijks beleid bepaalt of mede bepaalt, de commissarissen en een aantal andere personen, zoals bijvoorbeeld de echtgenoten en bloed- en aanverwanten in de eerste graad, verplicht zijn hun transacties te melden aan de AFM. De AFM maakt deze transacties vervolgens openbaar door ze in een register te plaatsen dat voor een ieder toegankelijk is en kan indien zij dat nodig acht een onderzoek instellen. Overigens zal op grond van het wetsvoorstel Marktmisbruik ook een ieder die een leidinggevende functie heeft en die uit dien hoofde de bevoegdheid heeft om besluiten te nemen die gevolgen hebben voor de toekomstige ontwikkelingen en bedrijfsvooruitzichten van een uitgevende instelling en die regelmatig kennis kan hebben van bijzonderheden die voorwetenschap opleveren, zijn transacties aan de AFM dienen te melden. Indien een CO derhalve tot de meldingsplichtigen op grond van artikel 46b van de Wte 1995 behoort en hij zelf een transactie verricht, dan wordt deze transactie ook openbaar gemaakt. </antwoord>
      <noten afkomstig="antwoord">
         <noot nummer="1">Zie artikel 1, onder b, van het koninklijk besluit van 17 december 1998, houdende bepalingen ter uitvoering van artikel 46, vierde lid, van de Wet toezicht effectenverkeer 1995 (Stb. 717; hierna Besluit 717)</noot>
         <noot nummer="2">Kamerstukken II, 2004/05, 29827, nrs. 2 en 3</noot>
         <noot nummer="3">Zie hierover ook de Nederlandse corporate governance code, beginselen van deugdelijk ondernemingsbestuur en best practice bepalingen van 9 december 2003van de Commissie Corporate Governance (hierna: Tabaksblat-code)</noot>
         <noot nummer="4">Kamerstukken II 2001/02, 27 900, nr. 5, bladzijde 10</noot>
         <noot nummer="5">Paragraaf III.7 van de Tabaksblat-code</noot>
         <noot nummer="6">Stb. 2004, 747 (hierna: Besluit 747)</noot>
         <noot nummer="7">Best practice bepaling II I.7.1 van de Tabaksblat-code)</noot>
         <noot nummer="8">Te vinden op de website van de AFM</noot>
      </noten>
   </antwoorden>
</kvr>
