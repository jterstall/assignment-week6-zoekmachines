<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister en de staatssecretaris van Volkshuisvesting, Ruimtelijke Ordening en Milieubeheer over het «oplossen» van luchtkwaliteitsproblemen. (Ingezonden 25 oktober 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24240
</item>
         <item attribuut="Inhoud">Vragen over het 'magere' prinsjesdagpakket inzake het oplossen van de problemen met luchtkwaliteit in relatie tot de recent gepresenteerde concept-richtlijn van de Europese Commissie.</item>
         <item attribuut="Rubriek">Milieu (Luchtverontreiniging)</item>
         <item attribuut="Trefwoorden">Luchtverontreiniging</item>
         <item attribuut="Vindplaats">Kamervragen met antwoord 2005-2006, nr. 297, Tweede Kamer</item>
         <item attribuut="Vraagnr_bij_indiening">2050602020</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2005-11-04</item>
         <item attribuut="Datum_indiening">2005-10-25</item>
         <item attribuut="Document-id">KVR24240</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="637" allpagenumbers="637 638 639" vetnummer="2050602020" code="0506tkkvr297" lopendefooter="Tweede Kamer, vergaderjaar 2005–2006, Aanhangsel" filenaam="KVR24240" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="297" onderwerp="" indiendatum="2005-10-25">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-11-4">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Bent u ervan op de hoogte dat het Milieu- en Natuurplanbureau van oordeel is dat het zgn. «prinsjesdagpakket» geen uitzicht biedt op het oplossen van de problemen met luchtkwaliteit in 2020, zelfs niet in combinatie met maximaal lokaal beleid («Ook met maximaal lokaal beleid kunnen de fijnstofknelpunten op de langere termijn (2020) niet worden opgelost» <voetnoot nummer="1"/>, laat staan in 2010 en 2015? </vraag>
      <vraag nummer="2" voetnoot="2 2">Bent u ervan op de hoogte dat de recent gepresenteerde concept-richtlijn <voetnoot nummer="2"/>van de Europese Commissie erop is gericht om voor de fijnstofnorm en de NO <voetnoot nummer="2"/>-norm uitstel te verlenen tot hooguit 1 januari 2010 respectievelijk 1 januari 2015, momenten waarop met het prinsjesdagpakket voor beide stoffen nog een groot aantal knelpunten zal bestaan – zelfs na aftrek van fijnstof van natuurlijke oorsprong –, dat met lokaal beleid niet kan worden opgelost? </vraag>
      <vraag nummer="3">Op welke tijdshorizon doelt u in de zin «Wij beschouwen de conferentie als een gezamenlijk vertrekpunt om het vraagstuk luchtkwaliteit in Nederland op te lossen» in uw uitnodigingsbrief voor de Bestuurdersconferentie Luchtkwaliteit op 2 november: wanneer zullen de luchtkwaliteitsproblemen vanaf het gezamenlijke vertrekpunt zijn opgelost? </vraag>
      <vraag nummer="4">Kunt u zich voorstellen dat deze zin de (onterechte) verwachting wekt dat lokale maatregelen het beleidsgat van het prinsjesdagpakket tijdig kunnen dichten? Zo neen, waarom niet? </vraag>
      <vraag nummer="5">Herinnert u zich de schade die is ontstaan door de verwachting die u september vorig jaar bij lokale bestuurders heeft gewekt met uw circulaire waarin (foutief) stond dat het was toegestaan om onderscheid te maken tussen gevoelige en niet-gevoelige bestemmingen? </vraag>
      <vraag nummer="6" voetnoot="3">Wat wilt u doen om een dergelijke situatie dit keer te voorkomen? Bent u bereid op 2 november voor de lokale bestuurders het realistische beeld te schetsen dat voldoende verbetering van de luchtkwaliteit, zelfs met hun maximale inzet, niet aan de orde is en dat ze rekening moeten blijven houden met aanzienlijke obstakels voor bouwprojecten, zolang het Rijk niet besluit tot veel effectievere maatregelen, op het niveau van bijvoorbeeld de beprijzings- en snelheidsmaatregelen in het GroenLinks-pakket? <voetnoot nummer="3"/>Zo neen, waarom niet? </vraag>
      <vraag nummer="7" voetnoot="4">Is het waar dat de Europese Commissie in haar concept-richtlijn maximaal tegemoet komt aan uw wens om de luchtkwaliteitsnormen met vijf jaar uit te mogen stellen en fijnstof van natuurlijke oorsprong niet mee te tellen, maar dat de Commissie niet tegemoet is gekomen aan uw wens <voetnoot nummer="4"/>om onderscheid te mogen maken in gevoelige en niet-gevoelige bestemmingen? Zo neen, wat is dan de situatie? </vraag>
      <vraag nummer="8">Verwacht u dat de luchtkwaliteitsknelpunten bij een onderscheid naar gevoelige en niet-gevoelige locaties wel oplosbaar zijn? Zo ja, waarop baseert u dat? </vraag>
      <vraag nummer="9">Waarop zal uwinzet bij de onderhandelingen over de finale richtlijn gericht zijn? Welke medestand van EU-lidstaten is er te verwachten op het gebied van het onderscheid in gevoelige en niet-gevoelige locaties? </vraag>
      <vraag nummer="10">Deelt u het standpunt dat het voorbarig is om te zeggen dat de nieuwe concept-richtlijn luchtkwaliteit «waarschijnlijk in 2006 van kracht» wordt, aangezien we staan aan het begin van een codecisie-procedure die net zo goed twee jaar als één jaar kan duren? Zo neen, waarom niet? </vraag>
      <vraag nummer="11">Wat wordt uw beleidsinzet op het gebied van luchtkwaliteit nu de onzekerheden die u aanvoerde als reden om nog niet te besluiten over nadere uitwerking en prioritering binnen de luchtkwaliteitsenveloppe van 400 miljoen euro in het FES, zijn weggenomen met de presentatie op 21 september jl. van de nieuwe Commissievoorstellen in het kader van «Clean Air For Europe» en de RIVM-doorrekening van uwpakket op 20 september jl.? </vraag>
      <vraag nummer="12">Bent u bereid deze vragen te beantwoorden vóór 2 november, in verband met het wetgevingsoverleg begrotingsonderzoek VROM? </vraag>
      <noten afkomstig="vraag">
         <noot nummer="1" datum="2005-09-20" bron="Op p. 7 van «Beoordeling van het prinsjesdagpakket Aanpak Luchtkwaliteit 2005»">Op p. 7 van «Beoordeling van het prinsjesdagpakket Aanpak Luchtkwaliteit 2005», 20 september 2005, MNP-rapportnummer 500037010/2005</noot>
         <noot nummer="2" datum="2005-09-21" bron="COM(2005) 447, voorgesteld">COM(2005) 447, voorgesteld, 21 september 2005</noot>
         <noot nummer="3" titel="Beoordeling maatregelenpakket luchtkwaliteit GroenLinks">«Beoordeling maatregelenpakket luchtkwaliteit GroenLinks», september 2005, MNP-rapportnummer 500037009/2005</noot>
         <noot nummer="4" titel="Vaste waarden, nieuwe vormen">Zoals verwoord in o.a. «Vaste waarden, nieuwe vormen» en de bijgesloten begeleidende brief bij het Nationale Luchtkwaliteitsplan 2004 (Kamerstuk 28 663, nr. 32)</noot>
      </noten>
   </vragen>
   <antwoorden aantal="12">
      <antwoord nummer="1">Ik ben ervan op de hoogte dat het Milieu- en Natuurplanbureau (MNP) uit haar doorrekening concludeert dat met het nu voorgenomen beleid alleen de doelstellingen niet gehaald worden. Ik deel die conclusie niet vanwege het volgende. Ten eerste maakt het MNP een strikt onderscheid tussen hard en zacht beleid, waar wij dit onderscheid niet terecht vinden, omdat een aankondiging van door en in het kabinet besloten beleid in onze opvatting hard is. Vervolgens geeft het MNP zelf aan dat zij niet in staat is in haar doorrekening de effecten van lokaal beleid mee te nemen. In het DHV-rapport, als bijlage meegestuurd met de brief «overzicht aanpak luchtkwaliteit» van 20 september jl., wordt nadrukkelijk geconcludeerd dat lokale maatregelen op lokaal niveau een belangrijk reducerend effect hebben. </antwoord>
      <antwoord nummer="2">Ja, ik ben ervan op de hoogte dat dit in het door de Commissie gepresenteerde voorstel staat, waarover de onderhandelingen nu gaan starten. Overigens is in de Nota Mobiliteit een bedrag van € 300 miljoen uitgetrokken voor de periode 2011–2014 voor de dan nog resterende knelpunten. </antwoord>
      <antwoord nummer="3">Het tijdstip waarop de luchtkwaliteitproblematiek helemaal is opgelost hangt af van de inzet die wij gezamenlijk kunnen plegen. Duidelijk is dat de problematiek zowel de Rijksoverheid als andere overheden raakt, en dat dus ook een gezamenlijke inspanning nodig is om de problemen op te lossen. Dat is het doel van de Bestuurdersconferentie: samen aan de slag. </antwoord>
      <antwoord nummer="4">Nee, dat kan ik mij niet voorstellen. In de brief «overzicht aanpak luchtkwaliteit» van 20 september jl. is het Kabinet namelijk al heel duidelijk in zijn boodschap: zelfs met het nu ingezette pakket aan maatregelen halen we de Europese doelstellingen niet tijdig. </antwoord>
      <antwoord nummer="5">Deze constatering laat ik voor uw rekening. De circulaire had als enige doel om samen met de gemeenten en provincies een oplossing te vinden voor de ontstane problematiek. Deze keuze werd door betrokkenen gesteund. </antwoord>
      <antwoord nummer="6">Door uitspraken van de Raad van State is een nieuwe situatie ontstaan. Hiervoor is – mede op verzoek van uwKamer – inmiddels door mij een nieuwe wet opgesteld die ik onlangs voor advies aan de Raad van State heb aangeboden. Ik heb u hierover eerder al nader geïnformeerd. Voor het doel van genoemde conferentie en onze inzet verwijs ik u naar het antwoord op vraag 3. </antwoord>
      <antwoord nummer="7">In de concept-Richtlijn Luchtkwaliteit zoals op 21 september gepresenteerd door de Europese Commissie is de mogelijkheid van uitstel inderdaad opgenomen. Ik zie dit als een positief aspect van deze concept-richtlijn. In het voorstel van de Commissie is dit uitstel vooralsnog beperkt tot 5 jaar. U begrijpt dat de definitieve tekst van de Richtlijn pas na uitvoerige onderhandelingen tussen de lidstaten en tussen Raad en Europees Parlement vastgesteld zal worden. </antwoord>
      <antwoord nummer="8">Ik kan daar op dit moment geen uitspraken over doen. De inzet van Nederland is er vanzelfsprekend op gericht overal aan de normen te voldoen. Daarbij hecht ik aan prioritaire aanpak van de situaties waar de overschrijdingen het grootste effect op de volksgezondheid hebben. Dat is daar waar veel mensen hieraan worden blootgesteld. Mijn eerste inzet in de onderhandelingen in Brussel is erop gericht om hiervoor zoveel mogelijk ruimte te krijgen, overigens zónder dat mijn inzet erop gericht is de huidige gezondheidsdoelstellingen af te zwakken. </antwoord>
      <antwoord nummer="9">Zie voor mijn inzet het antwoord op vraag 8. Uit contacten met andere lidstaten kan ik opmaken dat diverse lidstaten met luchtkwaliteitsproblemen worden geconfronteerd. Ik vertrouwdaarom op de steun van diverse andere lidstaten bij de onderhandelingen over de Richtlijn. </antwoord>
      <antwoord nummer="10">U mag van mij verwachten dat ik realistische inschattingen maak. Gezien het belang dat Nederland (en met Nederland vele andere lidstaten) hecht aan deze Richtlijn, acht ik het zeker reëel dat deze Richtlijn nog in 2006 van kracht kan worden. Overigens wordt de Richtlijn van kracht met onmiddellijke ingang na EU-publicatie. </antwoord>
      <antwoord nummer="11">Allereerst moet onderscheid worden gemaakt tussen de 300 miljoen, die nu met maatregelen zijn belegd en de additionele 100 mln. die voornamelijk bestemd is voor lokale maatregelen. Voor de eerste € 300 miljoen heeft het kabinet reeds een pakket aan verkeersmaatregelen ontwikkeld dat nu in het stadium van uitvoering wordt gebracht. In de brief «stand van zaken verkeersmaatregelen luchtkwaliteit» die heden aan uw Kamer is gezonden kunt u de laatste stand van zaken rond deze Verkeersmaatregelen aantreffen. Voor de additionele € 100 miljoen moet inderdaad nog nadere uitwerking en prioritering plaatsvinden. Het feit dat het kabinet zich nu nog niet wil vastleggen op een toedeling van deze € 100 miljoen heeft niets te maken met de Commissievoorstellen, maar alles met het inzetten op de meest kostenefficiënte maatregelen in de sfeer van woningbouw, infrastructuur en bedrijventerreinen. </antwoord>
      <antwoord nummer="12">Ik doe mijn best deze vragen voor aanvang van het genoemde begrotingsonderzoek te beantwoorden. </antwoord>
      <noten afkomstig="antwoord"/>
   </antwoorden>
</kvr>
