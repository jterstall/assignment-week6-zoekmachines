<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP) en Huizinga-Heringa (ChristenUnie) aan de minister van Buitenlandse Zaken over godsdienstvrijheid in Centraal-Azië. (Ingezonden 10 februari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17292
</item>
         <item attribuut="Inhoud">Vragen over het artikel 'Christenen steeds meer onder druk in Oezbekistan' in het Reformatorisch Dagblad van 1 februari 2003, over de wijze waarop landen als Oezbekistan, Tadzjikistan en Turkmenistan omgaan met godsdienstige bijeenkomsten.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Azië Godsdiensten Mensenrechten</item>
         <item attribuut="Vindplaats">Kamervragen met antwoord 2002-2003, nr. 861, Tweede Kamer</item>
         <item attribuut="Vraagnr_bij_indiening">2020306880</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2003-03-05</item>
         <item attribuut="Datum_indiening">2003-02-10</item>
         <item attribuut="Document-id">KVR17292</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1805" allpagenumbers="1805 1806" vetnummer="2020306880" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17292" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="861" onderwerp="" indiendatum="2003-02-10">
         <vrager partij="SGP" oorsprong="parlement">Van der Staaij</vrager>
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-03-5">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht «Christenen in Oezbekistan steeds meer onder druk»? <voetnoot nummer="1"/>Kunt u de inhoud van dit bericht bevestigen? </vraag>
      <vraag nummer="2">Welke signalen ontvangt u van de veldkantoren van de Organisatie voor Veiligheid en Samenwerking in Europa (OVSE) in Centraal-Aziatische landen, waaronder ook Tadzjikistan en Turkmenistan, over de wijze waarop deze landen met godsdienstige bijeenkomsten omgaan? </vraag>
      <vraag nummer="3">Hoe beoordeelt u de verplichte overheidsregistratie van religies of levensovertuigingen in genoemde landen en de wijze waarop daarmee wordt omgegaan? </vraag>
      <vraag nummer="4">Bent u bereid om, gezien uw positie als OVSE-voorzitter in het jaar 2003, bijzondere aandacht te besteden aan de registratieplicht en de bejegening van godsdienstige bijeenkomsten in deze landen en de Tweede Kamer over uw inzet dienaangaande te informeren? </vraag>
      <noten afkomstig="vraag">
         <noot nummer="1" datum="2003-02-1" bron="Reformatorisch Dagblad">Reformatorisch Dagblad, 1 februari 2003</noot>
      </noten>
   </vragen>
   <antwoorden aantal="4">
      <antwoord nummer="1">Het in de vraag bedoelde bericht is mij bekend. Zonder op alle in dit bericht genoemde feiten in detail te willen ingaan kan de globale strekking worden onderschreven. </antwoord>
      <antwoord nummer="2">De OVSE volgt de ontwikkelingen ten aanzien van de vrijheid van godsdienst en levensovertuiging in de regio op de voet. De veldkantoren rapporteren hier geregeld over. De stand van zaken in de regio rond dit thema is nog steeds aanleiding tot zorg. In het kader van de OVSE zijn daarom diverse activiteiten opgezet om religieuze tolerantie en vrijheid van godsdienst en levensovertuiging in Centraal Azië te bevorderen. Ook in de politieke dialoog in het kader van de OVSE worden de zorgen ten aanzien van de vrijheid van godsdienst en levensovertuiging in de betrokken landen regelmatig opgebracht. </antwoord>
      <antwoord nummer="3">Op zichzelf is een registratieplicht niet in strijd met internationale normen. Niet-geregistreerde gemeenschappen moeten echter op basis van godsdienst of levensovertuiging ongehinderd rechten en vrijheden kunnen ontlenen aan internationale normen op het gebied van mensenrechten. De wijze waarop de betrokken landen omgaan met overheidsregistratie voldoet echter niet aan internationaal gangbare normen. Vooral kleine of «nieuwe» religieuze bewegingen worden regelmatig belemmerd in de vrije uitoefening van hun geloof. In het bijzonder streng-Islamitische, maar ook b.v. Christelijke groeperingen zijn hiervan de dupe. </antwoord>
      <antwoord nummer="4">Traditioneel besteedt Nederland ruime aandacht aan de ontwikkelingen op het vlak van de vrijheid van godsdienst en levensovertuiging. Dat zal ook dit jaar het geval zijn gedurende het Nederlandse voorzitterschap van de OVSE. Onder andere zal er een zgn. aanvullende Menselijke Dimensie-bijeenkomst worden georganiseerd over religieuze intolerantie, waarin de problemen in Centraal Azië nadrukkelijk op de agenda staan. Mocht de gelegenheid zich voordoen de regio te bezoeken, dan zal ik ook de naleving van de OVSE-verplichtingen op het gebied van de menselijke dimensie ter sprake brengen met inbegrip van vrijheid van godsdienst en levensovertuiging. Ik zal de Kamer hiervan op de hoogte houden, onder andere in de geregelde rapportages over het OVSE-voorzitterschap. </antwoord>
      <noten afkomstig="antwoord"/>
   </antwoorden>
</kvr>
