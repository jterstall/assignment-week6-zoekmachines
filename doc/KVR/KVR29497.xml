<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gerven (SP) aan de minister van Volksgezondheid, Welzijn en Sport over problemen bij kleinschalige dienstenstructuren bij huisartsen. (Ingezonden 9 augustus 2007); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29497
</item>
         <item attribuut="Inhoud">Vragen naar aanleiding van een bericht in De Telegraaf van 8 augustus 2007 over het ontbreken van een eigen huisartsenpost in Rijswijk ZH.</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Eerstelijnsgezondheidszorg</item>
         <item attribuut="Vindplaats">Kamervragen met antwoord 2007-2008, nr. 86, Tweede Kamer</item>
         <item attribuut="Vraagnr_bij_indiening">2060722870</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gerven</persoon>
         </item>
         <item attribuut="Datum_reaktie">2007-09-26</item>
         <item attribuut="Datum_indiening">2007-08-09</item>
         <item attribuut="Document-id">KVR29497</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="183" allpagenumbers="183 184 185" vetnummer="2060722870" code="0708tkkvr86" lopendefooter="Tweede Kamer, vergaderjaar 2007–2008, Aanhangsel" filenaam="KVR29497" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="86" onderwerp="" indiendatum="2007-08-9">
         <vrager partij="SP" oorsprong="parlement">Van Gerven</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="26 september 2007), zie ook Aanhangsel Handelingen nr. 2515, vergaderjaar 2006–2007">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Wat is uw reactie op het feit dat de mensen in Rijswijk een eigen huisartsenpost willen? <voetnoot nummer="1"/>
      </vraag>
      <vraag nummer="2">Is het niet maatschappelijk wenselijk dat in een gemeente van 50.000 inwoners en relatief veel ouderen, met bijna een huisartsenpost is waar inwoners met gezondheidsproblemen buiten kantooruren terecht kunnen? Zo neen, waarom niet? Zo ja, hoe gaat u dit bevorderen? </vraag>
      <vraag nummer="3" voetnoot="2">Waarop baseert u uw antwoord dat huisartsen in een kleinschalige dienstenstructuur een gemiddeld inkomen verwerven van € 30.500 per jaar terwijl huisartsen in een grootschalige dienstenstructuur circa € 13.000 als honorarium per jaar ontvangen? <voetnoot nummer="2"/>
      </vraag>
      <vraag nummer="4">Worden hier niet appels met peren vergeleken omdat het bedrag van € 30.500 inkomsten betreft? Is dit bedrag niet een optelsom van honorarium en infrastructurele kosten? Zo neen, waarom niet? </vraag>
      <vraag nummer="5">Is dit bedrag niet sowieso te hoog aangezien bij een maximale toekenning van de basismodule het maximale budget per normpraktijk € 26.884 bedraagt? Men kan toch nooit meer verdienen dan men ontvangt? Kunt u dit nader toelichten? </vraag>
      <vraag nummer="6">Waarom stelt u dat huisartsen die bewust kiezen voor het werken in kleinschalige dienstenstructuren op kwalitatieve gronden niet moeten «klagen» omdat het hun eigen keuze is? Zijn de beweegredenen van huisartsen die bewust kiezen voor een betere bereikbaarheid en beschikbaarheid tijdens de ANW-diensten (avond, nacht en weekend) dan niet legitiem? Geven zij geen zorg op maat aan hun patiënten? </vraag>
      <vraag nummer="7">Wordt de huidige bekostigingssystematiek waarbij kleinschalige huisartsendienstenstructuren uitgesloten worden van plattelands- en zorgmodule gesteund door de Landelijke Huisartsen Verening? Zo ja, waaruit blijkt dit? Zo neen, waarom niet? </vraag>
      <vraag nummer="8" voetnoot="3">Onderschrijft u de onderzoeksresultaten en conclusies van het Inspectierapport over de bereikbaarheid van de huisartsenposten van december 2006? <voetnoot nummer="3"/>Zo ja, hoe valt dit te rijmen met uw antwoord dat er geen onderzoeksgegevens zijn die laten zien dat kleinschalige dienstenstructuren beter scoren op het punt van bereikbaarheid ten opzichte van grootschalige dienstenstructuren? </vraag>
      <vraag nummer="9">Wat betekent het begrip doelmatigheidswinst door grootschaligheid voor de kwaliteit van zorg en dan met name op het gebied van beschikbaarheid en bereikbaarheid? </vraag>
      <vraag nummer="10">Uit welk gevalideerd onderzoek blijkt dat opschaling van de organisatie niet leidt tot verlies van kwaliteit van de zorg? </vraag>
      <vraag nummer="11">Kunt u uw stelling dat opschaling van de dienstenstructuur de kwaliteit van de zorg en daarmee het belang van de patiënt ten goede zou komen nader onderbouwen? </vraag>
      <vraag nummer="12">Deelt u de mening dat het stimuleren van grootschalige dienstenstructuren geen oplossing op maat is voor heel Nederland? Zijn er delen in Nederland waar, op grond van de geografie en de bevolkingssamenstelling, een kleinschalige dienstenstructuur wenselijk is? Zo neen, waarom niet? Zo ja, is dat geen reden om kleinschalige dienstenstructuren op een gelijke financiële wijze te behandelen als de grootschalige dienstenstructuren? </vraag>
      <noten afkomstig="vraag">
         <noot nummer="1" datum="2007-08-8" bron="De Telegraaf">De Telegraaf, 8 augustus 2007</noot>
         <noot nummer="2" documenttype="Kamervragen" documentnummer="2037" documentjaargang="2006-2007">Aanhangsel Handelingen, nr. 2037, vergaderjaar 2006–2007.</noot>
         <noot nummer="3">Inspectie voor de Gezondheidszorg, december 2006</noot>
      </noten>
   </vragen>
   <antwoorden aantal="12">
      <antwoord nummer="1">Huisartsen en zorgverzekeraars bepalen in overleg of en waar een huisartsenpost kan worden gevestigd. Bij die keuze spelen doelmatigheids- en kwaliteitsoverwegingen (waaronder bereikbaarheid, beschikbaarheid, toegankelijkheid) een rol. Ook de mening van de patiënt/verzekerde is in dat verband van betekenis. </antwoord>
      <antwoord nummer="2">Het is maatschappelijk wenselijk dat iedere inwoner met zijn gezondheidsproblemen bij een huisarts terecht kan. In mijn brief aan de Kamer (CZ/EZ/2712017) over «Serviceverlening huisartsen» gaf ik aan dat er op dit moment geen wettelijke beperkingen zijn om als huisarts een avondspreekuur te houden. In een aantal praktijken in Nederland worden dan ook al avondspreekuren gehouden door o.a. huisartsen, tandartsen en fysiotherapeuten. Ook gaf ik in die brief aan het vooral als een taak van zorgverzekeraars te beschouwen om zorg in te kopen die het beste aansluit bij de wensen van hun verzekerden. Dit geldt ook voor service-aspecten, zoals avondspreekuren. De huidige bekostigingssystematiek van huisartsenzorg en de toekomstige bekostiging van geïntegreerde eerstelijnszorg bieden voldoende mogelijkheden voor zorgverzekeraars om huisartsen extra te stimuleren voor het houden van avondspreekuren (met name via de module modernisering en innovatie). In dit verband verwijs ik u naar mijn brief van 10 augustus 2006 (CZ/EZ/2691562), waarin ik u informeerde over de nieuwe manier van bekostiging van eerstelijnssamenwerkingsverbanden. Tenslotte heb ik het CTG/Zaio gevraagd (kenmerk brief CZ/EZ/2733575) om een uitvoeringstoets te doen naar de toekomstige bekostiging van de acute zorg, in welk licht ook het element van de avondspreekuren aan de orde komt. De uitkomsten hiervan verwacht ik omstreeks begin november dit jaar. Daarnaast geldt dat huisartsenzorg ook gedurende de avond-, nacht- en weekenduren beschikbaar is. Zorgverzekeraars kopen immers 7 x 24 uurs huisartsenzorg in. Op welke schaalgrootte die zorg het beste georganiseerd kan en moet worden, is een zaak van partijen. In dit verband verwijs ik u naar het antwoord op vraag 1. </antwoord>
      <antwoord nummer="3">Met ingang van 1 oktober 2002 is de anw-uurvergoeding geïntroduceerd. De huisarts brengt dit uurtarief in rekening aan de huisartsendienstenstructuur, ongeacht het aantal verrichtingen dat wordt uitgevoerd. De hoogte van het anw-uurtarief werd vastgesteld op € 45,38, gebaseerd op een gemiddelde inkomen ( € 13.614, bij een gemiddeld van 300 anw-uren per deelnemend huisarts). In de kleinschalige huisartsendienstenstructuren zijn veel minder huisartsen aangesloten. Als gevolg hiervan draaien deze veel meer anw-uren per deelnemend huisarts/normpraktijk. Gemiddeld «verdienen» zij aan honorarium dan ook € 30.000. Ter illustratie de volgende voorbeelden: – Hds Westerbork: aantal anw-uren 6.210, aantal normpraktijken 3,57, overeengekomen anw-uurtarief € 20,58: : levert op gemiddeld inkomen/honorarium van € 35.741. – Hds Zuidwest Drenthe en Noord Overijssel: aantal anw-uren 18.600, aantal normpraktijken 12, overeengekomen anw-uurtarief € 21,73: levert op gemiddeld inkomen/honorarium van € 32.906 – Hds Zuidwolde: aantal anw-uren 6.220, aantal normpraktijken 4.14, overeengekomen anw-uurtarief € 17,33: levert op gemiddeld inkomen/honorarium van € 26.043. </antwoord>
      <antwoord nummer="4">Het bedrag van € 30.500 betreft uitsluitend honorariumkosten en is niet een optelsom van honorarium en infrastructurele kosten. Daarnaast worden inderdaad door huisartsendienstenstructuren ook nog infrastructurele kosten gemaakt. Deze zijn in verhouding veel geringer, omdat deze huisartsendienstenstructuren veelal vanuit hun overdagpraktijk ook de anw-zorg leveren. </antwoord>
      <antwoord nummer="5">Niet duidelijk is hoe men aan het bedrag van € 26.884 komt. In dat licht is ook de vraagstelling niet helder. </antwoord>
      <antwoord nummer="6">Vanwege grote structurele budgettaire overschrijdingen zijn per 1 januari 2005 de budgetten voor de huisartsendienstenstructuren genormeerd en een aantal modules geïntroduceerd: de module zorgtoeslag, de module platteland (voor huisartsendienstenstructuren die minder dan 450 anw-uren draaien) en de zgn. plusmodule (voor kwaliteitsverbeteringen en innovatie). De plattelandstoeslag is ingevoerd omdat CVZ- en IGZ-rapporten (2004) en in lijn daarmee, het VWS standpunt daarop, aangeven dat regionaal bezien doelmatigheidswinst valt te behalen, met behoud van kwaliteit, indien de kleine huisartsendienstenstructuren bij de grote aansluiten (besparing management, overhead, kosten, auto, infrastructuur, etc). Deze toeslag is derhalve bedoeld als prikkel voor die aansluiting. Daarmee neemt wel het aantal structuren af, maar dit hoeft niet een afname van de feitelijke zorg te betekenen. Als de kleine huisartsendienstenstructuren zich niet willen aansluiten bij een grote, dan berust dit op een eigen keuze, en zullen ze – als een logische gevolg van die keuze – de plattelandstoeslag moeten ontberen. Wat overigens niet wegneemt dat ze wel in aanmerking blijven komen voor het basisbedrag en de overige modules (zorgconsumptie en plusmodule). In antwoord op de tweede en derde vraag het volgende. Als huisartsen bewust kiezen een kleine huisartsendienstenstructuur in stand te houden en geen aansluiting zoeken bij een grotere structuur, dan leidt dit niet automatisch tot betere bereikbaarheid en beschikbaarheid. Er zijn enkele kleine posten waar dat prima geregeld is, en er zijn enkele kleine posten waar dit weer te wensen overlaat (zie IGZ rapport over de huisartsenposten van december 2006). Grote huisartsendienstenstructuren hebben meer geld beschikbaar voor kwaliteitsbeleid, onderwijs, opleiding, infrastructurele zaken en management. Kleine posten zouden daarmee hun voordeel kunnen doen. Dit komt de feitelijke zorg (op maat) van de patiënt ten goede. </antwoord>
      <antwoord nummer="7">De vormgeving en invulling van de huidige bekostigingssystematiek van de huisartsendienstenstructuren (in casu de normering) is een zaak geweest waarbij Zorgverzekeraars Nederland (ZN) en de Landelijke Vereniging Huisartsen (LHV), van waaruit later de koepel van de HDS-en, de Vereniging Huisartsenposten (VHN) is ontstaan, intensief zijn betrokken. Deze partijen hebben voorstellen omtrent de normering c.q modules aan het (destijds) CTG gedaan, op grond waarvan het CTG na diverse technische overleggen de betreffende beleidsregel heeft vastgesteld. Dit is door mij goedgekeurd. In die overleggen overigens is de kwestie rondom de kleine huisartsendienstenstructuren uitvoerig aan de orde geweest. Door alle partijen in dat overleg (ZN, LHV) en CTG is toen onderschreven dat het toekennen van de module «platteland», óók aan kleine huisartsendienstenstructuren, een ongewenste prikkel zou geven om geen aansluiting te zoeken bij grote huisartsendienstenstructuren. Dit terwijl eerdergenoemde CVZ- en IGZ-onderzoeken nu juist hadden aangetoond dat verschillende/ meer huisartsenposten per huisartsendienstenstructuur op regionaal nivo de doelmatigheid van de huisartsenzorg vergroot, zonder dat dit gepaard hoeft te gaan met kwaliteitsverlies. Overigens is, terwille van de kwaliteitsverbetering, in de huidige normeringsystematiek expliciet een «plusmodule» geïntroduceerd, bedoeld als prikkel voor meer kwaliteit en innovatie in de huisartsenzorg. Kleinschalige huisartsendienstenstructuren kunnen ook voor deze plusmodule in aanmerking komen. Dit geldt eveneens voor de module zorgconsumptie, waarvan de vraagstelling ten onrechte suggereert dat dit niet het geval is. </antwoord>
      <antwoord nummer="8">Voor mijn standpunt op het IGZ-rapport over de bereikbaarheid van huisartsenposten van december 2006 verwijs ik u naar de brief aan de Kamer van december 2006, kenmerk CZ/2735815). Tevens verwijs ik u naar mijn eerder uitgebrachte standpunt op het rapport van de IGZ inzake de bereikbaarheid van huisartsenposten, alsmede op het rapport van het College voor Zorgverzekeringen naar de doelmatigheid en sturing door zorgverzekeraars van de hds-en (Brief aan de Tweede Kamer van 26 mei 2005, CZ/EZ-2475987). Voor het antwoord op uw tweede vraag verwijs ik u naar bladzijde 8, laatste alinea, van het rapport van de IGZ van december 2006. Zoals u kunt opmerken is het beeld – hetgeen ik bij het antwoord op vraag 6 reeds heb opgemerkt – wisselend. Er zijn kleine posten die slecht scoren en er zijn kleine posten die goed scoren. Uit het IGZ-onderzoek is niet gebleken dat kleinschalige posten qualitate qua beter scoren dan grootschalige. </antwoord>
      <antwoord nummer="9">De huidige ca. 66 hds-en kennen alle een eigen aansturing, administratie, kwaliteitsontwikkeling etc. Opschalen van de structuren betekent dat de kosten die hiermee gemoeid zijn kunnen worden teruggedrongen, hetgeen leidt tot een doelmatige aansturing van de organisatie rondom de zorg tijdens de anw-uren. Eventuele besparingen die hiermee worden gerealiseerd, kunnen vervolgens worden ingezet om het aantal posten in Nederland verder uit te breiden. Dit komt de beschikbaarheid en bereikbaarheid en daarmee de kwaliteit van de feitelijke huisartsenzorg ten goede. </antwoord>
      <antwoord nummer="10">Dit blijkt uit eerdergenoemd onderzoek van CVZ met als titel «Huisartsendienstenstructuren: doelmatigheid en sturing door zorgverzekeraars», uitgebracht op 6 mei 2004 en het IGZ-rapport over de bereikbaarheid van huisartsenposten, eveneens uitgebracht medio 2004. In dit licht verwijs ik u ook naar mijn standpunt daarop van 26 mei 2004 (brief aan de Kamer, CZ/EZ-2475987). </antwoord>
      <antwoord nummer="11">Voor het antwoord op deze vraag verwijs ik u naar het antwoord op vraag 9. </antwoord>
      <antwoord nummer="12">Zowel LHV als ZN hebben in het licht van de totstandkoming van de nieuwe bekostigingssystematiek beaamd dat stimulering van grootschalige huisartsendienstenstructuren een goede zaak is. De resultaten van eerdergenoemde IGZ- en CZV onderzoeken liggen daaraan ten grondslag. Door goedkeuring van de desbetreffende beleidsregel heb ik deze beleidslijn ondersteund. Of en waar er daadwerkelijk wordt opgeschaald is een zaak van partijen, in casu zorgverzekeraars en huisartsen, waarbij kwaliteitsoverwegingen (bereikbaarheid, toegankelijkheid, beschikbaarheid) en doelmatigheidsoverwegingen een rol spelen. Bij die keuze voor opschaling zullen ze ervoor moeten zorgen dat feitelijke huisartsenzorg beschikbaar blijft (bv. via satelietposten). Kleinschalige huisartsendienstenstructuren worden niet anders behandeld dan de grootschalige. Ze komen met als ieder ander grootschalige huisartsendienstenstructuur in aanmerking voor het basisbedrag en de modules. Ze ontberen alleen de plattelandsmodule omdat onderzoeken hebben geleerd dat de feitelijke zorg doelmatiger kan worden georganiseerd door regionaal op te schalen, zonder verlies van kwaliteit. Als ze niet willen opschalen is dat hun eigen keuze, maar dan moeten ze ook de consequenties daarvan dragen. Anders behandelen is hier dus niet aan de orde. </antwoord>
      <noten afkomstig="antwoord"/>
   </antwoorden>
</kvr>
