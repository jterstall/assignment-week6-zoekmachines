<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blaauw en Van den Doel (beiden VVD) over de verklaring van Frank Ruddy, voormalig vice-voorzitter van de referendum-commissie voor de Westelijke Sahara Minurso vredesoperatie (Ingezonden 10 mei 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1514
</item>
         <item attribuut="Rubriek">Internationale betrekkingen (Verenigde Naties) Staats- en bestuursrecht (Kiesrecht)</item>
         <item attribuut="Trefwoorden">Marokko VN</item>
         <item attribuut="Vindplaats">Kamervragen met antwoord 1994-1995, nr. 869, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Blaauw</persoon>
            <persoon partij="VVD">Van den Doel</persoon>
         </item>
         <item attribuut="Datum_reaktie">1995-06-06</item>
         <item attribuut="Datum_indiening">1995-05-10</item>
         <item attribuut="Document-id">KVR1514</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1773" allpagenumbers="1773 1774" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="869" onderwerp="" indiendatum="1995-05-10">
         <vrager partij="VVD" oorsprong="parlement">Blaauw</vrager>
         <vrager partij="VVD" oorsprong="parlement">Van den Doel</vrager>
         <vraagt-aan/>
      </vraagdata>
      <antwoorddata antwoorddatum="1995-06-6">
         <antwoorder functie="minister-president" ministerie="Buitenlandse Zaken a.i">Kok</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kent u de verklaring die Frank Ruddy, voormalig vice-voorzitter van de referendum-commissie voor de Westelijke Sahara Minurso vredesoperatie, op 25 januari 1995 heeft afgelegd voor het Huis van Afgevaardigden? </vraag>
      <vraag nummer="2">Is het hoofdkwartier van de Verenigde Naties in New York op de hoogte van de problemen die Minurso ondervindt bij de voorbereidingen van het referendum dat oorspronkelijk plaats zou vinden in 1992 maar verschoven is naar november 1995? </vraag>
      <vraag nummer="3">Welke actie onderneemt het hoofdkwartier van de VN om de problemen die Minurso ondervindt bij de voorbereidingen van het referendum op te lossen? </vraag>
      <vraag nummer="4">Welke actie onderneemt Minurso om de problemen die hij ondervindt bij de voorbereidingen van het referendum op te lossen? </vraag>
      <vraag nummer="5">Is het waarschijnlijk dat het referendum a.s. november plaats zal vinden? </vraag>
      <vraag nummer="6">Bent u bereid bij het VN hoofdkwartier in New York aandacht te vragen voor de problemen die Minurso ondervindt bij de voorbereidingen van het referendum? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Zoals Frank Ruddy al verklaarde heeft hij zijn bevindingen onder meer besproken met de Permanent Vertegenwoordiger van de Verenigde Staten bij de Verenigde Naties, Ambassadeur Albright. Deze heeft de ervaringen van Ruddy tijdens het Veiligheidsraadoverleg van 5 april jongstleden aan de orde gesteld. De Veiligheidsraad stelde toen vast dat in ieder geval de informatievoorziening vanuit het operatiegebied aan het VN-Secretariaat zou moeten worden verbeterd. </antwoord>
      <antwoord nummer="3">Sinds het begin van 1995 heeft Minurso geleidelijk aan zijn capaciteit op het gebied van personenregistratie vergroot. De Secretaris-Generaal van de Verenigde Naties heeft aangegeven het registratieproces in de Westelijke Sahara door uitbreiding van Minurso drastisch te zullen doen versnellen. Na de voorziene uitbreiding zou de VN ongeveer 25.000 personen per maand kunnen registreren, ongeveer twee maal zoveel als voorheen mogelijk was. Vooral op aandringen van de Verenigde Staten zal de Veiligheidsraad waarschijnlijk binnenkort besluiten tot uitzending van een Veiligheidsraadmissie, met de opdracht de voorziene versnelling van het registratieproces zoveel mogelijk zeker te stellen. Deze missie zal tevens het gehele opereren, kosteneffectiviteit daarbij inbegrepen, van Minurso tot dusver evalueren. In afwachting van de uitkomst van de missie heeft de Veiligheidsraad eind mei het mandaat van Minurso met slechts e´e´n maand – tot 30 juni aanstaande – verlengd. </antwoord>
      <antwoord nummer="4">De draagkracht en geldigheid van het referendum zullen uiteindelijk afhangen van de steun van zowel POLISARIO als de Marokkaanse regering. Minurso heeft met het oog hierop de opdracht gekregen beide partijen bij het huidige registratieproces zoveel mogelijk betrokken te houden. De Vice-Speciale Vertegenwoordiger van de Verenigde Naties in de Westelijke Sahara, Erik Jensen, tracht deze opdracht zo goed mogelijk uit te voeren. </antwoord>
      <antwoord nummer="5">Nee, in zijn laatste rapport heeft de Secretaris-Generaal van de Verenigde Naties gesteld dat het referendum in januari 1996 gehouden kan worden, mits de registratie in de Westelijke Sahara conform de verwachtingen zal verlopen en POLISARIO en de Marokkaanse regering het eens worden over alle modaliteiten waaronder het referendum plaats zal vinden. </antwoord>
      <antwoord nummer="6">De voortgang van vredesoperaties wordt in principe alleen besproken in de Veiligheidsraad, waarbij hooguit de betrokken troepenleverende landen worden geconsulteerd. Nu de situatie in de Westelijke Sahara, mede op initiatief van de Verenigde Staten, de bijzondere aandacht heeft van de Veiligheidsraad, lijkt het mij thans minder aangewezen om als niet direct betrokkene extra aandacht te vragen voor de positie van Minurso. </antwoord>
      <noten afkomstig="antwoord"/>
   </antwoorden>
</kvr>
