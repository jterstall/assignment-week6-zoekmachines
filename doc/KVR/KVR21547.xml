<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tjon-A-Ten en Koenders (beiden PvdA) aan de ministers van Buitenlandse Zaken en voor Ontwikkelingssamenwerking over Palestijnse kinderen. (Ingezonden 8 oktober 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21547
</item>
         <item attribuut="Inhoud">Vragen over de rechten van Palestijnse kinderen in Israëlische gevangenissen, met name het recht op onderwijs.</item>
         <item attribuut="Rubriek">Staats- en bestuursrecht (Grondrechten) Veiligheidsbeleid en defensie (Oorlogen en conflicten) Welzijn (Jeugdigen)</item>
         <item attribuut="Trefwoorden">Jeugdigen Mensenrechten Oorlogen Palestijnen</item>
         <item attribuut="Vindplaats">Kamervragen met antwoord 2004-2005, nr. 323, Tweede Kamer</item>
         <item attribuut="Vraagnr_bij_indiening">2040501350</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Tjon-A-Ten</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2004-11-04</item>
         <item attribuut="Datum_indiening">2004-10-08</item>
         <item attribuut="Document-id">KVR21547</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="675" allpagenumbers="675 676" vetnummer="2040501350" code="0405tkkvr323" lopendefooter="Tweede Kamer, vergaderjaar 2004–2005, Aanhangsel" filenaam="KVR21547" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="323" onderwerp="" indiendatum="2004-10-8">
         <vrager partij="PvdA" oorsprong="parlement">Tjon-A-Ten</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2004-11-4">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat de op grond van de Vierde Geneefse Conventie <voetnoot nummer="1"/>aan Israël opgelegde verplichting alle kinderen uit de bezette gebieden toegang te garanderen tot onderwijs sinds het begin van de tweede Intifada geen inhoud krijgt, in het bijzonder voor kinderen in Jenin, Nablus en Gaza? </vraag>
      <vraag nummer="2" voetnoot="2">Is het u bekend dat de door het Hooggerechtshof in Tel Aviv in 1977 gedane uitspraak, dat Palestijnse kinderen die in Israëlische gevangenissen zitten, recht hebben op onderwijs conform het Palestijnse curriculum, niet wordt uitgevoerd? <voetnoot nummer="2"/>
      </vraag>
      <vraag nummer="3" voetnoot="3">Is het u bekend dat de rechten van Palestijnse kinderen in Israëlische gevangenissen in het algemeen niet worden gerespecteerd? <voetnoot nummer="3"/>
      </vraag>
      <vraag nummer="4">Heeft de EU als geheel en/of hebben afzonderlijke EU-lidstaten, waaronder Nederland, op deze ontwikkelingen gereageerd? Zo ja, op welke wijze? Zo neen, waarom niet? </vraag>
      <vraag nummer="5">Deelt u de mening dat de aanpak van in het bijzonder Palestijnse minderjarigen door Israël ernstige gevolgen en risico’s kan hebben voor de fysieke en of psychische gezondheid, de schoolprestaties i.c. vroegtijdige schoolverlating etc.? Zo ja, bent u bereid alles in het werk te stellen en/of aan de Israëlische regering een scherp signaal af te geven, opdat de door Israël uitgevoerde activiteiten die gericht zijn op in het bijzonder Palestijnse minderjarigen en die niet voldoen aan de voorwaarden van proportionaliteit en legitimiteit, worden beëindigd? </vraag>
      <vraag nummer="6">Bent u ook bereid de Israëlische regering aan te spreken op het feit dat verplichtingen die zijn aangegaan door het ondertekenen en ratificeren van mensenrechtenverdragen i.c. het Verdrag voor de Rechten van het Kind en andere internationale verdragen, nagekomen dienen te worden? </vraag>
      <noten afkomstig="vraag">
         <noot nummer="1" titel="The Occupying Power shall, with the cooperation of the national and local authorities, facilitate the proper working of all institutions devoted to the care and education of children.">In de IV Conventie van Genève (aangenomen op 12 augustus 1949 en van kracht geworden op 21 oktober 1950) staat in artikel 50: «The Occupying Power shall, with the cooperation of the national and local authorities, facilitate the proper working of all institutions devoted to the care and education of children.»</noot>
         <noot nummer="2">Uitspraak Hooggerechtshof te Tel Aviv, Mohammed Mahmoud Farheeyat e.a. V. Prison Services Authority (17 November 1997)</noot>
         <noot nummer="3">Zie: Child Prisoners Briefings, 18 August 2004, nr. 25. Special Focus: Prisoners’ Hunger Strike. DCI/PS calls on Israëli Authorities to respect the rights of Palestinian child detainees </noot>
      </noten>
   </vragen>
   <antwoorden aantal="6">
      <antwoord nummer="1">De Vierde Geneefse Conventie verplicht de Bezettende Macht om onderwijs in bezet gebied mogelijk te maken. Palestijnse kinderen in de Palestijnse Gebieden genieten over het algemeen basisonderwijs. Zelfs onder moeilijke omstandigheden, waarbij sprake is van Israëlisch militair optreden, functioneren scholen vaak nog. Dit gaat echter niet altijd zonder problemen. Volgens UNICEF hebben het vorige schooljaar zo’n 200.000 kinderen meerdere schooldagen gemist vanwege opgelegde beperkingen aan de bewegingsvrijheid. Enkele scholen zijn gesloten omdat het Israëlische leger er posten heeft geïnstalleerd. Kinderen in Jenin, Nablus en Gaza worden vaker dan elders in de Palestijnse Gebieden geconfronteerd met beperking van bewegingsvrijheid, uitgaansverboden en Israëlische militaire operaties. </antwoord>
      <antwoord nummer="2">In 1997 (niet 1977) heeft het Israëlische Hooggerechtshof bepaald dat Palestijnse kinderen in Israëlische bewaring of gevangenschap recht hebben op onderwijs. Het onderwijs vormt echter nog altijd een punt van zorg omdat er systematisch te weinig les zou worden gegeven. </antwoord>
      <antwoord nummer="3">Minderjarigen in Israëlische gevangenissen zijn een kwetsbare groep en de omstandigheden waarin zij verkeren zijn niet altijd in overeenstemming met het VN-Verdrag voor de Rechten van het Kind. Volgens verschillende NGO’s ontbreekt regelgeving ten aanzien van minderjarige gevangenen, zouden zij geen bijzondere voorrechten hebben en vaak niet gescheiden zijn van volwassenen. Voorts zou er sprake zijn van een gebrek aan basisvoorzieningen voor jongeren en zijn de gevangenissen overvol. De voorzieningen op het gebied van familiebezoek, lichaamsbeweging en buitenlucht zouden beperkt zijn. Ook zouden de onderwijs- c.q. vermaakmogelijkheden tekort schieten. Gevangenen van Arabisch-Israëlische of Palestijnse afkomst worden, aldus deze NGO’s, bepaalde rechten ontzegd die voor Joods-Israëlische gevangenen wel gelden. </antwoord>
      <antwoord nummer="4">In algemene zin hebben de EU en Nederland Israël meerdere malen opgeroepen om zich aan het internationale recht, waaronder genoemde Conventies, te houden. Complementair hieraan steunt Nederland zowel de Israëlische als de Palestijnse vestiging van de NGO Defense for Children International (DCI) met financiële middelen. De steun heeft als doel hen in staat te stellen problemen met betrekking tot de rechten van kinderen te signaleren en een bijdrage te leveren aan de oplossing ervan. Het DCI-Israël project is er op gericht maatschappelijke organisaties in staat te stellen een rol te vervullen in de gevangenisproblematiek. De steun aan DCI-Pal omvat onder meer rechtsbijstand aan kinderen, documentatie van schendingen van kinderrechten, het faciliteren van familiebezoek en lobbyactiviteiten. DCI-Pal besteedt speciale aandacht aan Palestijnse kinderen in Israëlische detentie en aan de problematiek van Palestijnse kinderen die worden ingezet door Palestijnse militante organisaties in het Palestijns-Israëlische conflict. </antwoord>
      <antwoord nummer="5">Post-traumatisch stresssyndroom, veroorzaakt door geweld in de bezette gebieden, is een aanzienlijk probleem onder Palestijnse minderjarigen. De kwestie van proportionaliteit van het Israëlische handelen, óók waar het kinderen betreft, is een belangrijk punt van kritiek in de contacten met Israël. Tegelijkertijd wordt ook de recrutering van minderjarigen door Palestijnse militanten bij de Palestijnse Autoriteit aan de orde gesteld. </antwoord>
      <antwoord nummer="6">Bij de behandeling van het eerste rapport over de implementatie van het verdrag in het VN-Comité voor de rechten van het kind is Israël aangesproken op de gesignaleerde tekortkomingen. Eén daarvan betrof de behandeling van Palestijnse kinderen in Israëlische gevangenissen. Een ander kritiekpunt betrof het gebrek aan gegevens over kinderen in de Bezette Gebieden. Bij de volgende rapportage dient Israël aan te tonen welke concrete follow-up aan deze kritiek is gegeven. </antwoord>
      <noten afkomstig="antwoord"/>
   </antwoorden>
</kvr>
