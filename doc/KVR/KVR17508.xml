<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken en de staatssecretaris van Buitenlandse Zaken (Europese Zaken) over de toetredingsverdragen en het begrotingsrecht van het Europees Parlement. (Ingezonden 19 maart 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17508
</item>
         <item attribuut="Inhoud">Vragen over de status van tijdens de EU-Top van Kopenhagen gemaakte financiële afspraken over de uitbreiding van de EU, in verband met het begrotingsrecht van het Europees Parlement.</item>
         <item attribuut="Rubriek">Internationale betrekkingen (Europese Unie)</item>
         <item attribuut="Trefwoorden">EU Oost-Europa</item>
         <item attribuut="Vindplaats">Kamervragen met antwoord 2002-2003, nr. 1047, Tweede Kamer</item>
         <item attribuut="Vraagnr_bij_indiening">2020309000</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2003-04-02</item>
         <item attribuut="Datum_indiening">2003-03-19</item>
         <item attribuut="Document-id">KVR17508</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2187" allpagenumbers="2187 2188" vetnummer="2020309000" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17508" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1047" onderwerp="" indiendatum="2003-03-19">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken en de staatssecretaris van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="2003-04-2">
         <antwoorder functie="staatssecretaris" ministerie="Buitenlandse Zaken">Nicolaï</antwoorder>
         <mede-antwoorder>de ministers van Financiën en van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht: Um Finanzierung der EU-Erweiterung droht Krach? <voetnoot nummer="1"/>
      </vraag>
      <vraag nummer="2">Klopt de constatering van het Europees Parlement dat het opnemen tijdens de Top in Kopenhagen gemaakte financiële afspraken in de toetredingsverdragen, het begrotingsrecht van het Europees Parlement (voor de komende jaren) schendt? Zo neen, waarom niet? </vraag>
      <vraag nummer="3">Is de Raad volgens het Inter-institutioneel Akkoord gehouden aan onderhandelingen met het Europees Parlement over bedragen voor de uitbreiding? Zo ja, is de conclusie gerechtvaardigd dat de Raad zich niet aan dit Akkoord houdt, als zij niet verder met het EP over deze kwestie wil onderhandelen? </vraag>
      <vraag nummer="4">Wat is de reden voor het vastleggen van genoemde financiële afspraken in de toetredingsverdragen? </vraag>
      <vraag nummer="5">Is het waar dat door het vastleggen van deze financiële afspraken de uitkering aan kandidaat-lidstaten vaststaat terwijl het voor huidige EU-lidstaten wel mogelijk is om via onderhandelingen hun uitkering te vergroten? Beschouwt u deze tweedeling als gewenst? Zo ja, waarom? </vraag>
      <vraag nummer="6">Is de regering bereid zich ervoor in te zetten dat de financiële afspraken uit de toetredingsverdragen worden gehaald? Zo neen, is de regering bereid om de steunbedragen voor de nieuwe lidstaten tot minimumbedragen te bestempelen? Zo neen, waarom niet? </vraag>
      <vraag nummer="7">Bent u bereid deze vragen vóór het begin van de onderhandelingen in het EP op 25 maart te beantwoorden? </vraag>
      <noten afkomstig="vraag">
         <noot nummer="1" datum="2003-03-11" bron="AFP,">AFP,, 11 maart 2003, persbericht ondershands ter kennis van de regering gebracht</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee. Het begrotingsrecht van het Europees Parlement en de Raad, de twee takken van de begrotingsautoriteit, is vastgelegd in het Verdrag (Art. 272 EEG in het bijzonder). Dit recht heeft betrekking op de jaarlijkse vaststelling van de EU-begroting. Voorts hebben de Raad, Commissie en EP in het Inter-institutioneel akkoord (IIA) over de begrotingsdiscipline en de verbetering van de begrotingsprocedure van 6 mei 1999 een aantal nadere afspraken gemaakt over de uitvoering van de begrotingsprocedure. Ook zijn met dit akkoord de financiële kaders vastgelegd voor de periode 2000–2006. Deze periode komt overeen met de duur van de Financiële Perspectieven (de financiële kaders) zoals in maart 1999 door de ER van Berlijn overeengekomen. Middels het eerder genoemd inter-institutioneel akkoord hebben naast de Raad, ook het EP en de Commissie zich verbonden om deze Financiële Perspectieven te respecteren (paragraaf 11 IIA). Op basis van Art. 49 VEU bepalen de lidstaten in onderhandeling met een land (of landen) die te kennen hebben gegeven te willen toetreden de voorwaarden waaronder kan worden toegetreden. Het EP heeft volgens het eerste lid van ditzelfde artikel het instemmingsrecht met het toetredingsverzoek van een land. Het EP is echter geen partij bij het toetredingsverdrag en ratificeert dit Verdrag dan ook niet. In het IIA (paragraaf 25) is bepaald dat de Raad en het EP gezamenlijk de Financiële Perspectieven zullen aanpassen als gevolg van de uitbreiding. Nadat zulks is gebeurd zullen deze aangepaste Financiële Perspectieven het kader vormen waarbinnen het EP en de Raad hun gedeelde begrotingsrecht kunnen uitoefenen. </antwoord>
      <antwoord nummer="3">Paragraaf 25 van het Inter-institutioneel akkoord tussen Raad, EP en Commissie stelt dat de Raad en het EP gezamenlijk de Financiële Perspectieven zullen aanpassen naar aanleiding van de uitbreiding van de Unie. Wat bedoeld wordt met paragraaf 25 van het IIA, is dat nadat de toetredingsonderhandelingen zijn afgerond, het EP en de Raad de Financiële Perspectieven, op voorstel van de Commissie, zullen aanpassen. Dit zou een louter technische aangelegenheid moeten zijn. In het geval dat Raad en EP onderling de bedragen voor uitbreiding zouden gaan aanpassen, zou dit immers betekenen dat de lidstaten vervolgens weer moeten gaan onderhandelen met de kandidaat-lidstaten. Het finale akkoord zoals bereikt in Kopenhagen zou daarmee immers weer worden opengebroken. </antwoord>
      <antwoord nummer="4">Zie onder 2 en 3. </antwoord>
      <antwoord nummer="5">De lidstaten hebben overeenstemming bereikt met de kandidaat-lidstaten over de overname van het gehele acquis communautaire, inclusief alle communautaire programma’s met een financieel beslag op de EU-begroting. Per definitie is dit acquis communautaire al van toepassing op bestaande lidstaten inclusief financiële afspraken. Veeleer zal er in de toekomst onderhandeld gaan worden à 25 over nieuwe programma’s. Hiervoor zullen de uitgangpunten zoals vastgelegd in het IIA voor alle 25 lidstaten gelden. </antwoord>
      <antwoord nummer="6">De regering ziet niet in waarom de financiële afspraken, die integraal onderdeel uitmaken van de voorwaarden waaronder wordt toegetreden, moeten worden verwijderd. Aangaande het etiket minimumbedragen vis à vis maximumbedragen wijst de regering erop dat het begrip maximumbedragen er juist toe leidt dat het begrotingsrecht van EP en Raad niet wordt ondermijnd. Immers, bij het begrip maximumbedragen blijft het aan de begrotingsautoriteit om door middel van de jaarlijkse begrotingsprocedure te bepalen welke bedragen voor de verschillende programma’s beschikbaar komen. De regering is van mening dat de financiële afspraken die met de kandidaat-lidstaten in Kopenhagen zijn gemaakt, verankerd moeten blijven in het toetredingsverdrag en als zodanig als maxima van toepassing zijn voor de komende jaren. </antwoord>
      <antwoord nummer="7">Zoals altijd met vragen van uw Kamer tracht de regering om deze zo snel mogelijk te beantwoorden. Vanwege de complexiteit van uw vragen en de noodzakelijke interdepartementale afstemming heeft beantwoording vóór 25 maart helaas niet kunnen plaatsvinden. </antwoord>
      <noten afkomstig="antwoord"/>
   </antwoorden>
</kvr>
