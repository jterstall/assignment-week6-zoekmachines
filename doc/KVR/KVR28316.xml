<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sterk (CDA) aan de minister voor Wonen, Wijken en Integratie over in Marokko achtergelaten vrouwen. (Ingezonden 8 maart 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28316
</item>
         <item attribuut="Inhoud">Vragen naar aanleiding van een bericht op Teletekst van 6 maart 2007 waarin de Stichting Steunpunt Remigranten stelt dat er meer dan 30 vrouwen door hun man zijn achtergelaten in Marokko. Gevraagd wordt of daarbij ook minderjarige kinderen zijn betrokken. Ook informeert vragenstelster naar de uitvoering van de motie-Dijsselbloem/Hirsi Ali (kamerstuk 29742, nr. 3) over hulp bij terugkeer van vrouwen die onder valse voorwendselen in het land van herkomst zijn achtergelaten.</item>
         <item attribuut="Rubriek">Welzijn (Algemeen)</item>
         <item attribuut="Trefwoorden">Jeugdigen Marokko Migratie Vreemdelingen Vrouwen</item>
         <item attribuut="Vindplaats">Kamervragen met antwoord 2006-2007, nr. 1723, Tweede Kamer</item>
         <item attribuut="Vraagnr_bij_indiening">2060709030</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Sterk</persoon>
         </item>
         <item attribuut="Datum_reaktie">2007-06-05</item>
         <item attribuut="Datum_indiening">2007-03-08</item>
         <item attribuut="Document-id">KVR28316</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3649" allpagenumbers="3649 3650" vetnummer="2060709030" code="0607tkkvr1723" lopendefooter="Tweede Kamer, vergaderjaar 2006–2007, Aanhangsel" filenaam="KVR28316" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1723" onderwerp="" indiendatum="2007-03-8">
         <vrager partij="CDA" oorsprong="parlement">Sterk</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="5 juni 2007), zie ook Aanhangsel Handelingen nr. 1159, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Buitenlandse Zaken en de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het bericht van de Stichting Steunpunt Remigranten dat er meer dan 30 vrouwen zijn achtergelaten door hun man in Marokko? <voetnoot nummer="1"/>
      </vraag>
      <vraag nummer="2">Zijn daarbij ook minderjarige kinderen betrokken en hebben deze kinderen ook de Nederlandse nationaliteit? </vraag>
      <vraag nummer="3">Welke hulp heeft de Nederlandse ambassade geboden aan deze achtergelaten vrouwen? </vraag>
      <vraag nummer="4">Is daarbij onderscheid te maken tussen vrouwen met en zonder zelfstandige verblijfsvergunning of de Nederlandse nationaliteit? En tussen vrouwen met en zonder kinderen? </vraag>
      <vraag nummer="5" voetnoot="2">Wat is er gebeurd met de uitvoering van motie-Dijsselbloem/Hirsi Ali <voetnoot nummer="2"/>betreffende hulp bij de terugkeer van vrouwen die onder valse voorwendselen in het land van herkomst zijn achtergelaten? </vraag>
      <vraag nummer="6">Kan een man nog steeds zonder medeweten van zijn vrouw haar uitschrijven uit de Gemeentelijke Basisadministratie? Zo, ja waarom? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-03-6" bron="Teletekst">Teletekst, 6 maart 2007</noot>
         <noot nummer="2" documenttype="Kamerstuk" kamerstuk-id="29 742" documentnummer="3">Kamerstuk 29 742, nr. 3</noot>
      </noten>
   </vragen>
   <antwoorden aantal="6">
      <antwoord nummer="1">Ja. Ik ben bekend met de vermelding in het jaarverslag van de SSR dat 30 vrouwen in 2006 door hun man zijn achtergelaten in Marokko. Met betrekking tot het door de SSR genoemde aantal van 30 wordt opgemerkt dat dit «eerste meldingen» bij de SSR betreffen. Niet bekend is of al deze vrouwen zich ook daadwerkelijk bij de Nederlandse ambassade in Rabat hebben gemeld. In 2006 zijn door de IND achterlatingszaken geregistreerd van ruim 20 vrouwen met de Marokkaanse nationaliteit. Dit betreft niet alleen vrouwen die door de SSR zijn doorgestuurd, doch ook vrouwen die zich zelfstandig tot de Nederlandse ambassade hebben gewend. </antwoord>
      <antwoord nummer="2">In een aantal gevallen is er sprake van kinderen. Van de 30 meldingen bij de SSR hebben vijf vrouwen kinderen met de Nederlandse nationaliteit. Het betreft een aantal van zeven kinderen. In het door de IND geregistreerde aantal achtergelaten Marokkaanse vrouwen was er in 10 gevallen sprake van achterlating met kinderen, waarvan in 5 gevallen het kinderen betrof met naast de Marokkaanse nationaliteit tevens de Nederlandse nationaliteit. </antwoord>
      <antwoord nummer="3">De meldingen van achtergelaten vrouwen komen rechtstreeks van betrokkenen of worden aan de ambassade gemeld door SSR. Deze vrouwen worden met voorrang ontvangen op de ambassade, er is een speciale (interview)ruimte waar ze rustig hun verhaal kunnen doen. Indien van toepassing wordt de aanvraag voor een retourvisum of mvv direct voorgelegd aan de Visadienst. Uiteraard hebben de achtergelaten vrouwen die slechts de Marokkaanse nationaliteit bezitten wel een geldig Marokkaans paspoort nodig. De ambassade kan niet bemiddelen bij het aanvragen van een nieuw Marokkaans paspoort. Een oplossing kan ook niet worden gevonden in het verstrekken van een Nederlands laissez-passer omdat een laissez-passer niet geldig is in het land waarvan de houder de nationaliteit bezit. Overigens biedt de SSR hulp en begeleiding bij het verkrijgen van Marokkaanse documenten. Daarnaast is het onderwerp ter sprake gebracht bij bijeenkomsten van de gemengde adviescommissie Nederland-Marokko inzake familierechtelijke aangelegenheden en zal dit bij gelegenheid wederom ter sprake worden gebracht. </antwoord>
      <antwoord nummer="4">Er wordt op de ambassade geen onderscheid gemaakt tussen vrouwen met en zonder zelfstandige verblijfsvergunning. Het is echter wel zo dat men met een zelfstandige verblijfsvergunning juridisch sterker staat. Indien de vrouw de Nederlandse nationaliteit heeft, kan zij een noodpaspoort of eventueel een nationaal paspoort aanvragen. Ook wordt er geen onderscheid gemaakt tussen vrouwen met en zonder kinderen. </antwoord>
      <antwoord nummer="5" voetnoot="1">Op de uitvoering van deze motie is reeds in de kabinetsreactie van 27 juni 2005 <voetnoot nummer="1"/>op het advies van de Adviescommissie voor Vreemdelingenzaken «tegen de wil achtergebleven» nader ingegaan. Naar aanleiding van onder andere deze motie zijn bij het beleid aangaande «verplaatsing hoofdverblijf» en «te late indiening van een aanvraag» om bijvoorbeeld voortgezet verblijf achtergelaten vrouwen als bijzondere categorie opgenomen. Verder is er een werkwijze ten aanzien van meldingen van achterlating neergelegd in een interne instructie voor IND-medewerkers en medewerkers van Nederlandse diplomatieke vertegenwoordigingen in het buitenland. Vrouwen die in hun land van herkomst achtergelaten zijn en zich bij de Nederlandse diplomatieke vertegenwoordiging aldaar melden kunnen, indien de achterlating aannemelijk is en de vrouw zich zonder dralen heeft gemeld, in aanmerking komen voor hetzij een inreisvisum voor Nederland hetzij een onverplichte machtiging tot voorlopig verblijf met als doel «voortgezet verblijf». Hierbij wordt aan hen, indien de achterlating aannemelijk is gemaakt, niet tegengeworpen dat zij hun hoofdverblijf uit Nederland hebben verplaatst dan wel dat zij te laat een aanvraag om voortgezet verblijf na verbreking van hun (huwelijks)relatie hebben ingediend. Voor wat de overige in de motie genoemde punten (actief stimuleren van het doen van aangifte en het inzetten van vervolging) betreft, geldt dat hierop ook reeds in eerdergenoemde kabinetsreactie uitgebreid is ingegaan. Deze reactie hier verkort weergevend, geldt dat de in het advies van de adviescommissie opgenomen strafbepalingen in voorkomende gevallen van achterlating of dreigende achterlating weliswaar wellicht van toepassing kunnen zijn, maar dat bij de feitelijke handhaving daarvan een aantal beperkingen van juridische en van feitelijke aard bestaat. Voor een uitgebreidere beschrijving hiervan verwijs ik hier kortheidshalve naar eerdergenoemde kabinetsreactie. Gelet hierop ligt het verder actief stimuleren van het doen van aangifte en het inzetten van vervolging niet voor de hand. </antwoord>
      <antwoord nummer="6">Ja, dat is in beginsel nog steeds mogelijk. De gemeenten kunnen evenwel, in geval van twijfel aan de juistheid van de aangifte van vertrek, degene namens wie de aangifte wordt gedaan oproepen om in persoon te verschijnen voor het geven van nadere inlichtingen. Een algemene wettelijke verplichting om bij uitschrijving altijd in persoon te verschijnen zou leiden tot een aanzienlijke lastenverzwaring voor alle burgers. Zoals toegezegd in het Algemeen Overleg met Uw Kamer hierover van 29 juni 2005 (TK, 2004–2005, 29 742, nr. 19) is aan de gemeenten op 30 juni 2005 een circulaire gezonden, waarin zij attent zijn gemaakt op het verschijnsel achterlating. In die circulaire worden gemeenten nog eens gewezen op hun verplichting in geval van twijfel de persoon zelf op te roepen. Tevens dient de gemeente een adresonderzoek in te stellen, indien uit de aangifte van vertrek blijkt dat beide echtgenoten niet meer op hetzelfde adres zullen wonen. Tenslotte is nog eens benadrukt dat zowel in de schriftelijke aangifte van vertrek als in het geautomatiseerde systeem van de GBA zelf wordt ingevuld namens wie de aangifte is gedaan. </antwoord>
      <noten afkomstig="antwoord">
         <noot nummer="1">Kamerstukken II, 2004/05, 29 742, nr. 17</noot>
      </noten>
   </antwoorden>
</kvr>
