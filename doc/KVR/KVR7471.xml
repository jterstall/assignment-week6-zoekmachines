<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over de privatisering van de Ziektewet in relatie tot het Sociaal Handvest. (Ingezonden 6 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7471
</item>
         <item attribuut="Inhoud">Vragen naar aanleiding van een rapport van het Comité van Onafhankelijke Deskundigen van de Raad van Europa over de Wet uitbreiding loondoorbetalingsplicht bij ziekte (Wulbz) in relatie tot het Europees Sociaal Handvest.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Sociale verzekeringen Ziekteverzuim</item>
         <item attribuut="Vindplaats">Kamervragen met antwoord 1997-1998, nr. 1509, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-07-13</item>
         <item attribuut="Datum_indiening">1998-07-06</item>
         <item attribuut="Document-id">KVR7471</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3097" allpagenumbers="3097 3098" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7471" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1509" onderwerp="" indiendatum="1998-07-6">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1998-07-13">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van een rapport van het Comité van Onafhankelijke Deskundigen van de Raad van Europa van medio mei, waarin onder meer wordt geconcludeerd dat de Wet uitbreiding loondoorbetalingsplicht bij ziekte (Wulbz) niet in overeenstemming is met artikel 12 van het Europees Sociaal Handvest? </vraag>
      <vraag nummer="2">Heeft het Comité van Deskundigen van de IAO de wijzigingen die door de Wulbz zijn doorgevoerd bekritiseerd in het licht van ILO-verdrag 102 en onderdeel III van de Europese Code inzake sociale zekerheid? </vraag>
      <vraag nummer="3" voetnoot="1">Hoe zijn deze bevindingen te rijmen met de opstelling van het kabinet bij de totstandkoming van de Wulbz als zou er van strijd met internationale verdragsverplichtingen geen sprake zijn? <voetnoot nummer="1"/>
      </vraag>
      <vraag nummer="4">Wat is uw reactie op beide rapporten? Meent u dat de Wulbz op grond van deze bevindingen herzien dient te worden? Zo neen, waarom niet? </vraag>
      <vraag nummer="5">Is het denkbaar dat werkgevers of werknemers op grond van strijd met genoemde verdragen overgaan tot het instellen van een claim tegen de overheid? Zo ja, wat kunnen dan de financiële gevolgen zijn? </vraag>
      <noten afkomstig="vraag">
         <noot nummer="1">Zie bij voorbeeldKamerstukken II 1995–1996, 24 439, nr. 3, p. 48 en volgende</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In het onder vraag 1 bedoelde ESH-rapport wordt verwezen naar een IAO-rapport over de toepassing van de Europese Code inzake sociale zekerheid. Over de toepassing van de Code dient Nederland jaarlijks te rapporteren. Het Nederlandse rapport dient onder meer te bevatten informatie over de wetten en regelgeving waarmee toepassing wordt gegeven aan de verplichtingen van o.a. Deel III (ziekengeld) van de Code. Het laatste Nederlandse rapport met betrekking tot de periode 1 juli 1996 tot en met 30 juni 1997 is in de 68e sessie (november–december 1997) van het Comité van Deskundigen van de IAO, dat de naleving van de Code controleert, besproken. Dit Comité heeft zijn conclusies neergelegd in een rapport. Hierin worden kritische opmerkingen gemaakt en vragen gesteld naar aanleiding van de introductie van Wulbz. In het ESH-rapport wordt naar dit IAO-rapport verwezen. Voor wat betreft de verdere procedure ten aanzien van het ESH-rapport verwijs ik naar mijn antwoord op de tweede vraag van het lid De Wit (SP) over de privatisering van de Ziektewet in relatie tot het ESH. </antwoord>
      <antwoord nummer="3">In de wetsgeschiedenis van Wulbz is uitvoerig stilgestaan bij de relatie tussen het wetsvoorstel en de door Nederland aangegane internationale verplichtingen. De conclusie bij de totstandkoming van Wulbz was dat er geen strijd is met deze verplichtingen. Deze conclusie is niet anders geworden. </antwoord>
      <antwoord nummer="4">Vooruitlopend op het vervolg van de toezichtsprocedure in het kader van het ESH merk ik het volgende op. De kritiek van het Deskundigencomité is gebaseerd op artikel 12 van het ESH. Het eerste en tweede lid van dit artikel verplichten Nederland er in de eerste plaats toe om een stelsel van sociale zekerheid in stand te houden op een bevredigend peil, dat ten minste gelijk is aan het peil dat vereist is voor de bekrachtiging van IAO-verdrag nr. 102 betreffende minimumnormen van sociale zekerheid. Nederland voldoet aan deze verplichting, en dit wordt ook door het Deskundigencomité onderschreven. Daarnaast bevat dit artikel in het derde lid voor Nederland de verplichting om te streven naar een geleidelijke verbetering van het stelsel van sociale zekerheid. Bij de uitleg van deze bepaling gaat het Deskundigencomité er vanuit dat dit impliceert dat ernaar gestreefd moet worden het sociale zekerheidsstelsel ten minste op het peil te brengen dat is vereist voor de bekrachtiging van de Europese Code inzake sociale zekerheid. Aansluitende bij het IAO-rapport over de naleving in Nederland van de Europese Code inzake sociale zekerheid, als vermeld in het antwoord op vraag 2, stelt het Deskundigencomité vervolgens een aantal punten aan de orde. De kritiek van het Deskundigencomité spitst zich allereerst toe op het feit dat voor de meeste werknemers het risico van ziekte niet langer collectief verzekerd is. Dit is naar mijn mening onjuist. Wulbz heeft geen groepen van werknemers uitgesloten van verzekering op grond van de Ziektewet (ZW). Het recht op ziekengeld voor werknemers is onveranderd verankerd in de ZW. Ziekengeld wordt evenwel niet uitgekeerd, indien de verzekerde recht heeft op loon. Loon fungeert als voorliggende civielrechtelijke voorziening. Dit doet evenwel niet af aan de – ook na Wulbz – ongewijzigde collectieve verzekering van werknemers tegen het risico van ziekte. Vervolgens richt het Deskundigencomité zijn kritiek op het ontbreken van financiering uit de collectiviteit. Hierover merk ik op dat artikel 14 van de Europese Code (evenals IAO-verdrag nr. 102) staten slechts tot het doen van uitkeringen verplicht indien er sprake is van loonderving ten gevolge van ziekte, d.w.z. wanneer er geen sprake is van loondoorbetaling. Voor die situatie bevat de Europese Code de verplichting een uitkering te waarborgen via een sociaal zekerheidsstelsel waarin – ingevolge artikel 70 van de Code – de kosten collectief worden gedragen door middel van het heffen van premies of Ziektewet voldoet aan dit vereiste, zodat Nederland naar mijn mening aan deze verdragsverplichtingen voldoet. Ten slotte gaat het Deskundigencomité in op de werknemersparticipatie bij de uitvoering van de sociale zekerheidsregelingen. Hierover merk ik op dat artikel 71 van de Code ertoe verplicht om werknemersvertegenwoordigers bij de uitvoering van de door het verdrag voorgeschreven regelingen te betrekken, ten minste in een adviserende hoedanigheid, indien die uitvoering niet geschiedt door een overheidsinstantie die onder parlementaire controle staat. Aan deze eis wordt in Nederland voldaan door de participatie van de werknemersorganisaties in het Landelijk instituut sociale verzekeringen en in de sectorraden. In het licht van het voorgaande zie ik in de bevindingen van het Deskundigencomité dan ook geen aanleiding om Wulbz te herzien. </antwoord>
      <antwoord nummer="5">Naar mijn mening is dit niet aan de orde. </antwoord>
      <noten afkomstig="antwoord"/>
   </antwoorden>
</kvr>
