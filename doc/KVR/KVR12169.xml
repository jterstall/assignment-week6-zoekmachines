<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de ministers van Sociale Zaken en Werkgelegenheid en van Financiën en de staatssecretaris van Justitie over een uitkering aan witte illegalen door de gemeente Amsterdam. (Ingezonden 30 mei 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12169
</item>
         <item attribuut="Inhoud">Vragen over het besluit van de Amsterdamse gemeenteraad over een uitkering voor witte illegalen van wie de aanvraag voor een verblijfsvergunning in behandeling is bij de burgemeesterscommissie (AT5-text en Haarlems Dagblad van 25 mei 2000) (zie ook Aanhangsel Handelingen nr. 1390, vergaderjaar 1999-2000).</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening)) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Sociale uitkeringen Vluchtelingen Vreemdelingen</item>
         <item attribuut="Vindplaats">Kamervragen met antwoord 1999-2000, nr. 1695, Tweede Kamer</item>
         <item attribuut="Vraagnr_bij_indiening">2990011690</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">2000-08-22</item>
         <item attribuut="Datum_indiening">2000-05-30</item>
         <item attribuut="Document-id">KVR12169</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3819" allpagenumbers="3819 3820" vetnummer="2990011690" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12169" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1695" onderwerp="" indiendatum="2000-05-30">
         <vrager partij="CDA" oorsprong="parlement">Wijn</vrager>
         <vraagt-aan>de ministers van Sociale Zaken en Werkgelegenheid en van Financiën en de staatssecretaris van Justitie</vraagt-aan>
      </vraagdata>
      <antwoorddata antwoorddatum="22 augustus 2000), zie ook Aanhangsel Handelingen nr. 1390, vergaderjaar 1999–2000">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de minister van Financiën en de staatssecretaris van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft de gemeenteraad van Amsterdam besloten een uitkering te geven aan witte illegalen die nog geen zekerheid hebben over hun aanvraag om een verblijfsvergunning? <voetnoot nummer="1"/>
      </vraag>
      <vraag nummer="2">Hoe wordt aan deze uitkering vorm gegeven en hoe verhoudt deze zich tot bestaande uitkeringsregelingen? </vraag>
      <vraag nummer="3">Is het waar dat de uitkering zal worden betaald uit geld dat overblijft uit de begroting 1999? Zo ja, is dit in overeenstemming met de eisen van de Comptabiliteitswet? </vraag>
      <vraag nummer="4">Deelt u de mening van de raad dat het hier gaat om schrijnende gevallen? </vraag>
      <vraag nummer="5">Deelt u de mening dat het verstrekken van uitkeringen als deze in strijd is met de bedoeling van de Koppelingswet? Zo nee, waarom niet? Zo ja, op welke manier gaat u er voor zorgen dat de gemeente Amsterdam zich aan de wet houdt? </vraag>
      <vraag nummer="6">Heeft de gemeenteraad, dan wel het College van Burgemeester en Wethouders van Amsterdam, tevoren met u overlegd over het nu genomen besluit? Zo ja, wat heeft u in dat overleg ingebracht? Zo nee, gaat u de gemeente hierop aanspreken? </vraag>
      <vraag nummer="7">Bent u bereid na te gaan of en op welke manier gemeenten die uitkeringen aan illegalen verstrekken, kunnen worden gekort op de aan hen uit rijksmiddelen beschikbaar gestelde financiële middelen? </vraag>
      <noten afkomstig="vraag">
         <noot nummer="1" datum="2000-05-25" bron="AT5-text en Haarlems Dagblad">AT5-text en Haarlems Dagblad, 25 mei 2000</noot>
      </noten>
   </vragen>
   <antwoorden aantal="7">
      <antwoord nummer="1">Nee. De gemeente Amsterdam heeft geen besluit genomen om uitkeringen ingevolge de sociale zekerheidswetgeving aan de zogenoemde «witte illegalen» te verstrekken. Binnen de gemeente Amsterdam is al vele jaren de Stichting Samenwerking Bijzondere Noden Amsterdam (SSBNA) actief. Deze charitatieve instelling, waarvan het bestuur is samengesteld uit vertegenwoordigers van uiteenlopende kerkelijke en levensbeschouwelijke instellingen, ontvangt gelden uit particuliere bronnen als ook subsidie van de gemeente Amsterdam. Het bestuur van de SSBNA heeft besloten om giften te verstrekken aan «witte illegalen». Hiertoe is een project opgericht: Project de WIL (Witte Illegalen). Dit project wordt gevoed vanuit het zogenoemde «Fonds 1-7-1998» (ingangsdatum Koppelingswet). Dit fonds is in mei 1999 opgericht om degenen, die als gevolg van de Koppelingswet geen Abw-uitkering meer ontvingen en in financiële problemen raakten, te ondersteunen. Er is dus geen sprake van de situatie dat gelden op titel van de Algemene Bijstandswet (c.a.) door de gemeente Amsterdam worden toegekend aan de groep van de zogenoemde «witte illegalen». </antwoord>
      <antwoord nummer="2">Er is, zoals vermeld in het antwoord op vraag 1, geen sprake van een uitkering van de gemeente Amsterdam, maar een gift van een charitatieve instelling. De vormgeving van deze giften is mij niet bekend. </antwoord>
      <antwoord nummer="3">Er is geen sprake van het betalen van uitkeringen ingevolge de sociale zekerheidswetgeving. Door de gemeente Amsterdam is, 6 juni 2000 besloten om uit het positief resultaat van de begroting van Amsterdam gelden aan te wenden voor het «Fonds 1-7-1998» i.c. het Project de WIL. Dit is niet in strijd met de eisen van de Comptabiliteitswet. </antwoord>
      <antwoord nummer="4">De criteria die het bestuur van de SSBNA heeft toegepast voor het toekennen van giften uit het fonds, zijn mij niet bekend. </antwoord>
      <antwoord nummer="5">De strekking van de Koppelingswet is om het recht op publieke voorzieningen, o.m. van het sociale zekerheidsstelsel, te koppelen aan rechtmatig verblijf in Nederland. Deze uitgangspunten zijn in de relevante sociale zekerheidswetten verwerkt. De verstrekking van een gemeentelijke subsidie aan een charitatieve instelling, indien dit uit de eigen middelen van de gemeente gebeurt, is niet in strijd met de wet. De Koppelingswet grijpt niet in op het recht van een private stichting om giften te verstrekken. </antwoord>
      <antwoord nummer="6">Er is geen overleg met de gemeente Amsterdam geweest over dit besluit, omdat overleg over het verstrekken van giften, die buiten de sfeer van de sociale zekerheidswetgeving liggen en toegekend worden door een private stichting niet noodzakelijk is. Het subsidiebeleid van de gemeente is geen onderwerp van bestuurlijk overleg. </antwoord>
      <antwoord nummer="7">In het geval waarbij een gemeente in strijd met de Algemene bijstandswet een uitkering aan illegalen verstrekt, kan de gemeente gekort worden op de Rijksbijdrage. Deze situatie doet zich in casu niet voor. </antwoord>
      <noten afkomstig="antwoord"/>
   </antwoorden>
</kvr>
