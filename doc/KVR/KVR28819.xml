<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de minister van Landbouw, Natuur en Voedselkwaliteit over ambitie van 5% diervriendelijke stallen in 2011. (Ingezonden 26 juni 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28819
</item>
         <item attribuut="Inhoud">Vragen naar aanleiding van bericht 'Beleidsprogramma geeft moed' (Boerderij, 19 juni 2007), waarin LTO-voorzitter Ten Have van mening is dat 10% diervriendelijke stallen in 2011 waar voldaan wordt aan bovenwettelijke eisen op het gebied van dierenwelzijn en duurzaamheid ook haalbaar is. Indiener bepleit om de doelstelling terzake in het beleidsprogramma (van het kabinet) te verhogen.</item>
         <item attribuut="Rubriek">Milieu (Algemeen) Natuur (Dierenbescherming) Veeteelt (Intensieve veehouderij)</item>
         <item attribuut="Trefwoorden">Dierenbescherming Intensieve veehouderij Milieuhygiëne</item>
         <item attribuut="Vindplaats">Kamervragen met antwoord 2006-2007, nr. 2180, Tweede Kamer</item>
         <item attribuut="Vraagnr_bij_indiening">2060719200</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-07-13</item>
         <item attribuut="Datum_indiening">2007-06-26</item>
         <item attribuut="Document-id">KVR28819</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4617" allpagenumbers="4617 4618" vetnummer="2060719200" code="0607tkkvr2180" lopendefooter="Tweede Kamer, vergaderjaar 2006–2007, Aanhangsel" filenaam="KVR28819" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2180" onderwerp="" indiendatum="2007-06-26">
         <vrager partij="PvdD" oorsprong="parlement">Thieme</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-07-13">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het bericht «beleidsprogramma geeft moed»? <voetnoot nummer="1"/>
      </vraag>
      <vraag nummer="2">Deelt u de mening van LTO voorzitter Ten have dat 10% diervriendelijke stallen in 2011 waar voldaan wordt aan bovenwettelijke eisen op het gebied van dierenwelzijn en duurzaamheid ook haalbaar is? Zo ja, bent u bereid de doelstelling in het beleidsprogramma te verhogen? Zo neen, waarop baseert u uw mening? </vraag>
      <vraag nummer="3">Bent u bereid om de wettelijke eisen voor stalhuisvesting wat betreft dierenwelzijn en duurzaamheid aan te scherpen? Zo ja, op welke wijze en binnen welke termijn? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-06-19" bron="Boerderij">Boerderij, 19 juni 2007</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Er komt veel bij kijken voordat deze stallen gebouwd kunnen worden. Ze moeten eerst ontworpen, onderzocht en in de praktijk uitgeprobeerd worden voordat grootschalige introductie plaats kan vinden. Naast maatregelen op het terrein van dierenwelzijn die verdergaan dan de wettelijke eisen, moeten deze stallen tegelijkertijd ook voldoen aan andere maatschappelijke randvoorwaarden zoals milieu, diergezondheid, arbeidsomstandigheden, landschappelijke inpasbaarheid en economisch haalbaar zijn. Deze forse innovatieopgave kost gewoonweg tijd en inspanningen van alle betrokken partijen. Als het vliegwiel eenmaal draait zal de toepassing van dergelijke stallen naar mijn mening steeds sneller gaan. Verder zullen integraal duurzame stallen moeten passen in nieuwe duurzame marktconcepten van veehouderijproducten. Het ontwikkelen van nieuwe markten kost tijd en dient geleidelijk vorm te krijgen zodat vraag en aanbod zich in gelijke tred kunnen ontwikkelen en toegevoegde waarde gerealiseerd kan blijven worden. Alles overziend ben ik van mening dat 5% integraal duurzame en diervriendelijke stallen in 2011 een forse, maar realistische streefwaarde is. </antwoord>
      <antwoord nummer="3">Het verbeteren van dierenwelzijn staat niet op zichzelf. Het maakt onderdeel uit van een verdere integrale verduurzaming van de veehouderij. Een hoog niveau van dierenwelzijn is een fundamentele maatschappelijke waarde, maar die waarde kan botsen met andere belangrijke waarden zoals bescherming van het milieu, goede arbeidsomstandigheden voor de veehouder en economische haalbaarheid. De veehouderij zal duurzaam moeten gaan worden waarbij people, planet en profit met elkaar in evenwicht zijn. Als er alleen in Nederland zware extra wettelijke verplichtingen gelden, treden er bij de huidige open markten grote consequenties op voor de concurrentiekracht van de Nederlandse veehouderij. Ik wil om die reden zoveel mogelijk in Europees verband alle krachten mobiliseren om op een hoger niveau van wettelijke normen voor dierenwelzijn en duurzaamheid te komen. Ik zie daarnaast meer in een benadering van dierenwelzijn en duurzaamheid vanuit de kracht en een duidelijke wens van de maatschappij en de markt. Ik wil innovaties stimuleren in nieuwe stallen en nieuwe marktstrategieën gericht op het bevorderen van de consumptie van duurzaam geproduceerde veehouderijproducten. Ik wil de samenwerking op gang brengen tussen veehouders, ketenpartijen en maatschappelijke organisaties die gezamenlijk stappen willen zetten naar een niveau van dierenwelzijn en duurzaamheid dat verder gaat dan de huidige wettelijke eisen. In de nota Dierenwelzijn zal ik deze aanpak nader uitwerken. </antwoord>
      <noten afkomstig="antwoord"/>
   </antwoorden>
</kvr>
