<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Hoeven (CDA) aan de minister van Binnenlandse Zaken en Koninkrijksrelaties over bedrijfssteun. (Ingezonden 13 september 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14428
</item>
         <item attribuut="Inhoud">Vragen naar aanleiding van het artikel 'Bedrijfssteun vaak strijdig met EU-regels' in het Financieele Dagblad van 10 september 2001, waarin staat dat provinciale of lokale overheden soms bedrijfssteun verlenen die niet voldoet aan Europese regels.</item>
         <item attribuut="Rubriek">Bedrijfsleven en industrie (Ondernemingen) Bedrijfsleven en industrie (Subsidies) Staats- en bestuursrecht (Gemeenten) Staats- en bestuursrecht (Provincies)</item>
         <item attribuut="Trefwoorden">Lagere publiekrechtelijke lichamen Ondernemingen Overheidssteun</item>
         <item attribuut="Vindplaats">Kamervragen met antwoord 2001-2002, nr. 104, Tweede Kamer</item>
         <item attribuut="Vraagnr_bij_indiening">2000115420</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Van der Hoeven</persoon>
         </item>
         <item attribuut="Datum_reaktie">2001-10-12</item>
         <item attribuut="Datum_indiening">2001-09-13</item>
         <item attribuut="Document-id">KVR14428</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="213" allpagenumbers="213 214" vetnummer="2000115420" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14428" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="104" onderwerp="" indiendatum="2001-09-13">
         <vrager partij="CDA" oorsprong="parlement">Van der Hoeven</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-10-12">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het artikel «Bedrijfssteun vaak strijdig met EU-regels»? <voetnoot nummer="1"/>
      </vraag>
      <vraag nummer="2">Hoe is vanuit uw ministerie thans het toezicht geregeld op bedrijfssteun in relatie tot Europese regels? Hoe worden meldingen bij u nu geregistreerd? Hoe en wanneer is de meldingsplicht doorgegeven aan de lagere overheden? </vraag>
      <vraag nummer="3">Hoe verklaart u dat het ondanks de meldingsplicht aan het ministerie van Binnenlandse Zaken en Koninkrijksrelaties regelmatig voorkomt dat lagere overheden bedrijfssteun verlenen waarvan het onduidelijk is of deze in lijn is met Europese regels, of waarvan het soms zelfs duidelijk is dat deze in strijd is met deze regels? </vraag>
      <vraag nummer="4">In hoeveel gevallen hebben provinciale of lokale overheden bedrijfssteun verleend die niet voldoet aan Europese regels en om welk bedrag gaat het in totaal? </vraag>
      <vraag nummer="5">Erkent u dat het, in relatie tot bijvoorbeeld de Zuid-Hollandse Ceteco-affaire en de ESF-subsidies, uitermate onwenselijk is dat lagere overheden bedrijfssteun geven die in strijd is met regels? Zo ja, welke maatregelen gaat u ondernemen om deze vormen van steun in de toekomst uit te sluiten? </vraag>
      <noten afkomstig="vraag">
         <noot nummer="1" datum="2001-09-10" bron="Het Financieele Dagblad">Het Financieele Dagblad, 10 september 2001</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Voorop staat dat de decentrale overheden zelf verantwoordelijk zijn voor de naleving van de Europese regels. De meldingsplicht van staatssteun (overheidssteun aan bedrijven) is vastgelegd in artikel 88 van het EG-verdrag (voorheen artikel 93 EG-Verdrag). Het gaat hier om een rechtstreeks werkende bepaling die zonder nadere voorziening ook door decentrale overheden moet worden nageleefd. De decentrale overheden behoren op de hoogte te zijn van alle Europeesrechtelijke verplichtingen die op hen van toepassing zijn. De toenmalige staatssecretaris van Binnenlandse Zaken heeft op 6 maart 1997 een circulaire en een brochure waarin de regels over staatssteun en de verplichting tot melding zijn uiteengezet, gezonden aan de decentrale overheden. Teneinde een overzicht te krijgen over steunmeldingen afkomstig van decentrale overheden is in de circulaire bepaald om de steunmelding door tussenkomst van het ministerie van BZK – aangeduid als coördinatiepunt staatssteun – te verrichten. Er zijn vanaf 1997 tot heden via het coördinatiepunt staatssteun in totaal zeven steunmeldingen gedaan. Daarnaast zijn er nog enige steunmeldingen door tussenkomst van andere ministeries gedaan. </antwoord>
      <antwoord nummer="3 en 4">Naar mijn mening kan dit slechts verklaard worden door een tekort aan kennis van de Europese regels. De gezamenlijke constatering dat bij de decentrale overheden behoefte bestaat aan verzameling en ontsluiting van kennis en informatie over het Europese recht heeft geleid tot het initiatief van IPO, VNG, UvW en de staatssecretaris van BZK een Kenniscentrum Europees recht voor decentrale overheden op te richten. Dit Kenniscentrum zal begin 2002 operationeel worden. Uw impliciete stelling dat het regelmatig voorkomt dat decentrale overheden steun verlenen aan bedrijven in strijd of mogelijk in strijd met de Europese regels, kan ik niet bevestigen. Het verlenen van steun valt binnen de autonome bevoegdheid van de decentrale overheden op de uitoefening waarvan geen systematisch toezicht uitgeoefend wordt. Het aantal bekend geworden gevallen van niet gemelde steun (4 gevallen betrekking hebbend op decentrale overheden in de periode 1997–2000) geven geen aanleiding te veronderstellen dat er ca. 100 gevallen van niet gemelde steun zijn, maar in combinatie met het geringe aantal wel gemelde gevallen is er aanleiding te veronderstellen dat er buiten deze vier gevallen meer niet gemelde steunzaken zijn. </antwoord>
      <antwoord nummer="5">Het is niet alleen onwenselijk dat decentrale overheden bedrijfssteun verlenen in strijd met de daarvoor geldende regels, het is onrechtmatig. Deze vraag raakt het probleem van het toezicht op de naleving van Europese verplichtingen door decentrale overheden. Hierover heeft de Interdepartementale Commissie Europees recht een advies uitgebracht onder de titel «Europese dimensie van toezicht». In dat advies worden een groot aantal aanbevelingen tot verbetering van dat toezicht gedaan. Deze aanbevelingen lopen uiteen van versterking van de kennis van het Europees recht en het houden van seminars tot het invoeren van een intrabestuurlijke dwangsom. In november zal het kabinet aan uw kamer bekend maken welk standpunt met betrekking tot die aanbevelingen wordt ingenomen. Wat betreft het treffen van maatregelen ter voorkoming van het verlenen van onrechtmatige staatssteun merk ik het volgende op. Het aan de orde gestelde probleem is naar mijn overtuiging in de eerste plaats een probleem van onvoldoende kennis van het Europees recht. Zoals al gesteld is de oprichting van het Kenniscentrum Europees recht voor decentrale overheden één van de maatregelen die daarin verbetering moet brengen. Voorts zal ik in het kader van de binnenkort uit te brengen herziene brochure over staatssteun de meldingsplicht opnieuw en nadrukkelijk onder de aandacht van de decentrale overheden brengen. Daarnaast zal ik overleg plegen met IPO en VNG over de vraag welke procedures er op provinciaal respectievelijk gemeentelijk niveau ingevoerd kunnen worden om de kans dat steunmaatregelen niet gemeld worden, als dat volgens de Europese regels voorgeschreven is, te verkleinen. Hierbij zal tevens aandacht geschonken worden aan de vraag op welke beleidsterreinen het verlenen van bedrijfssteun kan voorkomen. Afhankelijk van de uitkomsten van dit overleg zal ik overwegen of er meer maatregelen nodig zijn mede in het perspectief van het kabinetsstandpunt dat naar aanleiding van het ICER-advies wordt uitgebracht. </antwoord>
      <noten afkomstig="antwoord"/>
   </antwoorden>
</kvr>
