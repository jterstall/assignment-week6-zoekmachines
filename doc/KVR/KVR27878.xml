<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming-Bluemink (VVD) aan de staatssecretaris van Financiën en de minister van Binnenlandse Zaken en Koninkrijksrelaties over het advies van de Belastingdienst over het gebruik van DigiD. (Ingezonden 6 april 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27878
</item>
         <item attribuut="Inhoud">Vragen over bericht in NRC Next van 4 april 2007, dat burgers door de belastingtelefoon geadviseerd wordt gebruik te maken van de DigiD van een ander voor de belastingaangifte. Vragen over onder andere de veiligheid wat betreft privacy en de authencititeit van de aangeleverde persoonsgegevens.</item>
         <item attribuut="Rubriek">Belastingen (Algemeen) Criminaliteit en openbare orde (Persoonsregistratie en identificatie)</item>
         <item attribuut="Trefwoorden">Belastingen Legitimatie</item>
         <item attribuut="Vindplaats">Kamervragen met antwoord 2006-2007, nr. 1319, Tweede Kamer</item>
         <item attribuut="Vraagnr_bij_indiening">2060711700</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming-Bluemink</persoon>
         </item>
         <item attribuut="Datum_reaktie">2007-04-19</item>
         <item attribuut="Datum_indiening">2007-04-06</item>
         <item attribuut="Document-id">KVR27878</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2801" allpagenumbers="2801 2802" vetnummer="2060711700" code="0607tkkvr1319" lopendefooter="Tweede Kamer, vergaderjaar 2006–2007, Aanhangsel" filenaam="KVR27878" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1319" onderwerp="" indiendatum="2007-04-6">
         <vrager partij="VVD" oorsprong="parlement">Dezentjé Hamming-Bluemink</vrager>
         <vraagt-aan>de staatssecretaris van Financiën en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-04-19">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder>de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het waar dat de Belastingdienst aan particulieren die hun DigiD kwijt zijn of niet op tijd hebben geactiveerd, adviseert om de belastingaangifte te doen met behulp van de digitale handtekening (DigiD) van iemand anders, bijvoorbeeld zijn of haar buurman? <voetnoot nummer="1"/>Zo ja, hoe kan dit advies worden gegeven terwijl op de website van DigiD staat dat de DigiD inlogcode strikt persoonlijk is en daarmee niet overdraagbaar? </vraag>
      <vraag nummer="2">Wat betekent het doen van aangifte met andermans DigiD voor de veiligheid wat betreft privacy en ook de authenticiteit van de persoonsgegevens die via de DigiD worden aangeleverd? </vraag>
      <vraag nummer="3">Kunnen meerdere aangiften gedaan worden met één DigiD? Zo ja wat is de waarde van een digitale handtekening als deze niet gekoppeld is aan een naam? Hoe wordt misbruik tegengegaan? </vraag>
      <vraag nummer="4">Is een aangifte met een DigiD van een ander wettelijk als geldig aan te merken? </vraag>
      <vraag nummer="5">Is bekend in hoeveel gevallen inmiddels met een DigiD van een ander aangifte is gedaan? </vraag>
      <vraag nummer="6">Deelt u de mening dat het advies om de code van de buurman te lenen onwenselijk is, omdat men met de DigiD van een ander zijn of haar gegevens zou kunnen veranderen? </vraag>
      <vraag nummer="7">Bent u van oordeel dat er sprake is van fraude als aangifte wordt gedaan met de DigiD van een ander? </vraag>
      <vraag nummer="8">Zijn er storingen geweest bij de DigiD-server waardoor vervaldata gewijzigd zijn? Zo ja, in hoeveel gevallen? </vraag>
      <vraag nummer="9">Bent u bereid deze vragen vóór 19 april 2007 te beantwoorden? Toelichting Deze vragen dienen ter aanvulling op eerdere vragen terzake van het lid Kortenhorst (CDA), ingezonden 6 april 2007 (vraagnummer 2060711690). </vraag>
      <noten afkomstig="vraag">
         <noot nummer="1" datum="2007-04-4" bron="NRC Next">NRC Next, 4 april 2007</noot>
      </noten>
   </vragen>
   <antwoorden aantal="7">
      <antwoord nummer="1">Het antwoord op deze vraag is geïntegreerd in het antwoord op vraag 2 van het lid Kortenhorst (kenmerk 2060711690) (Aanhangsel Handelingen nr. 1321, vergaderjaar 2006–2007). </antwoord>
      <antwoord nummer="2 en 6">Het antwoord op deze vragen is geïntegreerd in de antwoorden op de vragen 3 en 4 van het lid Kortenhorst (kenmerk 2060711690) (Aanhangsel Handelingen nr. 1321, vergaderjaar 2006–2007). </antwoord>
      <antwoord nummer="3 en 7">Het is mogelijk dat een hulpverlener meer aangiften van familie, vrienden of bekenden met zijn eigen DigiD-code doet. Dit betekent overigens niet dat de digitale handtekening niet is gekoppeld aan een naam. De ondertekening met DigiD is immers altijd gekoppeld aan een sofi-nummer. In het geval dat een hulpverlener aangifte doet, is er geen sprake van fraude. Zie ook het antwoord op vraag 4. Om mogelijk misbruik te voorkomen voert de Belastingdienst een aantal controles uit op meervoudig gebruik van een DigiD. Evenals bij andere risicoanalyses door de Belastingdienst doe ik over de aard en de inhoud van deze controles geen mededelingen. Stel dat, ondanks de controles, een belastingplichtige een aanslag ontvangt die niet is gebaseerd op een door of namens hem ingediende aangifte, dan kan hij in bezwaar komen tegen deze aanslag en kan het misbruik van DigiD aan de orde worden gesteld. In dat geval kan er immers sprake zijn van fraude. Omdat bekend is welke persoon hoort bij de gebruikte DigiD, kan de Belastingdienst vervolgens actie ondernemen. Wanneer onbevoegd gebruik van de DigiD-code wordt vastgesteld (en er geen sprake is van een misverstand omtrent de machtiging), kan dat het delict van valsheid in geschrifte opleveren. Dit zal ingevolge de geldende instructies ter kennis van het Openbaar Ministerie worden gebracht. </antwoord>
      <antwoord nummer="4">Wanneer een aangifte door een gemachtigde wordt ingediend, is zonder meer sprake van een rechtsgeldige aangifte. De regels voor vertegenwoordiging van de ene burger door de andere staan in ons Burgerlijk Wetboek. De volmacht (machtiging) is op zichzelf vormvrij. Een machtiging kan dus mondeling worden verstrekt, maar kan uiteraard ook schriftelijk worden vastgelegd. Bij het doen van de belastingaangifte laten veel mensen zich bijstaan door familieleden, vrienden of bekenden. Voor de inzending van dergelijke aangiften zijn er twee mogelijkheden: – de hulpvrager laat zijn aangifte invullen door de hulpverlener en zendt vervolgens zelf in met zijn eigen DigiD; – de hulpvrager machtigt de hulpverlener de aangifte te doen; voor het inzenden wordt de eigen DigiD van de hulpverlener gebruikt. De laatstbedoelde situatie zal zich veelal voordoen wanneer de hulpvrager niet zelf over een computer beschikt en inzending van de aangifte plaatsvindt vanaf de computer van de hulpverlener. Desgevraagd heeft de Belastingdienst gewezen op de mogelijkheid via machtiging de aangifte van de hulpvrager te doen. Burgers die zich op papier wendden tot de Belastingdienst kregen daarover een brief toegestuurd, waarin de mogelijkheid tot machtiging werd beschreven. De Belastingdienst gaat uit van de rechtsgeldigheid van de vertegenwoordiging tot het tegendeel blijkt. Overigens wijkt de elektronische situatie niet af van de papieren: ook een papieren aangifte kan door een gemachtigde worden ingediend. Hij kan daarbij zijn handtekening onder de aangifte zetten. </antwoord>
      <antwoord nummer="5">Gegevens van de Belastingdienst wijzen uit dat zo’n 20% van de burgers zich bij het doen van aangifte laat bijstaan door «hulpverleners» in de sfeer van familie, vrienden en bekenden. Bij een deel van deze aangiften zal er sprake van zijn dat de hulpverlener de aangifte van zijn hulpvrager met zijn eigen DigiD heeft ingezonden. Er wordt niet bijgehouden hoeveel aangiften op deze manier zijn ingediend. </antwoord>
      <antwoord nummer="8">Voor zover bekend hebben er geen storingen plaatsgevonden op de DigiD infrastructuur. </antwoord>
      <antwoord nummer="9">Ja. </antwoord>
      <noten afkomstig="antwoord"/>
   </antwoorden>
</kvr>
