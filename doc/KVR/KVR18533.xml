<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) aan de ministers van Justitie, van Verkeer en Waterstaat en van Binnenlandse Zaken en Koninkrijksrelaties over de aanpak van bovenmatige overlast van scooters in woonwijken. (Ingezonden 22 juli 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18533
</item>
         <item attribuut="Inhoud">Aanvullende vragen met betrekking tot bovenmatige overlast van opgevoerde scooters in woonwijken (Aanvulling op vragen vanuit de PvdA-fractie tijdens wetgevingsoverleg over het integraal veiligheidsprogramma 'Naar een veiliger samenleving', d.d 11 december 2002 (Kamerstuk 28684, nr.6, blz. 6 en 44).)</item>
         <item attribuut="Rubriek">Criminaliteit en openbare orde (Veiligheid) Verkeer, vervoer en waterstaat (Fietsen)</item>
         <item attribuut="Trefwoorden">Bromfietsen Geluidhinder Openbare orde en veiligheid</item>
         <item attribuut="Vindplaats">Kamervragen met antwoord 2003-2004, nr. 12, Tweede Kamer</item>
         <item attribuut="Vraagnr_bij_indiening">2020315180</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">2003-09-17</item>
         <item attribuut="Datum_indiening">2003-07-22</item>
         <item attribuut="Document-id">KVR18533</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="23" allpagenumbers="23 24 25" vetnummer="2020315180" code="0203tkkvr12" lopendefooter="Tweede Kamer, vergaderjaar 2003–2004, Aanhangsel" filenaam="KVR18533" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="12" onderwerp="" indiendatum="2003-07-22">
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Justitie, van Verkeer en Waterstaat en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-09-17">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Verkeer en Waterstaat en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="19">
      <vraag nummer="1" voetnoot="1 2">Herinnert u zich de vraag vanuit de PvdA-fractie om «een inventarisatie te maken van mogelijke maatregelen tegen de bovenmatige overlast van scooters in woonwijken, omdat ze een bron van onveiligheid, intimidatie en irritatie zijn» <voetnoot nummer="1"/>en uw reactie: «ik ben van plan met de verschillende branches overleg te voeren om te bezien welke afspraken gemaakt kunnen worden voor de uitvoering van het veiligheidsprogramma en in dat kader zal ik ook het aspect van de opvoersetjes van scooters bezien. Ik wil nog niet zover gaan om scooters als gevaarlijke handwapens te betitelen en ze uit dien hoofde strafbaar te stellen. Dat is het uiterste middel.»? <voetnoot nummer="2"/>
      </vraag>
      <vraag nummer="2">Heeft u met de branche al overleg gevoerd over het stopzetten van de verkoop van opvoersetjes? </vraag>
      <vraag nummer="3">Zo ja, hoe ver is dat overleg gevorderd? </vraag>
      <vraag nummer="4">Zo neen, waarom niet en wanneer gaat dat wel gebeuren? </vraag>
      <vraag nummer="5">Heeft u met de branche al overleg gevoerd over het aanbrengen van chips in scooters teneinde diefstal tegen te gaan en gestolen scooters gemakkelijker op te sporen? </vraag>
      <vraag nummer="6">Zo ja, hoever is dat overleg gevorderd? </vraag>
      <vraag nummer="7">Zo neen, waarom niet en wanneer gaat dat wel gebeuren? </vraag>
      <vraag nummer="8">Houdt een actieve inbreng van de rijksoverheid op bij afspraken met de branche over opvoersetjes en chips of ziet u nog een nadere rol weggelegd bij het aanscherpen van het instrumentarium? Zo ja, welke? </vraag>
      <vraag nummer="9">Welk beeld heeft u van de aard en omvang van de overlast door scooters? Wat is daarover uw oordeel? </vraag>
      <vraag nummer="10">Welke juridische en technische mogelijkheden heeft de politie om tegen de verschillende vormen van overlast op te treden? </vraag>
      <vraag nummer="11">Zijn deze mogelijkheden in de ogen van de politie toereikend of schieten ze tekort? Zo ja, welke aanvullingen of aanscherpingen worden noodzakelijk gevonden? </vraag>
      <vraag nummer="12">Wat is de beleidslijn van het openbaar ministerie bij herhaald wangedrag met scooters (zoals te hard rijden of ander agressief weggedrag)? </vraag>
      <vraag nummer="13">In welke mate zijn EU-regels een obstakel om effectief te kunnen optreden? </vraag>
      <vraag nummer="14">Wat heeft u gedaan om de EU-regelgeving te veranderen c.q. wat gaat u doen om dat te bereiken? </vraag>
      <vraag nummer="15">Welke nieuwe instrumenten om effectiever op te treden zouden overwogen kunnen worden? </vraag>
      <vraag nummer="16">Kunt u in het bijzonder ingaan op de voordelen die verbonden zijn aan de introductie van een «wielklem» voor scooters die een gevaarlijke situatie hebben opgeleverd, waardoor de eigenaar gedurende een bepaalde periode geen gebruik van de scooter kan maken? </vraag>
      <vraag nummer="17">Wilt u zo’n nieuwe maatregel voorbereiden? Zo neen, waarom niet? </vraag>
      <vraag nummer="18">Hoe ver zijn maatregelen gevorderd om een kentekenregistratie voor scooters in te voeren? Wanneer gaat dat gebeuren? </vraag>
      <vraag nummer="19">Wordt in het onderwijs voldoende aandacht (in de vorm van verkeerslessen) besteed aan het goed gebruik van de scooter en zo neen, wat gaat u doen om te bereiken dat die aandacht wordt vergroot? </vraag>
      <noten afkomstig="vraag">
         <noot nummer="1" datum="2002-12-11" bron="Zie blz. 6 van het stenografisch verslag van het overleg over het Veiligheidsprogramma">Zie blz. 6 van het stenografisch verslag van het overleg over het Veiligheidsprogramma, 11 december 2002, kamerstuk 28 684, nr. 6</noot>
         <noot nummer="2">Zie blz. 44 van hetzelfde verslag</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2, 3, 4, 8, 15 en 18">Op 3 juni 1996 heeft de toenmalige ambtsvoorgangster voor mij een convenant met de RAI, BOVAG, NCBRM en ANWB gesloten waarvan het belangrijkste doel was om een einde te maken aan de opvoerproblematiek. Het convenant werd voor 4 jaar afgesloten en liep dus af op 3 juni 2000. Het OM, de Politie en het Verbond van Verzekeraars namen ook aan het convenantoverleg deel. Dit convenant bestond uit ca. 20 afspraken, waaronder ook de invoering van een verkoopverbod voor opvoeronderdelen. Het sluitstuk van alle afspraken was het kenteken van deze voertuigen én een adequaat handhavingsbeleid, waarmee de opvoer- en diefstalproblemen met deze voertuigen doelmatig konden worden aangepakt. Het verkoopverbod, dat sinds 17 juni van dit jaar geldt, is in het Voertuigreglement opgenomen en betreft verkoop ten behoeve van het gebruik van die onderdelen op de openbare weg. Daarvoor gold reeds een verbod om met een opgevoerde bromfiets aan het verkeer deel te nemen. Om de handhaving van deze verboden goed mogelijk te maken is thans in voorbereiding een voorstel tot kentekening van de brom- en snorfietsen, voertuigcategorieën waar de scooters onder vallen. De kentekening maakt effectieve handhaving van op het opgevoerd rijden mogelijk, omdat via het kenteken de identiteit van de betrokkene of verdachte makkelijker te achterhalen valt. Het gaat nu om het kentekenen zo spoedig mogelijk te realiseren. Onlangs hebben de betrokken departementen overeenstemming bereikt over het definitieve systeem van kentekening en de financiering daarvan. Het uitvoeringstraject tot de hiervoor noodzakelijke wijziging van de Wegenverkeerswet 1994 is inmiddels gestart; de branche is hierbij betrokken. De kentekening zal aanvangen op 1 januari 2005 en zijn voltooid op 31 december 2006. </antwoord>
      <antwoord nummer="5 t/m 7">Neen, omdat wordt verwacht dat na de kentekening het aantal diefstallen van deze voertuigen zal afnemen tot een maatschappelijk aanvaardbaar niveau. Het is natuurlijk wel zo dat de techniek van de anti-diefstalchips aanwezig is en op verzoek van de voertuighouder kan worden aangebracht. </antwoord>
      <antwoord nummer="9 t/m 12">Wat betreft ongevalsbetrokkenheid, misdrijven en overtredingen begaan door scooterbestuurders zijn geen cijfers te geven, omdat deze in de algemene categorie brom- en snorfietsen vallen en er geen uitsplitsing is naar specifieke typen brom- en snorfietsen. De omvang van overige vormen van overlast door scooters is lastig te kwantificeren, omdat dit niet wordt geregistreerd. Er zijn ruime bevoegdheden om hiertegen op te treden, zowel in de sfeer van het strafrecht als in het kader van de handhaving van de openbare orde. Voorbeelden zijn de mogelijkheid tot onderzoek aan het voertuig en eventuele inbeslagneming (van onderdelen) daarvan, het uitschrijven van een beschikking in het kader van de Wet Mulder, of het uitoefenen van de openbare ordebevoegdheden. Dit biedt samen met de bevoegdheden van de FIOD/ECD met betrekking tot toezicht op de branche voldoende mogelijkheden. Het openbaar ministerie heeft voorts aanwijzingen opgesteld voor de toepassing van dwangmiddelen en het strafvorderingsbeleid bij wangedrag met scooters. Hierbij is recidive een factor die kan leiden tot inzet van zwaardere dwangmiddelen en het vorderen van een hogere straf, zoals bijvoorbeeld een ontzegging van de rijbevoegdheid. </antwoord>
      <antwoord nummer="13 en 14">De EU-regels vormen geen obstakel. In 1997 is de zogenaamde anti-opvoerrichtlijn in werking getreden. Het desbetreffende besluit is tijdens het Nederlandse voorzitterschap (op voorstel van Nederland) genomen. Als gevolg hiervan worden er sedert 17 juni 2003 geen nieuwe voertuigen meer op de markt gebracht die niet aan die richtlijn voldoen. Gelet op de gemiddelde levensduur van een scooter van 10 jaar zal het dus nog tot ca. 2014 duren voordat alle in het verkeer zijnde scooters aan die richtlijn zullen voldoen. Om de technische (typegoedkeurings)gegevens van deze voertuigen adequaat te kunnen controleren dienen deze te zijn gekentekend. </antwoord>
      <antwoord nummer="16 en 17">Neen. De huidige bevoegdheid tot inbeslagneming van het voertuig, of van onderdelen voorziet hier in voldoende mate in. </antwoord>
      <antwoord nummer="19">De aandacht die aan verkeersonderwijs wordt besteed is afhankelijk van de manier waarop dit onderdeel in de kerndoelen is opgenomen. In het huidige algemene onderwijsdoel voor de basisvorming van het voortgezet onderwijs («leert in het kader van een oriëntatie op mens en samenleving, enig zicht te krijgen op relaties met de persoonlijke en maatschappelijke omgeving») wordt enige aandacht besteed aan het functioneren in de eigen omgeving, waaronder verkeer. Ook in de kerndoelen van het vak aardrijkskunde, verzorging en natuur- en scheikunde komt het onderdeel verkeersveiligheid voor. De eerst verantwoordelijke voor de kerndoelen is mijn ambtgenoot van OC&amp;W. OC&amp;W stelt de kerndoelen op, die vervolgens neergelegd worden in onderwijswetgeving. Het is vervolgens geheel aan de scholen hoe zij denken de kerndoelen te bereiken. Daarop hebben noch V&amp;W, noch OC&amp;W enige invloed. Wel zullen mijn ambtgenoten van OC&amp;W en van V&amp;W met een beroep op de creativiteit van de schooljeugd zelf, op een nog nader te bepalen manier specifieke aandacht in het voortgezet onderwijs vragen voor gevaarherkenning ook in het verkeer. Daar scooters een expliciet gevaar voor de verkeersveiligheid vormen zal aan dit vervoermiddel expliciete aandacht worden besteed. Overigens spelen verkeersveiligheidsorganisaties als 3VO en de Regionale en Provinciale Overlegorganen verkeersveiligheid (ROV’s en POV’s) een aanvullende rol op het gebied van educatie en voorlichting. </antwoord>
      <noten afkomstig="antwoord"/>
   </antwoorden>
</kvr>
