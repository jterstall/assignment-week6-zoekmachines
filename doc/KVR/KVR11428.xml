<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrewijn (GroenLinks) aan de staatssecretaris van Sociale Zaken en Werkgelegenheid, dhr. Hoogervorst, over sponsoring van een congres door het GAK met WW/WAO-premies. (Ingezonden 10 maart 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11428
</item>
         <item attribuut="Inhoud">Vragen naar aanleiding van het krantenartikel "GAK sponsort congres met WW/WAO-premies" (Volkskrant, 7 maart 2000) over sponsoring van een congres voor het midden- en kleinbedrijf.</item>
         <item attribuut="Rubriek">Sociale zekerheid (Bedrijfsverenigingen) Sociale zekerheid (Sociale verzekeringspremies)</item>
         <item attribuut="Trefwoorden">GAK Nederland Sociale verzekeringspremies Sponsoring</item>
         <item attribuut="Vindplaats">Kamervragen met antwoord 1999-2000, nr. 1038, Tweede Kamer</item>
         <item attribuut="Vraagnr_bij_indiening">2990008060</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">2000-04-04</item>
         <item attribuut="Datum_indiening">2000-03-10</item>
         <item attribuut="Document-id">KVR11428</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2251" allpagenumbers="2251 2252" vetnummer="2990008060" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11428" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1038" onderwerp="" indiendatum="2000-03-10">
         <vrager partij="GroenLinks" oorsprong="parlement">Harrewijn</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2000-04-4">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het krantenartikel «GAK sponsort congres met WW/WAO-premies»? <voetnoot nummer="1"/>
      </vraag>
      <vraag nummer="2">Klopt het bericht in de Volkskrant dat het GAK een congres voor het midden- en kleinbedrijf sponsort dat indirect wordt betaald uit de sociale premies? Zo ja, hoe beoordeelt u deze handelwijze? </vraag>
      <vraag nummer="3">Past deze sponsoring binnen het contract dat het Lisv heeft afgesloten met het GAK? </vraag>
      <vraag nummer="4">Bent u het met de stellingname eens dat het GAK hier feitelijk oneigenlijk gebruik maakt van sociale premies? Zo neen, waarom niet? </vraag>
      <vraag nummer="5">Hoe verhoudt zich de handelwijze van het GAK tot de nationalisatie van de uitvoeringsinstellingen zoals voorgesteld in de SUWI-nota? </vraag>
      <noten afkomstig="vraag">
         <noot nummer="1" datum="2000-03-7" bron="Volkskrant,">Volkskrant,, 7 maart 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik ben op de hoogte van het betreffende artikel uit de Volkskrant d.d. 7 maart jl. </antwoord>
      <antwoord nummer="2">Hoewel Gak Nederland BV in de brochure van het MKB-congres als één van de sponsors wordt genoemd, is er naar mijn mening geen sprake van sponsoring. In tegenstelling tot wat in de brief van Gak Nederland wordt gesuggereerd wordt de honderd gulden korting op de toegangsprijs voor het MKB-congres niet door GAK Nederland betaald, maar door de organisator, te weten MKB Nederland. De in het bericht in de Volkskrant genoemde 32 500 gulden heeft GAK Nederland betaald voor het huren van een stand in de expositieruimte, voor het plaatsen van een advertentie in het congresmagazine en voor het houden van vijf lezingen. Gak Nederland is van mening dat deelname aan een dergelijk congres een goede manier is om de werkgevers in het midden- en kleinbedrijf te bereiken en hen voorlichting te geven over zaken die samenhangen met de uitvoering van de werknemersverzekeringen. Thema’s die GAK Nederland op dit congres onder de aandacht bracht waren administratieve lastenverlichting, preventie en reïntegratie en klantgerichtheid. Gak Nederland beschouwt de deelname aan het congres dus als voorlichtingsactiviteit. </antwoord>
      <antwoord nummer="3">Zoals ik in het antwoord op de vorige vraag heb aangegeven is er naar mijn mening geen sprake van sponsoring, maar van voorlichting. In de overeenkomst tussen het Lisv en GAK Nederland BV is de verplichting voor het GAK opgenomen om voorlichting te geven aan werkgevers en werknemers. (Overigens hebben alle uvi’s een contractuele plicht tot het verstrekken van voorlichting). Het geven van voorlichting wordt naar mijn oordeel terecht gezien als onderdeel van de uitvoering van de werknemersverzekeringen. Het Lisv stelt daarvoor ook financiële middelen beschikbaar. Over de wijze waarop voorlichting wordt gegeven zijn geen afspraken gemaakt. De uvi is vrij om te bepalen welke activiteiten het meest effectief zijn. Het deelnemen aan of organiseren van regionale of landelijke informatieve bijeenkomsten wordt overigens vaker gebruikt als voorlichtingsmiddel. </antwoord>
      <antwoord nummer="4">Hiervoor heb ik aangegeven dat er in dit geval sprake is van het geven van voorlichting. De uvi’s verzorgen deze voorlichtingsactiviteiten in opdracht van het Lisv. Er is naar mijn mening geen sprake van oneigenlijk gebruik van de sociale premies, maar van een rechtmatige uitvoering van de contractuele verplichting met het Lisv. </antwoord>
      <antwoord nummer="5">Ook het UWV zal voorlichting gaan geven aan werkgevers en werknemers over de uitvoering van de werknemersverzekeringen. De handelwijze van Gak Nederland ligt dus in het verlengde van de taken die het UWV krijgt. </antwoord>
      <noten afkomstig="antwoord"/>
   </antwoorden>
</kvr>
