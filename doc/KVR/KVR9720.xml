<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de minister van Volksgezondheid, Welzijn en Sport en de staatssecretaris van Buitenlandse Zaken over de Coca-Cola-affaire. (Ingezonden 18 juni 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9720
</item>
         <item attribuut="Inhoud">Vragen naar aanleiding van de Coca-Cola-affaire in Belgie, waar mensen ziektesymptomen kregen na het drinken van Coca-Cola.</item>
         <item attribuut="Rubriek">Consument (Levensmiddelen) Consument (Voedings- en productveiligheid)</item>
         <item attribuut="Trefwoorden">Dranken Levensmiddelenkeuring</item>
         <item attribuut="Vindplaats">Kamervragen met antwoord 1998-1999, nr. 1687, Tweede Kamer</item>
         <item attribuut="Vraagnr_bij_indiening">2989914870</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">1999-07-05</item>
         <item attribuut="Datum_indiening">1999-06-18</item>
         <item attribuut="Document-id">KVR9720</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3379" allpagenumbers="3379 3380" vetnummer="2989914870" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9720" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1687" onderwerp="" indiendatum="1999-06-18">
         <vrager partij="VVD" oorsprong="parlement">Weekers</vrager>
         <vraagt-aan>de minister van Volksgezondheid, Welzijn en Sport en de staatssecretaris van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-07-5">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Werd of kon in België reeds op donderdag 10 juni jl. een verband gelegd worden tussen ziektesymptomen en het drinken van Coca-Cola? Wanneer droegen de Belgische autoriteiten kennis van mogelijke onregelmatigheden c.q. giftige stoffen in de frisdrank, en sinds wanneer hadden zij hiervan kennis kunnen dragen? </vraag>
      <vraag nummer="2">Wanneer zijn de Nederlandse autoriteiten geïnformeerd? Is conform het snelle meldingssysteem van de Europese Unie gehandeld? Zijn de afspraken in Europees verband en de uitvoering daarvan naar uw oordeel adequaat te noemen of is een van de aspecten voor verbetering vatbaar? </vraag>
      <vraag nummer="3">Hebt u daarnaast uit eigener beweging informatie vergaard of, en in hoeverre, door de Belgische problematiek de Nederlandse volksgezondheid en het Nederlandse consumentenvertrouwen zou worden geraakt? </vraag>
      <vraag nummer="4">Hoe bent u met de verkregen informatie omgesprongen? </vraag>
      <vraag nummer="5">Op welke wijze heeft de fabrikant zich in de kwestie opgesteld en hoe beoordeelt u dat? </vraag>
      <vraag nummer="6">Sluit u uit dat zich in Nederland nog Belgische frisdrankproducten met gevaren voor de gezondheid in het handelsverkeer bevinden? </vraag>
      <vraag nummer="7">Welke gevaren heeft de vergiftiging voor de gezondheid en op welke wijze hebt u het publiek hierover geïnformeerd? </vraag>
      <vraag nummer="8">Op welke wijze hebt u de (huis)artsen geïnformeerd over de symptomen, de (vermoedelijke) oorzaken en de behandelmethode? Maakt u gebruik van de mogelijkheden die de electronische snelweg biedt? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. Op 10 juni waren er in België berichten waarbij een aantal ziektesymptomen bij kinderen en de consumptie van Coca-Cola met elkaar in verband werden gebracht. De Belgische gezondheidsinspectie is toen een onderzoek gestart naar een mogelijke relatie tussen de ziekteverschijnselen bij kinderen en het drinken van Coca-Cola. </antwoord>
      <antwoord nummer="2">Op vrijdag 11 juni des middags hebben de Belgische autoriteiten bij de Nederlandse autoriteiten telefonisch een vooraankondiging gedaan van deze zaak. Op zaterdag 12 juni heeft België via het «Rapid Alert System» aan de Europese Commissie een melding gezonden over «Unknown danger in soft drinks from Belgium». De Europese Commissie heeft deze melding op zondag 13 juni doorgezonden aan de lidstaten. Het Europese systeem heeft dus naar behoren gefunctioneerd. </antwoord>
      <antwoord nummer="3">Zoals aangegeven in het antwoord op vraag 2 waren de Nederlandse autoriteiten op vrijdag 11 juni op de hoogte gesteld door de Belgische autoriteiten. Hierbij werd meegedeeld dat het zich liet aanzien dat het om een Belgisch probleem ging. Het zou nl. producten betreffen van de fabriek in Antwerpen, die niet voor de Nederlandse markt produceert. Ook werd door de Belgische eetwareninspectie nog onderzoek gedaan of de consumptie van Coca-Cola inderdaad de oorzaak was van de ziektesymptomen. Besloten werd om allereerst de resultaten van dit onderzoek af te wachten. Op dinsdag 15 juni bleek dat er echter twee problemen in het spel waren, nl. ook een probleem met blikjes uit Duinkerken overigens eveneens bestemd voor de Belgische markt. </antwoord>
      <antwoord nummer="4">Op maandag 14 juni is door de Inspectie W&amp;V opheldering gevraagd bij Coca-Cola Enterprises Nederland BV over de melding via het Rapid Alert System. Op dinsdag 15 juni is de fabrikant op het ministerie ontboden om opheldering te geven. De fabrikant heeft een toelichting gegeven op de oorzaak en omvang van de verschillende problemen en de door haar genomen en op dat moment nog te nemen maatregelen. Kernpunt van de maatregelen was het zoveel mogelijk vrijwaren van de consument van de opgetreden problemen. </antwoord>
      <antwoord nummer="5">Door de fabrikant zijn uit voorzorg eigener beweging op dinsdag 15 juni alle mogelijk verdachte partijen uit de winkels gehaald. Bovendien is het publiek geïnformeerd via een advertentie in alle landelijke bladen. Deze maatregelen worden als adequaat gezien. </antwoord>
      <antwoord nummer="6">Zoals genoemd in het antwoord op vraag 5 heeft de fabrikant alle verdachte partijen uit de schappen teruggehaald. De Inspectie W&amp;V ziet er op toe dat dit maximaal gebeurt. Het is echter nooit volledig uit te sluiten dat men ergens nog de bewuste Belgische frisdrankproducten in een winkel aantreft. </antwoord>
      <antwoord nummer="7">De medische klachten zijn erg algemeen van aard. Met name bij kinderen is geconstateerd dat zij verschijnselen kregen van hoofdpijn, misselijkheid, soms diarree en braakneigingen. Deze waren gelukkig van een snel voorbijgaande aard. Mede om deze redenen is er voor gekozen geen specifieke informatie over de klachten te geven. De Inspectie W&amp;V heeft via haar informatielijnen ten behoeve van een 50-tal consumenten specifieke vragen beantwoord. </antwoord>
      <antwoord nummer="8">Aangezien er in Nederland nauwelijks meldingen van klachten zijn binnengekomen en de ziektesymptomen en oorzaken van de klachten in België erg onduidelijk waren is afgezien van een algemeen rondschrijven aan de (huis)artsen. Overigens worden (huis)artsen er regelmatig op geattendeerd dat ze voor mogelijke intoxicaties terecht kunnen bij het Nederlandse Vergiftigingen Informatie Centrum dat 24 uur per dag en 7 dagen per week bereikbaar is. </antwoord>
      <noten afkomstig="antwoord"/>
   </antwoorden>
</kvr>
