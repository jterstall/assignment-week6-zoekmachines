<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) aan de staatssecretaris van Onderwijs, Cultuur en Wetenschappen, mw. Adelmund, en de minister van Binnenlandse Zaken en Koninkrijksrelaties over de aanstelling van een politieagent op het Candea College te Duiven. (Ingezonden 17 september 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14536
</item>
         <item attribuut="Inhoud">Vragen naar aanleiding van het feit dat vanaf 17 september 2001 een politieagent op het Candea College in Duiven toeziet op het gebruik van alcohol en drugs en op het plaatsvinden van criminaliteit op die school (zie ook Aanhangsel Handelingen nr. 196, Vergaderjaar 2001-2002).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie) Criminaliteit en openbare orde (Veiligheid) Voortgezet onderwijs (Algemeen)</item>
         <item attribuut="Trefwoorden">Jeugdcriminaliteit Politie Voortgezet onderwijs</item>
         <item attribuut="Vindplaats">Kamervragen met antwoord 2001-2002, nr. 197, Tweede Kamer</item>
         <item attribuut="Vraagnr_bij_indiening">2000115530</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">2001-11-02</item>
         <item attribuut="Datum_indiening">2001-09-17</item>
         <item attribuut="Document-id">KVR14536</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="413" allpagenumbers="413 414" vetnummer="2000115530" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14536" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="197" onderwerp="" indiendatum="2001-09-17">
         <vrager partij="GroenLinks" oorsprong="parlement">Rabbae</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund, en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-11-2">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bekend met het feit dat het Candea College te Duiven per maandag 17 september 2001 de beschikking krijgt over een politieagent die moet toezien op het gebruik van alcohol en drugs en op het plaatsvinden van criminaliteit op die school? </vraag>
      <vraag nummer="2">Zegt het initiatief van het Candea College volgens u iets over de sociale veiligheid op scholen in het algemeen? </vraag>
      <vraag nummer="3">Acht u het ter beschikking stellen van «schoolagenten» een geschikt middel om op te treden tegen het gebruik van alcohol en drugs en het plaatsvinden van criminaliteit op scholen? Ziet u alternatieve mogelijkheden om alcohol- en drugsgebruik en criminaliteit op scholen te bestrijden? Op grond van welke overwegingen komt u tot uw oordeel? </vraag>
      <vraag nummer="4">Vindt u dit een goede aanwending van politiecapaciteit? </vraag>
      <vraag nummer="5">Is het initiatief van het Candea College om een eigen «schoolagent» aan te stellen voor u aanleiding om actie te ondernemen? Bent u voornemens het verloop en de uitkomsten van dit experiment te volgen? Wilt u andere maatregelen nemen om de sociale veiligheid op scholen te verbeteren? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1" voetnoot="1">Ja, de rector van het Candea College te Duiven heeft alle informatie verstrekt. Tevens heb ik een afschrift ontvangen van de brief die de heer Meulendijks, sectordirecteur van het Candea College, heeft verstuurd aan het lid Van Bommel. Deze brief <voetnoot nummer="1"/>bevat uitgebreide achtergrondinformatie. Hieruit komt naar voren dat de agent een preventieve rol zal vervullen; hij zal zich gaan bezighouden met het geven van informatie en voorlichting met betrekking tot alcohol en drugs, onder de verantwoordelijkheid van de politie. Bij deze positie moet worden gedacht aan die van wijkagent met deze school als wijk. Het handhaven van de orde binnen de school blijft primair de verantwoordelijkheid van de school zelf. </antwoord>
      <antwoord nummer="2">Sociale veiligheid is een aangelegenheid die voor elke school van belang is. Het kabinet heeft dit belang nog eens onderstreept door het in zijn Integrale Veiligheidsprogramma (IVP) bij het thema «jongeren en veiligheid» als aandachtsgebied op te nemen. Een aktiepunt («jongeren en veiligheid» nummer 10) uit het IVP is «stimuleren samenwerking tussen politie en scholen, ondermeer door schooladoptieplannen». Dit is een vorm van samenwerking tussen onder meer scholen en politie, waarbij op scholen voorlichting wordt gegeven over onderwerpen als vuurwerk, verslaving en verkeer. Hoe aan dit voornemen uit het IVP uitvoering wordt gegeven is aan de lokale partners. Scholen kunnen zelf arrangementen aangaan met gemeenten, politie, jeugdzorg en andere participanten die in de decentrale positie het beste worden gevonden. Voor het Candea College geldt dat er, in overleg met jongeren, wijkagenten en de gemeenten Duiven en Westervoort, voor het onderhavige arrangement is gekozen. Uit de bijgevoegde brief blijkt dat de agent vanuit preventief oogpunt is aangesteld; de school wil de sociale veiligheid zelf in stand houden. Overigens is de oplossing die bij dit college is gekozen geen uniek geval. Er zijn ook andere scholen die (al langer) soortgelijke projecten uitvoeren. </antwoord>
      <antwoord nummer="3">Op plaatselijk bestuurlijk niveau wordt het inzetten van de schoolagent beschouwd als een geschikte methode om de preventieve jeugdzorg te versterken. Hiermee is de wens van de gemeente Duiven om het schooladoptieplan van de politie door te trekken van het basis- naar het voortgezet onderwijs gerealiseerd. De preventie vindt plaats door middel van voorlichting over onder meer alcohol- en drugsgebruik. Ook zal de agent de schoolleiding ondersteunen bij het ontwikkelen van beleid op dit punt. Daarnaast behoren uiteraard ook enkele reactieve bezigheden onder verantwoordelijkheid van de politie tot het takenpakket van de agent, zoals het surveilleren in de omgeving van de school en het weren van ongewenste bezoekers. Alternatieve mogelijkheden in de preventieve sfeer om alcohol- en drugsgebruik en criminaliteit op scholen tegen te gaan liggen op het gebied van voorlichting. Een lopende activiteit is het door het Trimbos-instituut opgezette project «De gezonde school». Daarnaast heeft de Stichting Maatschappij en Onderneming (SMO) het project «Jongeren en Genotmiddelen» opgezet, dat tot doel heeft interactieve communicatie met jongeren op te zetten op het gebied van het gebruik van genotmiddelen. Op dit laatste project is de school dezerzijds geattendeerd. </antwoord>
      <antwoord nummer="4">In hoeverre de hier gekozen vorm van de inzet van een schoolagent een goede aanwending van de politiecapaciteit is, is afhankelijk van het te verwachten effect van de inzet van deze agent. Hierbij speelt mee dat binnen het korps Gelderland-Midden in toenemende mate gebiedsgericht wordt gewerkt. De filosofie achter het gebiedsgebonden werken is dat vanuit «het kennen en gekend worden» de informatiepositite van de politie aanmerkelijk wordt versterkt. Aldus kan de effectiviteit van het politieoptreden worden vergroot. De inzet van een schoolagent als gebiedsgebonden functionaris voor een populatie van ruim 2000 scholieren op het Candea College kan in die zin worden gezien als een bijzondere vorm van gebiedsgebonden werken. De verantwoordelijkheid voor de afweging rond de inzet van politiecapaciteit ligt op het regionale niveau, i.c. bij de korpsbeheerder van het regionaal politiekorps Gelderland-Midden. Evenwel geldt dat, zoals reeds bij vraag 2 is aangegeven, het kabinetsbeleid is gericht op versterking van de samenwerking tussen politie en scholen door middel van schooladoptieplannen. De vorm waarmee hieraan invulling wordt gegeven wordt aan de lokale partners overgelaten. Binnen de huidige discussie over de kerntaken van de Nederlandse politie wordt echter wel de vraag gesteld of binnen deze samenwerking tussen politie en scholen het geven van voorlichting op scholen door agenten, gelet op de capaciteitsproblemen bij de politie, nog wel als kerntaak van de politie moet worden beschouwd. Een eensluidend antwoord valt op dit moment echter nog niet te geven. </antwoord>
      <antwoord nummer="5">De schoolagent is niet door het Candea College aangesteld; hij is in dienst van de politie. Dit arrangement valt onder regionale bestuurlijke verantwoordelijkheid en geeft geen aanleiding om verdere actie op rijksniveau te ondernemen. Gegevens over veiligheid en de voortgang van het IVP in het algemeen en specifiek over het betreffende aktiepunt met betrekking tot schooladoptieplannen worden gemonitord met de IVR (Integrale Veiligheidsrapportage). </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
