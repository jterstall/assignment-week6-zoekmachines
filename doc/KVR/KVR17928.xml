<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmermans en Depla (beiden PvdA) aan de minister van Volkshuisvesting, Ruimtelijke Ordening en Milieubeheer over de mogelijke sanering van het Maastrichtse woonwagenkamp Vinkenslag. (Ingezonden 14 mei 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17928
</item>
         <item attribuut="Inhoud">Vragen over de sanering van het Maastrichtse woonwagenkamp Vinkenslag, waarbij het aantal woonwagens van 117 naar ongeveer 80 wordt teruggebracht. Er zijn twijfels over de beheersbaarheid van de problematiek nu er na de sanering nog zoveel wagens overblijven.</item>
         <item attribuut="Rubriek">Ruimtelijke ordening en infrastructuur (Stadsinrichting) Volkshuisvesting (Overig)</item>
         <item attribuut="Trefwoorden">Stadswijken Woonwagens</item>
         <item attribuut="Vindplaats">Kamervragen met antwoord 2002-2003, nr. 1412, Tweede Kamer</item>
         <item attribuut="Vraagnr_bij_indiening">2020311590</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Timmermans en Depla</persoon>
         </item>
         <item attribuut="Datum_reaktie">2003-06-11</item>
         <item attribuut="Datum_indiening">2003-05-14</item>
         <item attribuut="Document-id">KVR17928</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2951" allpagenumbers="2951 2952" vetnummer="2020311590" code="0203tkkvr1412" lopendefooter="Tweede Kamer, vergaderjaar 2002–2003, Aanhangsel" filenaam="KVR17928" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1412" onderwerp="" indiendatum="2003-05-14">
         <vrager partij="PvdA" oorsprong="parlement">Timmermans en Depla</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-06-11">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de berichten over de geplande miljoenensanering van het Maastrichtse woonwagenkamp Vinkenslag, waarbij vele betrokkenen de zorg uiten dat de voorgestelde maatregelen ernstig tekort schieten? <voetnoot nummer="1"/>
      </vraag>
      <vraag nummer="2" voetnoot="1">Levert het terugbrengen van het aantal woonwagens van 117 naar ongeveer 80 voldoende verbetering op van de situatie om de investering te rechtvaardigen van 24 miljoen euro, waarvan ongeveer 10 miljoen door het Rijk wordt opgebracht? Hoe beoordeelt u in dit verband de uitlatingen van politiechef Van Klaveren, die twijfels uit over de beheersbaarheid van de problematiek als er zoveel woonwagens overblijven? <voetnoot nummer="1"/>
      </vraag>
      <vraag nummer="3" voetnoot="1">Deelt u de opvatting van de geciteerde experts dat alleen een kamp met maximaal 15 woonwagens beheersbaar is? <voetnoot nummer="1"/>Zo ja, wat betekent dit voor uw oordeel over de Maastrichtse plannen? Zo nee, bij welke omvang acht u de problematiek, zoals ontstaan in Vinkenslag, nog beheersbaar? </vraag>
      <vraag nummer="4" voetnoot="1">Deelt u de vrees van Energieleverancier Essent dat de problemen met het illegaal aftappen van stroom op een kamp van tachtig woonwagens even groot zijn als bij de huidige omvang? <voetnoot nummer="1"/>Zo ja, wat kunt u bijdragen, vanuit uw betrokkenheid bij de sanering van Vinkenslag, aan het voorkomen van de voortzetting van de reeds jaren bestaande diefstal van de gemeenschap, veroorzaakt door het illegaal aftappen van stroom? </vraag>
      <vraag nummer="5">Ziet u in bovenstaande aanleiding in overleg te treden met de gemeente Maastricht teneinde de plannen zo aan te passen dat beter wordt tegemoetgekomen aan de gestelde uitgangspunten voor verbetering van de veiligheid, het welzijn en de volksgezondheid, alsmede de bestrijding van criminaliteit? Zo ja, kunt u de Tweede Kamer over de resultaten van dit overleg informeren? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-05-12" bron="Limburgs Dagblad, 10 en">Limburgs Dagblad, 10 en, 12 mei 2003</noot>
      </noten>
   </vragen>
   <antwoorden aantal="5">
      <antwoord nummer="1">De betreffende krantenartikelen zijn mij bekend. </antwoord>
      <antwoord nummer="2">De bijdrage van het Rijk bestaat uit reguliere ISV-middelen, uit bijdragen voor bodemsanering en uit middelen voor afronding van de deconcentratie van het centrum (totaal 8,049 miljoen). Het Rijk heeft de middelen voor de afronding van de deconcentratie ter beschikking gesteld op voorwaarde dat het centrum na de ingrepen voldoet aan de reguliere wet- en regelgeving, waaronder die voor milieu, ruimtelijke ordening, bouwen en wonen. Het Rijk heeft daarbij bewust afgezien van eisen ten aanzien van het aantal woonwagens na afronding van de deconcentratie. De verantwoordelijkheid voor de ingrepen en voor het eindresultaat ligt bij de gemeente. De beheersbaarheid van de problematiek, waarover politiechef Van Klaveren zich heeft uitgelaten, betreft het terrein van de openbare orde. De beoordeling van de beheersbaarheid is primair aan de burgemeester, die verantwoordelijk is voor de openbare orde. Na de afronding van de deconcentratie dient een wijk (in dit geval een bedrijventerrein met bedrijfswoningen) te zijn ontstaan die ook aan de gebruikelijke voorwaarden voor de beheersing van de openbare orde voldoet. Als onderdeel van het totale saneringsproces dienen derhalve de bestaande illegale en criminele situaties op het centrum bestreden te worden. Het normaliseren van de fiscale afdrachten, de afspraken van energieleverancier Essent met bewoners om de betalingen voor nutsvoorzieningen te normaliseren, de recente inval op het centrum (20 mei 2003) om hennepplantages te ontmantelen en illegale bouwwerken te amoveren zijn elementen van die bestrijding. De planontwikkeling door de gemeente – met als onderdeel het resterende aantal woonwagens – heeft als uitgangspunt dat na de ingrepen een, vanuit het oogpunt van de openbare orde, beheersbare situatie is ontstaan. Ik zie geen reden dit in twijfel te trekken. </antwoord>
      <antwoord nummer="3">Ik deel de opvatting dat alleen een kamp met maximaal 15 woonwagens beheersbaar is, niet. De beheersbaarheid van een wijk of buurt met woonwagens acht ik, zoals hiervoor gesteld, niet afhankelijk van het aantal wagens. Hiervoor spelen, net als in andere wijken, aspecten een rol als de transparantie van de wijk, de overzichtelijkheid, de betreedbaarheid en bijvoorbeeld de dagelijkse aanwezigheid van de wijkagent. Door alert te reageren kan het ontstaan van nieuwe illegale situaties worden voorkomen. Gedogen en niet-optreden heeft in het verleden averechts gewerkt. </antwoord>
      <antwoord nummer="4">De recente omvang van het illegaal aftappen van stroom is voornamelijk het gevolg van de (illegale) hennepteelt. Ook daarvoor werd, zij het in mindere mate, al stroom gebruikt zonder te betalen. Omdat na het saneringsproces van de Vinkenslag een bedrijventerrein met alleen bedrijfswoningen resteert (geen woonruimte voor derden) en de inkomstenverwerving van de bewoners dan naar verwachting vooral gebaseerd zal zijn op autohandel of andere reguliere activiteiten, wordt verondersteld dat illegale hennepteelt dan niet of nauwelijks meer zal voorkomen. Bevoegde instanties kunnen dat nog positief beïnvloeden. Hiervan uitgaande deel ik de vrees van energieleverancier Essent niet. Laatstgenoemde was en is overigens de eerstaangewezene om bij vermoedens van illegaal aftappen van stroom alert en in overleg met de bevoegde instanties maatregelen daartegen te treffen. </antwoord>
      <antwoord nummer="5">Ik zie geen aanleiding om eraan te twijfelen dat na afronding van het saneringsproces van de Vinkenslag een beheersbare situatie zal zijn ontstaan. Ik zal derhalve niet met de gemeente Maastricht in overleg treden om aanpassing van de plannen te bepleiten. Het saneringsproces is thans nog in volle gang. De gemeente neemt ter zake haar verantwoordelijkheid, onder andere op het VROM-terrein. Ook ter bestrijding van illegale en criminele situaties wordt actie ondernomen. Naast gemeente, politie en openbaar ministerie hebben ook andere organisaties, zoals nutsbedrijven, fiscale en sociale instanties hun verantwoordelijkheid in dit proces. </antwoord>
      <noten afkomstig="antwoord"/>
   </antwoorden>
</kvr>
