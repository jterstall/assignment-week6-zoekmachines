<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de ministers van Binnenlandse Zaken en Koninkrijksrelaties en van Justitie over de komst naar Nederland van de fundamentalistische moslimleider Qazi Hussein Ahmed. (Ingezonden 13 mei 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21156
</item>
         <item attribuut="Inhoud">Vragen over de mogelijkheden om genoemde fundamentalistische moslimleider, kennelijk als spreker uitgenodigd door AEL-Nederland, de toegang tot Nederland te ontzeggen om 'opruiing en provocaties' te voorkomen[(aanvulling op eerdere Kamervragen terzake van de leden Dijsselbloem en Kalsbeek (beiden PvdA), ingezonden 11 mei 2004, en van Wilders en Luchtenveld (beiden VVD), ingezonden 13 mei 2004). Zie ook Aanhangsel Handelingen II, 2003-2004, nr. 1721.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Vreemdelingenrecht)</item>
         <item attribuut="Trefwoorden">Rassendiscriminatie Visa</item>
         <item attribuut="Vindplaats">Kamervragen met antwoord 2003-2004, nr. 2315, Tweede Kamer</item>
         <item attribuut="Vraagnr_bij_indiening">2030414260</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2004-09-17</item>
         <item attribuut="Datum_indiening">2004-05-13</item>
         <item attribuut="Document-id">KVR21156</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4905" allpagenumbers="4905 4906" vetnummer="2030414260" code="0304tkkvr2315" lopendefooter="Tweede Kamer, vergaderjaar 2003–2004, Aanhangsel" filenaam="KVR21156" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2315" onderwerp="" indiendatum="2004-05-13">
         <vrager partij="SGP" oorsprong="parlement">Van der Staaij</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="17 september 2004), zie ook Aanhangsel Handelingen nr. 1721, vergaderjaar 2003–2004">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers van Justitie en voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Wat zijn in algemene zin uw mogelijkheden om personen op voorhand de toegang tot Nederland te ontzeggen, bijvoorbeeld omdat bekend is, dat zij in verband staan met fundamentalistische of terroristische organisaties? </vraag>
      <vraag nummer="2">Welke concrete mogelijkheden heeft u om de komst van Hussein Ahmed naar ons land te beletten, bijvoorbeeld door het weigeren van een inreisvisum? </vraag>
      <vraag nummer="3">Wat is uw inzet om te bewerkstelligen dat Hussein Ahmed zijn geplande bezoek aan ons land niet kan doorzetten? </vraag>
      <vraag nummer="4">Heeft Hussein Ahmed een diplomatiek paspoort? Zo ja, wat zijn dan nog de mogelijkheden om de toegang tot ons land te weigeren? </vraag>
      <vraag nummer="5">Bent u in gesprek (geweest) met AEL-Nederland over hun uitnodiging richting Hussein Ahmed, zodat in de toekomst soortgelijke ongewenste uitnodigingen voor sprekers uit deze kringen vermeden kunnen worden? Zo nee, bent u bereid het gesprek aan te gaan met deze organisatie, zodat opruiing en provocaties vermeden kunnen worden? </vraag>
      <vraag nummer="6">Kunnen organisaties, zoals de AEL-Nederland, onbelemmerd personen uitnodigen als spreker, waarvan bekend is dat zij (kunnen) aanzetten tot haat of geweld tegen bepaalde bevolkingsgroepen? </vraag>
      <noten afkomstig="vraag"/>
   </vragen>
   <toelichting>Deze vragen dienen te aanvulling op eerdere vragen terzake van de leden Dijsselbloem en Kalsbeek (beiden PvdA), ingezonden 11 mei jl. (vraagnummer 2030414080) en van de leden Wilders en Luchtenveld (beiden VVD), ingezonden 13 mei jl. (vraagnummer 2030414250). </toelichting>
   <antwoorden aantal="6">
      <antwoord nummer="1">Als zodanig bestaan er geen mogelijkheden om een vreemdeling te beletten af te reizen naar Nederland vanwege het simpele feit dat de overheid daartoe geen bevoegdheden heeft in het buitenland. Desalniettemin staat de overheid wel een aantal instrumenten ter beschikking dit in de praktijk te voorkomen. In het geval het visumplichtige vreemdelingen betreft, kan, wanneer daartoe gronden aanwezig zijn, de visumaanvraag door de minister voor Vreemdelingenzaken en Integratie worden afgewezen. Een visumaanvraag kan worden afgewezen wanneer de vreemdeling niet voldoet aan de voorwaarden voor verblijf, bijvoorbeeld omdat hij een gevaar vormt voor de openbare orde en/of de nationale veiligheid. Zonder een visum zal de desbetreffende vreemdeling bij aankomst in Nederland niet voldoen aan de voorwaarden voor toegang en dientengevolge de toegang worden geweigerd. Voorts zal een luchtvaartmaatschappij op basis van de verplichtingen voor vervoerders een vreemdeling die niet beschikt over een geldig visum niet vervoeren naar Nederland. Doet een vervoerder dit wel dan begaat hij een overtreding strafbaar gesteld in de Vreemdelingenwet 2000 en kan hij ook worden beboet. Het OM kent terzake een actief vervolgingsbeleid. Met het afwijzen van de visumaanvraag en de verplichtingen van vervoerders wordt feitelijk op voorhand de toegang tot het grondgebied ontzegd. In het geval sprake is van een niet-visumplichtige vreemdeling van wie bekend is dat hij voornemens is naar Nederland te reizen, bestaat de mogelijkheid om op voorhand te controleren of de betrokken vreemdeling een gevaar vormt voor de openbare orde en/of de nationale veiligheid. Wanneer dit het geval is, kan, wanneer het mogelijk is de betrokkene te bereiken, aan betrokkene te kennen worden gegeven dat de toegang op grond hiervan zal worden geweigerd zodra hij zich aan de grens van Nederland vervoegt. Vreemdelingen die een gevaar vormen voor de openbare orde of de nationale veiligheid kunnen namelijk, ingevolge de Schengenuitvoeringsovereenkomst (SUO), ter fine van toegangsweigering worden gesignaleerd in het Schengeninformatiesysteem (SIS). Op deze wijze wordt voorkomen dat deze vreemdelingen toegang krijgen tot het gehele Schengengebied. </antwoord>
      <antwoord nummer="2">Ten aanzien van betrokkene heeft de Minister voor Vreemdelingenzaken en Integratie de beschikking gekregen over informatie op grond waarvan aangenomen moest worden dat betrokkene een gevaar vormde voor de openbare orde en de nationale veiligheid. Omdat betrokkene niet visumplichtig is, is betrokkene te kennen gegeven dat hem bij aankomst in Nederland de toegang tot het grondgebied zeer waarschijnlijk zou worden geweigerd. Gebleken is dat betrokkene vervolgens heeft afgezien van zijn reis naar Nederland. Ik verwijs hierbij tevens naar de beantwoording van vraag 1. In de onderhavige zaak is gebruik gemaakt van de, in het antwoord op vraag 1 genoemde mogelijkheid om vreemdelingen te signaleren in het SIS. Met andere woorden, zou betrokkene er desondanks voor hebben gekozen naar Nederland, of enig ander Schengenland, af te reizen, dan zou hem daar de toegang zijn geweigerd op grond van deze signalering. </antwoord>
      <antwoord nummer="3">Zie antwoord op vraag 1 en 2. </antwoord>
      <antwoord nummer="4">Betrokkene beschikt niet over een diplomatiek paspoort, maar over een dienstpaspoort. Houders van dienstpaspoorten dienen te voldoen aan de voorwaarden voor toegang. Wanneer houders van een dienstpaspoort een gevaar vormen voor de openbare orde en/of de nationale veiligheid kan de toegang tot het grondgebied worden geweigerd. </antwoord>
      <antwoord nummer="5">Iedere aanvraag voor een bezoek aan of verblijf in Nederland wordt beoordeeld op zijn eigen merites. Indien het individuele geval daartoe aanleiding geeft zal de toegang tot Nederland worden geweigerd. Ik ben van mening dat de AEL met de gang van zaken rond de uitnodiging aan de heer Hussain Ahmad Qazi een duidelijk signaal heeft gekregen. </antwoord>
      <antwoord nummer="6">In ons rechtssysteem is een voorafgaande controle op (te verwachten) uitingen van gedachten en gevoelens niet toegestaan. Pas bij daadwerkelijke overtredingen van wettelijke normen zoals vastgelegd in het Wetboek van Strafrecht kan de overheid repressief optreden. Deze systematiek geldt ook voor de organisatie van bijeenkomsten die vallen onder het recht van vergadering en betoging. Preventief optreden is dan slechts in bijzondere omstandigheden mogelijk, gelet op de in artikel 9 van de Grondwet vastgelegde beperkingensystematiek. Zoals uiteengezet in het antwoord op vraag één, kan vreemdelingen die een gevaar vormen voor de openbare orde en/of de nationale veiligheid de toegang tot ons land worden ontzegd. </antwoord>
      <noten afkomstig="antwoord"/>
   </antwoorden>
</kvr>
