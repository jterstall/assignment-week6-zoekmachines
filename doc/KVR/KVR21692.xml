<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst, Albayrak en Depla (allen PvdA) aan de ministers van Justitie en van Binnenlandse Zaken en Koninkrijksrelaties over onvoldoende politiecapaciteit voor het oprollen van illegale hennepkwekerijen in woonhuizen. (Ingezonden 1 oktober 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21692
</item>
         <item attribuut="Inhoud">Vragen over een kennelijke achterstand bij het oprollen van illegale hennepkwekerijen. Welke wettelijke instrumenten hebben de gemeenten om de growshops (toeleverende bedrijfjes) aan te pakken?</item>
         <item attribuut="Rubriek">Criminaliteit en openbare orde (Drugsbestrijding) Criminaliteit en openbare orde (Politie)</item>
         <item attribuut="Trefwoorden">Drugsbestrijding Politie</item>
         <item attribuut="Vindplaats">Kamervragen met antwoord 2004-2005, nr. 454, Tweede Kamer</item>
         <item attribuut="Vraagnr_bij_indiening">2040500860</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Albayrak</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2004-11-23</item>
         <item attribuut="Datum_indiening">2004-10-01</item>
         <item attribuut="Document-id">KVR21692</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="949" allpagenumbers="949 950" vetnummer="2040500860" code="0405tkkvr454" lopendefooter="Tweede Kamer, vergaderjaar 2004–2005, Aanhangsel" filenaam="KVR21692" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="454" onderwerp="" indiendatum="2004-10-1">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Depla</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="23 november 2004), zie ook Aanhangsel Handelingen nr. 219, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Politie kan de wietteelt niet aan»? <voetnoot nummer="1"/>
      </vraag>
      <vraag nummer="2">Is het waar dat in de gemeente Utrecht enige tientallen wiettelers al maandenlang ongestoord hun gang kunnen gaan terwijl hun adressen bij de politie bekend zijn? Wat is uw oordeel hierover? Zo ja, wie is verantwoordelijk voor deze achterstand? Wat gaat u doen om ervoor te zorgen dat deze achterstand op korte termijn wordt ingehaald? </vraag>
      <vraag nummer="3">Zijn de zogenaamde growshops een spil en plegen zij strafbare handelingen zoals het leveren van planten en stekjes, het installeren van voorzieningen voor het aftappen van elektriciteit, het organiseren van de teelt, het afnemen van het eindproduct en het witwassen van de opbrengst? Welke instrumenten hebben gemeenten om deze growshops aan te pakken? Bent u op de hoogte van de problemen van gemeenten om deze growshops aan te pakken? Is het waar dat zij deze growshops alleen aan kunnen pakken als ze de Opiumwet overtreden? Wanneer komt u met aanvullende instrumenten? </vraag>
      <vraag nummer="4">Wat gebeurt er met in beslag genomen apparatuur, zoals lampen? Kunt u voorkomen dat deze via Domeinen weer «in het circuit» komen, waarbij voor de tweede maal BTW over deze apparatuur wordt betaald? Indien u dat niet kunt, vindt u het verantwoord dat de staat op deze wijze verdient aan de illegale teelt van wiet? </vraag>
      <vraag nummer="5">Is dit het zoveelste bewijs dat regulering aan de achterdeur van koffieshops onvermijdelijk is? </vraag>
      <noten afkomstig="vraag">
         <noot nummer="1" datum="2004-09-25" bron="Het Utrechts Nieuwsblad">Het Utrechts Nieuwsblad, 25 september 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De aanpak van grootschalige en bedrijfsmatige hennepteelt heeft prioriteit bij de politie, het Openbaar Ministerie en de gemeente Utrecht. Bij de aanpak van niet-bedrijfsmatige hennepteelt («huisteelt») dienen politie en justitie voortdurend een afweging te maken met betrekking tot de inzet van politiecapaciteit. Dit leidt er in de praktijk toe dat in bepaalde gevallen aan andere relatief zwaardere delicten tijdelijk meer prioriteit wordt gegeven. Indien sprake is van een huisteelt waarvan bekend is dat er risico’s zijn ten aanzien van de veiligheid voor de omgeving, bewoners of omwonenden wordt direct door de politie opgetreden. Ook worden hennepkwekerijen waarop de politie bij toeval stuit direct ontmanteld. Voor de overige gevallen geldt dat de politie in overleg met het Openbaar Ministerie, de gemeente, woningbouwcoöperaties en nutsbedrijven een planmatige aanpak hanteert om op grond van de Opiumwet meerdere huiskwekerijen op één dag te kunnen ontmantelen. Teneinde zorgvuldig optreden te kunnen waarborgen, zal de politie niet zonder meer tot feitelijke ontmanteling overgaan, maar eerst zorgdragen voor een goede informatiepositie. Daarmee is de nodige voorbereidingstijd gemoeid, mede omdat de politie hiervoor afhankelijk is van derden. Ik ben mij ervan bewust dat (mede) door de bovengenoemde prioriteitstelling en noodzaak tot zorgvuldige voorbereiding achterstanden (kunnen) optreden. In dit kader zou ik voorts willen wijzen op het streven van politie en justitie in de gemeente Utrecht de nu bekende hennepkwekerijen uiterlijk januari 2005 te ontmantelen. Daarnaast benadruk ik dat de gemeente Utrecht momenteel in samenwerking met de politie, het Openbaar Ministerie, ENECO Energie, de Belastingdienst, woningbouwverenigingen en uitkeringsinstanties druk doende is om een integrale aanpak van de hennepteelt – «Halt aan huisteelt hennep» – te initiëren, welke naar verwachting begin 2005 van start zal gaan. Met de totstandkoming van deze integrale aanpak beogen de betrokken partijen een verdere verhoging van de efficiëntie en effectiviteit van de aanpak van de hennepteelt in de gemeente Utrecht te realiseren. </antwoord>
      <antwoord nummer="3">Allereerst dient, zoals reeds in antwoord op eerdere kamervragen (Aanhangsel Handelingen nr. 1755, vergaderjaar 2002–2003) is aangegeven, voor wat betreft de aanpak van growshops in zijn algemeenheid te worden aangetekend dat de verkoop van producten die bij de teelt van cannabis worden gebruikt op zichzelf niet strafbaar is. Waar het handel in legale producten betreft, zijn de mogelijkheden voor de aanpak van growshops door gemeenten, politie en Openbaar Ministerie beperkt. Wel wordt nadrukkelijk opgetreden tegen growshops die zich schuldig maken aan strafbare feiten. Het Openbaar Ministerie kan bijvoorbeeld in bepaalde gevallen na strafrechtelijk onderzoek betrokkenen vervolgen voor medeplichtigheid en deelneming aan grootschalige en bedrijfsmatige teelt van nederwiet. Daarnaast beschikken gemeenten op basis van de Opiumwet over enkele mogelijkheden om tegen growshops op te treden. Zo is de burgemeester op grond van artikel 13b lid 1 van de Opiumwet (Wet Damocles) bevoegd om bestuursdwang (waaronder sluiting) toe te passen, indien in voor het publiek toegankelijke lokalen een middel als bedoeld in Lijst Iof IIvan de Opiumwet wordt verkocht, afgeleverd of verstrekt, dan wel daartoe aanwezig is. Ook biedt artikel 3b van de Opiumwet mogelijkheden om op te treden tegen het actief reclame maken door growshops voor kweekbenodigdheden ten behoeve van de teelt van cannabis. Dit heb ik reeds aangegeven in antwoord op de door het lid Joldersma gestelde vragen van 26 juni 2003 (nr. 2020313890). Ten slotte wijs ik in dit kader op het initiatief van de gemeente Maastricht – dat aandachtig wordt gevolgd – om growshops via de APV vergunningplichtig te maken, waardoor het wellicht mogelijk wordt het instrumentarium van de wet BIBOB op growshops toe te passen. Zoals is aangegeven in de Cannabisbrief (TK 2003–2004, 24 077, nr. 125), wordt vanuit het Ministerie van Justitie momenteel onderzoek verricht naar de kwetsbaarheden van de coffeeshopbranche voor het (verder) doordringen van georganiseerde criminaliteit. Daartoe wordt een doorlichting van de coffeeshopbranche in Venlo en Amsterdam verricht, waarbij ook de bevindingen van een eerdere verkenning in Utrecht worden betrokken. In deze doorlichting gaat tevens aandacht uit naar de mogelijke strafrechtelijk verwijtbare betrokkenheid van zogeheten growshops bij het faciliteren van de hennepteelt. Op basis van deze rapportage, die eind 2004 zal zijn afgerond, zal bezien worden in hoeverre nadere maatregelen ten aanzien van growshops aangewezen zijn. </antwoord>
      <antwoord nummer="4">Vast beleid van het Openbaar Ministerie bij inbeslagname van assimilatielampen is dat onttrekking aan het verkeer wordt gevorderd teneinde de lampen te vernietigen. Niet ten aanzien van alle goederen die bij de ontmanteling van een hennepplantage in beslag worden genomen, kan overigens zondermeer worden gesteld dat zij van zodanige aard zijn, dat ongecontroleerd bezit daarvan in strijd is met de wet of met het algemeen belang waardoor onttrekking en vernietiging mogelijk is. Echter, voorwerpen die op zichzelf ongevaarlijk zijn, kunnen ook aan het verkeer worden onttrokken als ze in gezamenlijk verband staan tot andere, wel gevaarlijke, voorwerpen of als ze onderdeel vormen van een geheel dat als zodanig gevaarlijk is. Ook deze grond voor onttrekking kan in bepaalde gevallen worden toegepast. </antwoord>
      <antwoord nummer="5">Nee. Voor een nader antwoord op deze vraag zou ik u willen verwijzen naar de brief mijnerzijds naar aanleiding van de aangehouden motie van de leden Van der Ham (D66) en Albayrak (PvdA) over experimenten met een vorm van meer gereguleerde cannabisteelt (24 077, nr. 135), die op 29 september 2004 aan de Tweede Kamer is toegezonden (TK 2004–2005, 20 477, nr. 138). </antwoord>
      <noten afkomstig="antwoord"/>
   </antwoorden>
</kvr>
