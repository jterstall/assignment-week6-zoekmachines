<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Te Veldhuis (VVD) en Buijs (CDA) aan de ministers van Economische Zaken en van Binnenlandse Zaken en Koninkrijksrelaties over de bezetting van de Kerncentrale Borssele door Greenpeace. (Ingezonden 23 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13160
</item>
         <item attribuut="Inhoud">Vragen over de beveiliging van de kerncentrale Borssele, nadat is gebleken dat Greenpeace op kennelijk eenvoudige wijze het beveiligingshek om de kerncentrale heeft kunnen doordringen en vervolgens het dak van de kerncentrale heeft bezet, als protest tegen het transport per trein van splijtstofstaven.</item>
         <item attribuut="Rubriek">Energie, water en grondstoffen (Kernenergie) Milieu (Gevaarlijke stoffen)</item>
         <item attribuut="Trefwoorden">Kerncentrales Vervoer gevaarlijke stoffen</item>
         <item attribuut="Vindplaats">Kamervragen met antwoord 2000-2001, nr. 726, Tweede Kamer</item>
         <item attribuut="Vraagnr_bij_indiening">2000105040</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Te Veldhuis</persoon>
            <persoon partij="CDA">Buijs</persoon>
         </item>
         <item attribuut="Datum_reaktie">2001-02-21</item>
         <item attribuut="Datum_indiening">2001-01-23</item>
         <item attribuut="Document-id">KVR13160</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1501" allpagenumbers="1501 1502" vetnummer="2000105040" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13160" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="726" onderwerp="" indiendatum="2001-01-23">
         <vrager partij="VVD" oorsprong="parlement">Te Veldhuis</vrager>
         <vrager partij="CDA" oorsprong="parlement">Buijs</vrager>
         <vraagt-aan>de ministers van Economische Zaken en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-02-21">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Hebt u kennis genomen van berichten in bijna alle media dat Greenpeace het koepeldak van de Kerncentrale Borssele op 17 januari jl. heeft bezet om te protesteren tegen het transport per trein van splijtstofstaven van Borssele naar een opwerkingsfabriek in Frankrijk? </vraag>
      <vraag nummer="2">Wat vindt u van het feit dat Greenpeace op kennelijk eenvoudige wijze het beveiligingshek om de kerncentrale Borssele heeft kunnen doordringen en zich vervolgens op het dak van de Kerncentrale heeft kunnen begeven? </vraag>
      <vraag nummer="3">Welke conclusies verbindt u hieraan voor wat betreft de beveiliging van de kerncentrale Borssele? </vraag>
      <vraag nummer="4">Acht u het denkbaar dat groepen met minder vredelievende en/of ideële doelstellingen zich aldus eveneens relatief eenvoudig en wederrechtelijk toegang zouden kunnen verschaffen tot deze kerncentrale, en op die manier zelfs serieuzere schade zouden kunnen aanrichten? </vraag>
      <vraag nummer="5">Geeft een en ander u aanleiding tot nadere bezinning over veiligheidsvoorschriften, al dan niet in de vorm van wijziging van vergunningsvoorwaarden, waaronder die betreffende de beveiliging? </vraag>
      <vraag nummer="6">Acht u het wederrechtelijk kunnen binnendringen van het terrein van de Kerncentrale Borssele overigens niet des te opmerkelijker en bedenkelijker, omdat Greenpeace al vooraf acties had aangekondigd? Had – mede gelet op ervaringen uit het verleden en de vermelde aankondiging – niet alerter moeten zijn optreden door de meest betrokken instanties? </vraag>
      <vraag nummer="7">In hoeverre acht u – naast de voorwaarden in de vergunning op grond van de Kernenergiewet – ook een eigen verantwoordelijkheid en alertheid van politiële instanties bij dit soort gevoelige complexen op hun plaats? Is hier in dit concrete geval op adequate wijze aan voldaan? Kunt u dit beredeneerd toelichten? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">In het beveiligingsconcept van de kerncentrale Borssele is de functie van het dubbel uitgevoerde hekwerk en de daarbij geïnstalleerde apparatuur rondom het gehele complex drievoudig: het aangeven van de terreingrens, het opwerpen van een eerste barrière tegen eventuele indringers en het detecteren en observeren daarvan. In dit geval werden de indringers – welke achteraf actievoerders van Greenpeace bleken te zijn – onmiddellijk gedetecteerd en geobserveerd en werden terstond beveiligingsmaatregelen geactiveerd waardoor binnendringen in de kerncentrale zelf onmogelijk werd. Van de zes indringers werden er drie onmiddellijk aangehouden; de drie overigen slaagden erin het koepeldak van de kerncentrale te beklimmen. Omdat op dat moment duidelijk was geworden dat het om een demonstratie van Greenpeace ging en overigens de veiligheid van de kerncentrale op geen enkele wijze in het geding was, is door de betrokken autoriteiten welbewust besloten terughoudend op te treden teneinde de veiligheid van zowel het personeel als die van de actievoerders niet in gevaar te brengen. Na verloop van tijd zijn ook de actievoerders die zich op het koepeldak bevonden aangehouden. Aan deze gang van zaken verbind ik de conclusie dat de beveiliging van de kerncentrale Borssele, zowel in technische als in bewakingspersonele zin, adequaat heeft gefunctioneerd: op geen enkel moment is de veiligheid van de kerncentrale in het geding geweest. </antwoord>
      <antwoord nummer="4">Het beveiligingsconcept van de kerncentrale maakt het menselijkerwijze gesproken onmogelijk de kerncentrale zelf binnen te dringen, zodat de nucleaire veiligheid door zo’n actie op geen enkele wijze in gevaar komt. Zelfs in het hypothetische geval dat sprake is van ongewenst binnendringen in de kerncentrale zijn er veiligheidsvoorzieningen getroffen waardoor de nucleaire veiligheid niet kan worden aangetast. Dat neemt niet weg dat het denkbaar is dat ook groepen met minder vredelievende en/of ideële doelstellingen zich – wederrechtelijk – toegang tot het terrein van de kerncentrale kunnen verschaffen en daarbij materiële schade aanrichten. Daardoor wordt de veiligheid van de kerncentrale zelf echter niet aangetast. </antwoord>
      <antwoord nummer="5">Nee, het beveiligingsconcept en -niveau van de kerncentrale Borssele acht ik adequaat. </antwoord>
      <antwoord nummer="6">Het was de betrokken autoriteiten bekend dat Greenpeace van plan was actie te voeren; daarbij ging de aandacht echter vooral uit naar mogelijke blokkades van het voorgenomen transport van bestraalde splijtstof en niet zozeer naar een mogelijke beklimming van het koepeldak van de kerncentrale. Gelet op de bij de betrokken autoriteiten beschikbare informatie meen ik dat zij in voldoende mate alert hebben opgetreden. </antwoord>
      <antwoord nummer="7">De politiële instanties hebben een eigen verantwoordelijkheid voor het adequaat kunnen optreden bij objecten. Mede afhankelijk van de aard van een object dient de politie zich voor te bereiden op mogelijke calamiteiten. Overigens kan deze voorbereiding niet los gezien worden van de maatregelen die – in dit specifieke geval – door de beheerder van de kerncentrale Borssele zijn opgenomen, al dan niet in het kader van de voorwaarden in de Kernenergiewetvergunning. Gezien het verloop van de actie – zoals aangegeven in het antwoord op vraag 2 en 3 – is er voor mij geen reden om te twijfelen aan het adequaat optreden van de politie in dit concrete geval. </antwoord>
      <noten afkomstig="antwoord"/>
   </antwoorden>
</kvr>
