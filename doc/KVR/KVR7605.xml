<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over vervoer van radio-actief materiaal door de N.A.M.. (Ingezonden 9 juli 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7605
</item>
         <item attribuut="Inhoud">Vragen over vervoer van radioactief afval via de openbare weg zonder aan de voorschriften te voldoen en over het lozen van radioactief afvalwater in de sloten bij Blijham en Nieuwolda.</item>
         <item attribuut="Rubriek">Milieu (Radioactieve stoffen)</item>
         <item attribuut="Trefwoorden">Radioactieve afvalstoffen Vervoer gevaarlijke stoffen</item>
         <item attribuut="Vindplaats">Kamervragen met antwoord 1997-1998, nr. 1617, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1998-08-03</item>
         <item attribuut="Datum_indiening">1998-07-09</item>
         <item attribuut="Document-id">KVR7605</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3317" allpagenumbers="3317 3318" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7605" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1617" onderwerp="" indiendatum="1998-07-9">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1998-08-3">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van berichten dat de Nederlandse Aardolie Maatschappij (N.A.M.) via de openbare weg en zonder aan de voorschriften hiervoor te voldoen, radio-actief materiaal heeft vervoerd? <voetnoot nummer="1"/>
      </vraag>
      <vraag nummer="2" voetnoot="2">Hebt u tevens kennisgenomen van berichten dat de N.A.M. onlangs radio-actief afvalwater heeft geloosd in sloten bij Blijham en Nieuwolda? <voetnoot nummer="2"/>
      </vraag>
      <vraag nummer="3">Welke gevolgen kan een en ander hebben voor zowel het milieu als de volksgezondheid en welke maatregelen gaat u in dit verband treffen? </vraag>
      <vraag nummer="4">Wat gaat u ondernemen in de richting van de N.A.M.? Wilt u hierbij in ogenschouw nemen dat de N.A.M. recentelijk vaker in opspraak is gekomen wegens al dan niet opzettelijke slordigheden bij het nakomen van wet- en regelgeving? </vraag>
      <vraag nummer="5">Kunt u de N.A.M. er – wellicht nogmaals – op wijzen dat de in ons land geldende wet- en regelgeving op de voor de N.A.M. relevante beleidsterreinen ook en zeker niet in de laatste plaats geldt voor de N.A.M.? </vraag>
      <noten afkomstig="vraag">
         <noot nummer="1" datum="1998-07-3" bron="Vrij Nederland, 4 juli jl.; TV Drenthe">Vrij Nederland, 4 juli jl.; TV Drenthe, 3 juli 1998</noot>
         <noot nummer="2" datum="1998-07-4" bron="Vrij Nederland">Vrij Nederland, 4 juli 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja, bedoeld wordt het voorval «Grootegast-100». Over dit voorval is door de N.A.M. gerapporteerd aan de Inspectie Milieuhygiëne. Op basis van deze rapportage kan het voorval in het kort als volgt worden omschreven. – Bij een operatie op de gaswinningslocatie Grootegast-100 zijn circa 230 opvoerbuizen met een diameter van ca. 13 cm en in lengte variërend van 9–13 meter uit een boorput verwijderd. Daar bij controles in 1995 en 1997 geen radioactiviteit was aangetoond in de bovengrondse installaties op deze locatie was er geen aanleiding de ondergrondse opvoerbuizen apart op radioactiviteit te controleren. Dergelijke partijen buizen worden verkocht aan de firma Bakker te Coevorden. – Contractueel is tussen de N.A.M. en de firma Bakker overeengekomen dat door de N.A.M. aangeboden partijen buizen voorafgaande aan de overdracht, nog door de firma Bakker zullen worden gecontroleerd op radioactieve besmetting. Als door de firma Bakker een radioactieve besmetting wordt geconstateerd vindt contractueel geen overdracht plaats en is overeengekomen dat de N.A.M. alsnog alle noodzakelijke maatregelen zal treffen. Deze contractuele verhouding heeft geen invloed op de verantwoordelijkheid van de N.A.M. voor de naleving van de voorschriften in de Kernenergiewet. – In een klein deel van de partij werden door de firma Bakker aan de binnenzijde van de buizen radioactieve besmettingen aangetroffen. Het betreffende deel van de partij is derhalve niet door de firma Bakker geaccepteerd. Door de N.A.M. is de verantwoordelijkheid voor dat deel van de partij ingevuld door het over te brengen naar de nabij gelegen locatie Coevorden 07. – Door de KEMA is vervolgens in opdracht van de N.A.M. onderzoek ingesteld naar de ernst van de radioactieve besmetting. Uit dat onderzoek is naar voren gekomen dat de maximaal aangetoonde specifieke activiteit van de scale (ketelsteenachtige afzetting) in de buizen circa 180 becquerel per gram bedroeg. Een specifieke activiteit van meer dan 100 becquerel per gram is ingevolge de Kernenergiewet vergunningplichtig. Het betreft in totaal enige tientallen besmette buizen afkomstig uit het onderste deel van de put. Het bovenste deel was niet besmet. – De besmetting is door de firma Bakker geconstateerd op 15 juni 1998. De N.A.M. heeft het voorval op 16 juni 1998 gemeld bij de inspectie Milieuhygiëne. De KEMA heeft op 17 juni 1998 van de N.A.M. opdracht gekregen onderzoek in te stellen. Op aanwijzing van de Inspectie Milieuhygiëne zijn de buizen in afwachting van de resultaten van het onderzoek door de KEMA en de rapportage over het voorval door de N.A.M. op de locatie Coevorden 07 opgeslagen gebleven. – De N.A.M. heeft een Kernenergiewet-vergunning voor het voorhanden hebben van dergelijk met radioactieve stoffen besmet materiaal. Voor het transport is geen vergunning ingevolge de Kernenergiewet noodzakelijk indien voldaan wordt aan de (inter)nationale regelgeving op het gebied van vervoer van radioactieve stoffen. In het onderhavige geval heeft de N.A.M. voor het transport van de locatie Grootegast-100 naar het terrein van de firma Bakker te Coevorden en vervolgens naar de locatie Coevorden 07 niet voldaan aan de regels die gesteld worden voor het vervoer van radioactieve stoffen, daar op het moment van aanvang van het vervoer bij de N.A.M. niet bekend was dat een deel van de buizen scale met een specifieke activiteit van meer dan 100 becquerel per gram bevatte. – De Inspectie Milieuhygiëne is voornemens aan de N.A.M. toestemming te geven om het betreffende deel van de partij voor decontaminatie naar het ECN over te brengen. Bij het daarvoor noodzakelijke transport zal door de N.A.M. voldaan worden aan de regels voor vervoer van radioactieve stoffen. </antwoord>
      <antwoord nummer="2">Nee, mij is niet bekend dat de N.A.M. afvalwater met ingevolge de Kernenergiewet vergunningplichtige hoeveelheden radioactieve stoffen heeft geloosd in sloten bij Blijham en Nieuwolda. De N.A.M. heeft van een dergelijk voorval geen melding gemaakt bij de Inspectie Milieuhygiëne. Verder kan ik mededelen dat in de aan de N.A.M. verleende Kernenergiewetvergunning dergelijke lozingen niet vergund zijn. Overigens ben ik van mening dat uit het artikel in Vrij Nederland van 4 juli jl. niet is af te leiden dat de N.A.M. afvalwater met daarin vergunningplichtige hoeveelheden radioactieve stoffen zou hebben geloosd in sloten bij Blijham en Midwolda. In het betreffende artikel worden niet-radio-actieve stoffen genoemd als verontreinigen in het afvalwater. Met betrekking tot de lozingen van andere dan radioactieve stoffen in oppervlaktewater is de Provincie Groningen bevoegd gezag. De Provincie Groningen heeft geconstateerd dat het door de N.A.M. gebruikte lozingspunt afwijkt van de verleende lozingsvergunning, echter zonder dat dit gevolgen heeft voor milieu of volksgezondheid. Daarom heeft de Provincie met de N.A.M. afgesproken dat deze het afwijkende lozingspunt formeel zal melden. Deze melding heeft inmiddels plaatsgevonden. </antwoord>
      <antwoord nummer="3">In de rapportage die de Inspectie Milieuhygiëne van de N.A.M. heeft ontvangen met betrekking tot het in antwoord 1 vermelde voorval is vermeld dat het stralingsniveau aan de buitenzijde van de opvoerbuizen niet verhoogd is. Ook zijn de buizen volgens de rapportage van N.A.M. niet uitwendig besmet. Voorts is in de rapportage van de N.A.M. vermeld dat verspreiding van radioactieve stoffen vanuit het inwendige van de opvoerbuizen naar het milieu niet aannemelijk is. De door de N.A.M. betrokken stellingname wordt ondersteund door de resultaten van het door KEMA ingestelde onderzoek. Derhalve kom ik tot de conclusie dat er geen gevolgen zijn voor de volksgezondheid of het milieu. </antwoord>
      <antwoord nummer="4 en 5">Gelet op de eerdere correspondentie die de Inspectie Milieuhygiëne met de N.A.M. gevoerd heeft met betrekking tot de Kernenergiewet en de daarop gebaseerde regelgeving en de op die wet gebaseerde vergunning van de N.A.M., heb ik geen reden om te twijfelen aan het bekend zijn bij de N.A.M. van de wet- en regelgeving met betrekking tot radioactieve stoffen. Ik zie derhalve geen reden om de N.A.M. voor dit geval nogmaals op de geldende wet- en regelgeving te wijzen. Het onder antwoord 1 vermelde voorval was voor de N.A.M. een onverwacht voorval. De N.A.M. werd geconfronteerd met voor een deel besmette opvoerbuizen, terwijl er in de bovengrondse installaties en in het bovenste deel van de opvoerbuizen geen besmettingen werden aangetoond. De N.A.M. was niet eerder geconfronteerd met een dergelijke deelbesmetting van een installatie. Ook de Inspectie Milieuhygiëne is niet eerder geconfronteerd met een dergelijke situatie. Door de N.A.M. zijn aanvullende beheersmaatregelen aangekondigd om herhaling van een dergelijk voorval te voorkomen. Door de Inspectie Milieuhygiëne zal er, in samenwerking met het Staatstoezicht op de Mijnen, op worden toegezien dat dergelijke aanvullende maatregelen ook daadwerkelijk door de N.A.M. genomen zullen worden. </antwoord>
      <noten afkomstig="antwoord"/>
   </antwoorden>
</kvr>
