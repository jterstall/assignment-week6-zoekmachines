<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Niederer en Van den Doel(beiden VVD) aan de ministers van Justitie en van Defensie over het wapenbeheer bij de Koninklijke Marechaussee op Schiphol.(Ingezonden 4 april 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13773
</item>
         <item attribuut="Inhoud">Vragen naar aanleiding van een bericht in De Volkskrant van 2 april 2001 dat het wapenbeheer bij de Koninklijke Marechaussee op Schiphol ondanks herhaaldelijke waarschuwingen en dodelijke incidenten nog steeds onveilig is.</item>
         <item attribuut="Rubriek">Veiligheidsbeleid en defensie (Landmacht) Veiligheidsbeleid en defensie (Militair materieel) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Marechaussee Schiphol Wapens</item>
         <item attribuut="Vindplaats">Kamervragen met antwoord 2000-2001, nr. 1269, Tweede Kamer</item>
         <item attribuut="Vraagnr_bij_indiening">2000109040</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="VVD">Niederer</persoon>
            <persoon partij="VVD">Van den Doel</persoon>
         </item>
         <item attribuut="Datum_reaktie">2001-06-05</item>
         <item attribuut="Datum_indiening">2001-04-04</item>
         <item attribuut="Document-id">KVR13773</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2647" allpagenumbers="2647 2648" vetnummer="2000109040" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13773" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1269" onderwerp="" indiendatum="2001-04-4">
         <vrager partij="VVD" oorsprong="parlement">Niederer</vrager>
         <vrager partij="VVD" oorsprong="parlement">Van den Doel</vrager>
         <vraagt-aan>de ministers van Justitie en van Defensie</vraagt-aan>
      </vraagdata>
      <antwoorddata antwoorddatum="5 juni 2001) Zie ook Aanhangsel Handelingen nr. 1126, vergaderjaar 2000–2001">
         <antwoorder functie="minister" ministerie="Defensie">De Grave</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het bericht dat het wapenbeheer bij de Koninklijke Marechaussee op Schiphol ondanks herhaalde waarschuwingen en dodelijke incidenten nog steeds onveilig is? <voetnoot nummer="1"/>
      </vraag>
      <vraag nummer="2">Is uit een vertrouwelijk, intern rapport van de Koninklijke Marechaussee gebleken dat zij op de hoogte was/is van de hoge risico’s van het gevoerde wapenbeheer en de stijging van het aantal schietincidenten? </vraag>
      <vraag nummer="3">Klopt het dat de vereiste maatregelen na het uitkomen van dit rapport niet genomen zijn? Zo ja, waarom niet? Zo neen, welke maatregelen zijn er genomen? </vraag>
      <vraag nummer="4">Bent u het eens dat er aan deze zorgelijke situatie snel een einde moet komen? Zo ja, hoe wilt u dit gaan bereiken? </vraag>
      <vraag nummer="5">Is het gevoerde wapenbeheer bij andere brigades van de Koninklijke Marechaussee wel toereikend geregeld? Zo neen, wanneer en hoe wilt u dit gaan veranderen? </vraag>
      <noten afkomstig="vraag">
         <noot nummer="1" datum="2001-04-2" bron="Volkskrant">Volkskrant, 2 april 2001</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In opdracht van de Bevelhebber der Marechaussee heeft de Bijzondere Dienst van de Koninklijke marechaussee op Schiphol onderzoek gedaan naar het wapenbeheer. Uit het (vertrouwelijke) rapport van de Bijzondere Dienst is niet gebleken dat de regelgeving als zodanig tot hoge risico’s heeft geleid. Het rapport maakt wel gewag van individuele risico’s, die vooral verband houden met «op de man» verstrekte wapens en munitie buiten diensttijd en met ongewilde schoten door het onjuist ontladen van het dienstwapen. In de periode van 1991 tot en met 14 mei 2001 hebben zich bij het district Schiphol in totaal 23 schietincidenten voorgedaan. In totaal zijn bij het krijgsmachtdeel in deze periode 166 schietincidenten voorgevallen. Bij één incident was sprake van een dodelijk ongeval, in twee gevallen van zelfdoding. Van een stijging van het aantal schietincidenten is geen sprake. Het rapport concludeert dat beter moet worden toegezien op de naleving van de instructies voor het tussen diensten mee naar huis nemen van het dienstwapen. Het wapenbeheer, dat wil zeggen de regels en instructies voor het gebruik van dienstwapens, is thans als volgt: Het uitvoerend personeel voert de opgedragen diensten uit – in overeenstemming met de Operationele Instructie van de Bevelhebber der Marechaussee – met het persoonlijk dienstwapen in geladen toestand. Na afloop van de dienst moet het dienstwapen in ongeladen toestand worden opgeborgen. Hiervoor moet iedere brigade beschikken over een ontlaadhoek. Het dienstwapen wordt in beginsel niet mee naar huis genomen. Slechts onder strikte voorwaarden, als er naar het oordeel van de brigadeleiding sprake is van een operationele noodzaak, kan hiervoor een ontheffing tot maximaal 48 uur worden verleend. Al het personeel van de Koninklijke marechaussee wordt opgeleid om met het persoonlijk dienstwapen te kunnen omgaan. Voor het uitvoerend personeel zijn bovendien regelmatige schietoefeningen verplicht en jaarlijks moet een certificaat schietvaardigheid worden behaald. Zonder dit certificaat mag men geen gewapende dienst verrichten. Het gebruik en het opbergen van het persoonlijk wapen zijn in Operationele Instructies vastgelegd. </antwoord>
      <antwoord nummer="3 en 4">Het district Schiphol heeft de Operationele Instructies nader uitgewerkt in districtsorders en de Vaste Order Veiligheid. Naar aanleiding van het interne rapport van de Bijzondere Dienst is de leiding van het district Schiphol formeel opgedragen maatregelen te treffen om te voorkomen dat het persoonlijk wapen nog langer op legerings- of hotelkamers wordt opgeborgen. Deze nadere aanwijzing is ook verwerkt in de districtsorders. Zoals ik u al meldde naar aanleiding van vragen van het lid Van der Doel (TK 99–2000, Aanhangsel van de handelingen blz. 1447 en 1448), heeft de Bevelhebber der Marechaussee zijn ondercommandanten opdracht gegeven de geldende Operationele Instructies strikt in acht te (doen) nemen en, zo nodig, aan te passen. Het interne voorlichtingsbulletin van de Koninklijke marechaussee van februari 2000 heeft extra aandacht besteed aan de regels voor de omgang met dienstwapens. In aanvulling op het reguliere toezicht van de brigadecommandanten oefent inmiddels ook de piketofficier calamiteiten toezicht uit op de naleving van deze regels. Hem is onder meer opgedragen te controleren of dienstwapens naar legerings-, hotelkamers of huisadressen worden meegenomen. Overtreding van de regels wordt tuchtrechtelijk afgedaan. De commandant van het district Schiphol en de medezeggenschapscommissie hebben zich voorts gebogen over het tijdverlies waarmee – vanwege de grote spreiding van de werklocaties over de gehele luchthaven Schiphol – het ophalen en het terugbrengen van dienstwapens gepaard gaat. In bijzondere situaties kan zelfs de snelheid van de inzet in het gedrang komen. Er is dan ook gezocht naar mogelijkheden om wapens dichterbij de werklocaties op te slaan. Nog dit najaar zullen twee extra wapenopslagruimten met bijbehorende ontlaadhoek op het luchthaventerrein in gebruik worden genomen. Zodra deze voorzieningen beschikbaar zijn, zal de Koninklijke marechaussee op Schiphol over voldoende en voldoende gespreide opslagcapaciteit voor dienstwapens beschikken. Zolang er nog onvoldoende ontlaadhoeken zijn, staat de districtsleiding uit veiligheidsoverwegingen toe geladen wapens in de holster in het persoonlijke wapenkluisje op te bergen. Als voorlopige maatregel acht ik deze werkwijze aanvaardbaar. </antwoord>
      <antwoord nummer="5">Naar aanleiding van de eerdergenoemde opdracht de geldende Operationele Instructies strikt in acht te (doen) nemen en waar nodig aan te passen, hebben de districtscommandanten en de commandanten van de brigades maatregelen getroffen om het aantal beschikbare ontlaadhoeken te vergroten, de naleving van de regels bij de brigades steekproefsgewijs te controleren, deze controles te intensiveren en regelmatig aandacht aan het onderwerp te besteden in managementvergaderingen. Met deze aanvullingen op de Operationele Instructies is het wapenbeheer bij de andere brigades van de Koninklijke marechaussee thans toereikend geregeld. </antwoord>
      <noten afkomstig="antwoord"/>
   </antwoorden>
</kvr>
