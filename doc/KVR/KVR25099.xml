<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Visser (VVD) aan de minister voor Vreemdelingenzaken en Integratie en de staatssecretaris van Sociale Zaken en Werkgelegenheid over bijstandsuitkering aan illegale kinderen in Nederland. (Ingezonden 30 januari 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25099
</item>
         <item attribuut="Inhoud">Volgens de Centrale Raad van Beroep hebben minderjarige illegalen recht op bijstand, ook als hun ouders daar geen recht op hebben. Doorkruist deze uitspraak het algemene beleid en welke consequenties heeft dit voor eventuele andere aanvragen voor bijstandverlening door minderjarige illegalen.</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening)) Staats- en bestuursrecht (Vreemdelingenrecht) Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Bijstand Jeugdigen Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1036, Tweede Kamer</item>
         <item attribuut="Vraagnr_bij_indiening">2050607160</item>
         <item attribuut="Afkomstig_van">Vreemdelingenzaken en Integratie (VI) Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Visser</persoon>
         </item>
         <item attribuut="Datum_reaktie">2006-03-10</item>
         <item attribuut="Datum_indiening">2006-01-30</item>
         <item attribuut="Document-id">KVR25099</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2201" allpagenumbers="2201 2202" vetnummer="2050607160" code="0506tkkvr1036" lopendefooter="Tweede Kamer, vergaderjaar 2005–2006, Aanhangsel" filenaam="KVR25099" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1036" onderwerp="" indiendatum="2006-01-30">
         <vrager partij="VVD" oorsprong="parlement">Visser</vrager>
         <vraagt-aan>de minister voor Vreemdelingenzaken en Integratie en de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-03-10">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de uitspraak van de Centrale Raad van Beroep (CRvB) inzake de bijstandsverlening ten behoeve van kinderen waarvan de ouders geen recht hebben op bijstand? <voetnoot nummer="1"/>
      </vraag>
      <vraag nummer="2" voetnoot="2">Hoe beoordeelt u deze uitspraak? In hoeverre is deze uitspraak een doorkruising van het beleid dat voortvloeit uit zowel de Vreemdelingenwet als de Koppelingswet. <voetnoot nummer="2"/>
      </vraag>
      <vraag nummer="3">Wat zijn de potentiële gevolgen van deze uitspraak? Kan deze uitspraak leiden tot toekenningen bij soortgelijke aanvragen om bijstand door minderjarigen die illegaal in Nederland zijn dan wel niet tot Nederland zijn toegelaten? </vraag>
      <vraag nummer="4">In hoeverre is bij de toekenning van eventuele andere aanvragen om bijstand door kinderen van belang dat ouders van kinderen een vergunning tot verblijf hebben aangevraagd, zoals in de onderhavige rechtszaak het geval was? </vraag>
      <vraag nummer="5">Indien u mening deelt dat deze uitspraak het beleid doorkruist, welke stappen zult u dan ondernemen? Welke wetten zouden moeten worden aangepast? </vraag>
      <vraag nummer="6">Zijn indertijd de consequenties van het Internationaal Verdrag voor de Rechten van het Kind (IRVK) niet onderschat? Wordt dit verdrag door andere verdragspartners, bijvoorbeeld de lidstaten van de Europese Unie op soortgelijke wijze geïnterpreteerd en in praktijk gebracht als nu door de CRvB? Wilt u dit in kaart laten brengen? </vraag>
      <noten afkomstig="vraag">
         <noot nummer="3"/>
         <noot nummer="1">LJN: AVO197, Centrale Raad van Beroep, 05/3621 WWB + 05/3622 WWB</noot>
         <noot nummer="2">Staatsblad 1998, 203</noot>
         <noot nummer="3">Zie hiervoor ook de inbreng van de VVD-fractie tijdens de begrotingsbehandeling Justitie/V&amp;I november 2005 d.d. waarin hier reeds om werd verzocht. (Handelingen, nrs. 25 en 26 vergaderjaar 2005–2006)</noot>
      </noten>
   </vragen>
   <antwoorden aantal="5">
      <antwoord nummer="1">Ja, deze uitspraak is mij bekend. </antwoord>
      <antwoord nummer="2 en 3">Het beginsel van de Koppelingswet en de uitzonderingen daarop zijn neergelegd in artikel 10 Vw 2000: ingeval men geen rechtmatig verblijf heeft, kan men geen aanspraak maken op voorzieningen, verstrekkingen en uitkeringen, behalve met betrekking tot onderwijs, de verlening van medische zorg, de voorkoming van inbreuken op de volksgezondheid en de rechtsbijstand aan een vreemdeling. In artikel 11 Vw 2000 is neergelegd dat het recht op voorzieningen, verstrekkingen en uitkeringen in overeenstemming is met de aard van het verblijf. Tevens is daarin neergelegd dat die aanspraken als regel bestaan indien deze – voor zover hier van belang – bij of krachtens de wet COA of ander wettelijk voorschrift worden gegeven. De onderhavige uitspraak bepaalt dat artikel 16, tweede lid, van de Wet werk en bijstand wegens strijd met artikel 2, eerste lid, van het IVRK buiten toepassing moet worden gelaten in een geval als aan de orde in de uitspraak. Consequentie van deze uitspraak is dat indien ten behoeve van een minderjarige die rechtmatig in Nederland verblijft een aanvraag om verstrekking van bijstand wordt ingediend, gemeenten gehouden zijn om in vergelijkbare individuele gevallen waarin zeer dringende redenen aanwezig zijn, algemene bijstand te verlenen. Dit zal het geval zijn totdat eventueel besloten wordt tot openstelling van een andere voorziening dan de bijstand voor deze groep minderjarigen. Deze mogelijkheid bezie ik momenteel samen met de staatssecretaris van Sociale Zaken en Werkgelegenheid. In de uitspraak is voorts expliciet opgenomen dat niet-rechtmatig verblijvende kinderen géén beroep op bijstand wegens dringende redenen kunnen doen. </antwoord>
      <antwoord nummer="4">Van belang is daarbij dat de desbetreffende kinderen rechtmatig verblijf in Nederland hebben, doordat een aanvraag om een verblijfsvergunning is ingediend. Deze aanvraag kunnen de ouders ten behoeve van de kinderen indienen, maar kinderen kunnen ook zelfstandig een verblijfsvergunning aanvragen. Het al dan niet rechtmatig verblijf van de ouders zelf is derhalve in dezen van ondergeschikt belang. </antwoord>
      <antwoord nummer="5">Zoals hiervoor genoemd, overleg ik met de staatssecretaris van Sociale Zaken en Werkgelegenheid over de consequenties van genoemde uitspraak. Daarbij wordt tevens betrokken de vraag of wet- en regelgeving aanpassing behoeft. Op de uitkomst van dit overleg kan ik niet vooruit lopen. </antwoord>
      <antwoord nummer="6">Zowel tijdens de onderhandelingen over het verdrag, alsmede bij de voorbereiding en de behandeling in het parlement van het Voorstel van Rijkswet tot Goedkeuring van het IVRK (Kamerstukken II 1992/93, 22 855 (R 1451), nrs. 1–3) zijn zoveel en zo goed als mogelijk de gevolgen van het IVRK in kaart gebracht. Zo is er bij de bekrachtiging van het verdrag een aantal interpretatieve verklaringen afgelegd en heeft de regering met name bij artikel 26 het voorbehoud gemaakt dat deze bepaling niet verplicht tot een zelfstandig recht van kinderen op sociale zekerheid, daarbij inbegrepen sociale verzekering. Dit voorbehoud heeft in de onderhavige rechtszaak ook een rol gespeeld. De CRvB heeft er geen doorslaggevende betekenis aan toegekend, nu in de WWB reeds een mogelijkheid is geopend aan minderjarigen bijstand te verlenen wegen zeer dringende redenen. Ik ben van mening dat de eventuele consequenties van het IVRK destijds niet zijn onderschat maar alle consequenties zijn niet altijd tevoren te overzien. Daarbij komt dat ook dit verdrag bij de toepassing zijn eigen dynamiek gaat kennen. Op dit moment heb ik geen overzicht van de wijze waarop andere verdragslanden het verdrag interpreteren en in de praktijk brengen tot mijn beschikking. Ik zie voor de Nederlandse verhoudingen ook geen noodzaak om daartoe over te gaan. Immers, de nationale rechter bepaalt of aan een verdragsartikel rechtstreekse werking toekomt of niet. In het geval van het IVRK wordt daarover door verschillende (nationale) rechters anders gedacht. </antwoord>
      <noten afkomstig="antwoord"/>
   </antwoorden>
</kvr>
