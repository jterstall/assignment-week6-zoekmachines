<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) aan de minister van Volksgezondheid, Welzijn en Sport over huisartsenzorg. (Ingezonden 8 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15222
</item>
         <item attribuut="Inhoud">Vragen naar aanleiding van het bericht 'Huisartsentekort Kaatsheuvel dreigt' in het Brabants Dagblad van 6 februari 2002.</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Artsen</item>
         <item attribuut="Vindplaats">Kamervragen met antwoord 2001-2002, nr. 763, Tweede Kamer</item>
         <item attribuut="Vraagnr_bij_indiening">2010205840</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">2002-03-06</item>
         <item attribuut="Datum_indiening">2002-02-08</item>
         <item attribuut="Document-id">KVR15222</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1599" allpagenumbers="1599 1600" vetnummer="2010205840" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15222" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="763" onderwerp="" indiendatum="2002-02-8">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-03-6">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Huisartsentekort Kaatsheuvel dreigt»? <voetnoot nummer="1"/>
      </vraag>
      <vraag nummer="2">Hoeveel huisartsenpraktijken zijn op dit moment niet of moeilijk overdraagbaar en wat zijn daarvan de oorzaken? </vraag>
      <vraag nummer="3">Hoeveel huisartsen komen er binnen nu en drie jaar naar schatting bij? Is het aantal voldoende om de toekomstige vraag naar huisartsenzorg te dekken? </vraag>
      <vraag nummer="4">Is het waar dat de drie huidige huisartsen in Kaatsheuvel reeds vorig jaar de noodklok bij de gemeente hebben geluid over een geschikte nieuwe locatie voor een gezamenlijke huisartsenpraktijk? Zo ja, hoe oordeelt u in dat geval over het feit dat tot op heden nog steeds geen geschikte nieuwe locatie is gevonden? In hoeveel andere gemeenten is het vinden van een geschikte locaties voor een gezamenlijke huisartsenpraktijk eveneens een probleem? </vraag>
      <vraag nummer="5">Bent u bereid druk uit te oefenen op de gemeente Kaatsheuvel, en eventueel andere gemeenten, opdat binnen deze gemeente(n) op korte termijn een geschikte locatie voor een gezamenlijke huisartsenpraktijk wordt gevonden? </vraag>
      <noten afkomstig="vraag">
         <noot nummer="1" datum="2002-02-6" bron="Brabants Dagblad">Brabants Dagblad, 6 februari 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het exacte aantal niet of moeilijk overdraagbare huisartsenpraktijken is niet bekend. Naar schatting ligt dat aantal op dit moment tussen de 60 en 70 op een totaal aantal van 4750 huisartsenpraktijken (NIVEL, peiling 2001). Op 1 januari 2001 waren er in Nederland 600 opgeleide huisartsen, die geen vaste verbintenis hadden met een huisartsenpraktijk. De oorzaken voor de niet of moeilijk overdraagbare huisartsenpraktijken zijn divers. Algemeen bekend is dat jonge huisartsen in plaats van in solopraktijken meestal parttime of in groepspraktijken willen werken. Ook het vestigingsklimaat (ligging, prijs voor grond, onroerend goed, etc.) speelt een cruciale rol in de keuze voor de huisarts om als starter een praktijk te beginnen dan wel een praktijk over te nemen. Zittende huisartsen geven in veel gevallen aan dat een van de problemen om opvolgers te krijgen is dat het gebied (bv. grote steden of plattelandsgebieden) of de praktijk onaantrekkelijk is (bijvoorbeeld vanwege achterwege gebleven investeringen, omdat er geen garantie tegenover staat dat deze ooit terugverdiend worden). ln het licht van het vestigingsklimaat doet zich veelal het probleem voor dat de praktijk gevestigd is in een regio met te weinig particuliere patiënten en relatief veel meer ziekenfondspatiënten, waardoor het financieel niet aantrekkelijk wordt dit over te nemen. In een gebied met voldoende patiënten, kunnen de te plegen investeringen voor de huisarts weer een bottleneck zijn om zich te vestigen. Het bovenstaande verklaart waarom een deel van de praktijken niet of moeilijk overdraagbaar is. Daarentegen blijkt overigens uit cijfers van het NIVEL (2001) dat jonge huisartsen steeds sneller een eigen praktijk beginnen. In 2000 begon 27% van de afgestudeerde huisartsen binnen één jaar een eigen praktijk, terwijl dat percentage in 1992 nog 15 bedroeg. </antwoord>
      <antwoord nummer="3" voetnoot="1">Naar schatting van het Nivel komen er tot januari 2005 302 huisartsen bij. ln combinatie met mijn beleidsvoornemens om de werkdruk onder huisartsen te verlagen (zie standpunt Modernisering huisartsenzorg <voetnoot nummer="1"/>) verwacht ik dat dit aantal voldoende is om de toekomstige vraag naar huisartsenzorg te dekken. </antwoord>
      <antwoord nummer="4">Nee, dat is mij niet bekend. De onderhavige kwestie behoort niet tot de primaire verantwoordelijkheid van mijn departement en in dat licht kan en wil ik terzake dan ook geen oordeel uitspreken. Het is aan partijen zelf, in casu zorgverzekeraars en huisartsen om in samenspraak met betreffende gemeente(n) ten aanzien van de locatieproblematiek tot een oplossing te komen. Gemeenten hebben verschillende mogelijkheden om te stimuleren dat huisartsen zich in hun gemeente of een (achterstands)wijk binnen hun gemeente vestigen. lk verwijs hiervoor naar een rapport dat onlangs door de gemeente Utrecht is uitgebracht (rapport «Structurele Huisvesting Gezondheidsvoorzieningen Utrecht», Gemeente Utrecht, 15 november 2001). Hierin staat dat het creëren van een gunstig vestigingsklimaat voor huisartsen een belangrijk instrument is. Dit kan door middel van bijvoorbeeld het gezamenlijk vinden van een geschikte vestigingslocatie in stadswijken. De rol van de gemeenten is met name voorwaardenscheppend: zorgen voor geschikte en betaalbare huisvesting. De gemeente kan invulling aan haar rol geven door te anticiperen op ontwikkelingen in de wijk. Het standaard laten opnemen van de huisvesting voor medische centra in wijkontwikkelplannen, het starten van bestemmingsprocedures en het benutten van oude (school)gebouwen zijn daar voorbeelden van. Daarnaast kan de gemeente het aantrekkelijker maken voor huisartsen zich te vestigen door bijvoorbeeld het differentiëren van de grondprijs, het verkorten van de proceduretijd en het om-niet ter beschikking stellen van parkeerplaatsen voor huisartsen. De gemeente kan ook financiële ondersteuning verlenen door zich garant te stellen bij leningen en in gevallen waarbij lange ruimtelijke ordening-procedures moeten worden gevolgd. Overigens maak ik van de gelegenheid gebruik op te merken dat de «Taskforce knelpunten huisartsenzorg», zoals aangekondigd in het standpunt Modernisering huisartsenzorg op 4 maart a.s. van start zal gaan. Enerzijds heeft deze Taskforce als doel het zo snel mogelijk boeken van resultaten bij het concreet oplossen van de urgente problemen waarmee de huisartsen zich op lokaal niveau geconfronteerd zien. Dit geldt ook voor de voorzieningen waar de huisartsenzorg deel van uitmaakt, zoals de gezondheidscentra. Anderzijds heeft de Taskforce als doel te voorkomen dat in elke regio partijen ieder voor zich weer proberen «het wiel uit te vinden», waardoor nodeloos tijd verloren gaat. </antwoord>
      <antwoord nummer="5">Voor het antwoord op deze vraag verwijs ik naar het antwoord op vraag 4. </antwoord>
      <noten afkomstig="antwoord">
         <noot nummer="1">Kamerstukken 28 008, nr. 12, vergaderjaar 2001–2002</noot>
      </noten>
   </antwoorden>
</kvr>
