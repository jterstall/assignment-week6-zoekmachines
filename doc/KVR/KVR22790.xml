<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Van Bommel (beiden SP) aan de ministers van Buitenlandse Zaken en van Justitie over opzeggen Proctocol voor diplomatieke bijstand door de Amerikaanse regering. (Ingezonden 16 maart 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22790
</item>
         <item attribuut="Inhoud">Vragen over het opzeggen door de VS van het Facultatief Protocol inzake de verplichte regeling van geschillen bij het Weens Verdrag inzake Consulaire Betrekkingen. Aanvullende vragen op eerder gestelde vragen van de leden Cörüz, Van Baalen en Van der Laan, ingezonden 15 maart 2005.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Staats- en bestuursrecht (Internationale rechtsorde) Strafrecht en strafprocesrecht (Overig)</item>
         <item attribuut="Trefwoorden">Gedetineerden Internationaal strafrecht Verenigde Staten</item>
         <item attribuut="Vindplaats">Kamervragen met antwoord 2004-2005, nr. 1438, Tweede Kamer</item>
         <item attribuut="Vraagnr_bij_indiening">2040510670</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Van Bommel</persoon>
         </item>
         <item attribuut="Datum_reaktie">2005-04-19</item>
         <item attribuut="Datum_indiening">2005-03-16</item>
         <item attribuut="Document-id">KVR22790</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3065" allpagenumbers="3065 3066" vetnummer="2040510670" code="0405tkkvr1438" lopendefooter="Tweede Kamer, vergaderjaar 2004–2005, Aanhangsel" filenaam="KVR22790" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1438" onderwerp="" indiendatum="2005-03-16">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="2005-04-19">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw mening over het feit dat door het opzeggen van het eerste Protocol bij het Verdrag van Wenen inzake Diplomatiek Verkeer (1961) geen rechtsmiddelen open staan tegen de Verenigde Staten van Amerika als de Verenigde Staten de bepalingen inzake consulaire bijstand voor verdachten schenden? <voetnoot nummer="1"/>
      </vraag>
      <vraag nummer="2">Welke consequenties heeft het opzeggen van dit protocol voor mensen die uitgeleverd worden aan de Verenigde Staten van Amerika, als daarbij consulaire bijstand op enige wijze wordt gefrustreerd? </vraag>
      <vraag nummer="3">Acht u de Verenigde Staten van Amerika nog altijd een «betrouwbaar» land om mensen (inclusief Nederlandse onderdanen) aan uit te leveren voor drugsgerelateerde criminaliteit? </vraag>
      <vraag nummer="4">Bent u van oordeel dat de opzegging van dit protocol een slecht voorbeeld is voor andere landen, die immers ook geacht worden zich aan de internationale rechtsorde te houden? </vraag>
      <vraag nummer="5">Bent u bereid om er bij uw ambtgenoten van de VS op aan te dringen om zich te houden aan de door hen ondertekende Weense Conventie en het belang van het protocol te onderstrepen bij het handhaven van de internationale rechtsorde? </vraag>
      <noten afkomstig="vraag">
         <noot nummer="1" datum="2005-03-11" bron="Trouw">Trouw, 11 maart 2005</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de reden C qörüz (CDA), Van Baalen (VVD) en van der Laan (D66), ingezonden 15 maart 2005 (vraagnummer 2040510450). </toelichting>
   <antwoorden aantal="4">
      <antwoord nummer="1en 2">Opgemerkt dient te worden dat de Verenigde Staten van Amerika (VS) niet een Protocol bij het Verdrag van Wenen inzake Diplomatiek Verkeer (1961), maar het Facultatief Protocol inzake de verplichte regeling van geschillen bij het Weens Verdrag inzake Consulaire Betrekkingen (1963) hebben opgezegd. Nederland betreurt het feit dat de Amerikaanse regering tot opzegging van genoemd Protocol is overgegaan. De verplichtingen van de VS ten aanzien van consulaire bescherming van buitenlandse staatsburgers in de VS, bijvoorbeeld buitenlandse gedetineerden, veranderen niet door opzegging van het Facultatief Protocol. Wat is veranderd, is dat de Amerikaanse regering van oordeel is dat het Internationaal Gerechtshof (IGH) niet langer bevoegd is te oordelen in geschillen die hieruit voortvloeien. Mocht zich in de toekomst een geschil tussen Nederland en de VS inzake consulaire bescherming voordoen, dan zal Nederland door de opzegging van het Protocol door de VS deze zaak niet bij het IGH aanhangig kunnen maken maar op een andere wijze met de VS moeten oplossen. In voorkomende gevallen zal Nederland langs diplomatieke weg bilateraal danwel in EU-verband de problematiek aankaarten. </antwoord>
      <antwoord nummer="3">De onderhavige kwestie staat op zichzelf. Er is als zodanig geen relatie met uitlevering. Voorzover een verband kan worden gelegd met uitlevering beperkt zich dit tot uitlevering van Nederlandse burgers. Daarbij is niet gebleken dat van Amerikaanse zijde contacten met Nederlandse consulaire vertegenwoordigers worden verhinderd. Er is derhalve geen reden voor wijziging van het Nederlandse uitleveringsbeleid in relatie tot de VS. Onder de gegeven omstandigheden zie ik echter wel aanleiding om Nederlanders die aan de VS worden uitgeleverd te wijzen op de mogelijkheid van consulaire bijstand. Hiermee wordt verzekerd dat de uitgeleverde persoon kennis draagt van deze mogelijkheid. </antwoord>
      <antwoord nummer="4">Het spreekt voor zich dat de Amerikaanse opzegging niet past in het Nederlandse streven geschillen tussen landen door rechtspraak te beëindigen. Het besluit van de Amerikaanse regering, waaruit blijkt dat zij meent dat het Internationaal Gerechtshof (IGH) niet langer bevoegd is te oordelen in geschillen die voortvloeien uit genoemd Weens Verdrag, moet derhalve worden betreurd. Bedacht moet wel worden, dat er bij de totstandkoming van het Weens Verdrag inzake Consulaire Betrekkingen bewust voor is gekozen een geschillenbeslechtingsprocedure buiten het Verdrag te houden. Dit heeft geresulteerd in het Facultatief Protocol, waarbij momenteel 46 landen (waaronder 14 EU-landen, inclusief Nederland) partij zijn. Ter illustratie: 160 landen zijn partij bij het Weens Verdrag inzake Consulaire Betrekkingen. Instrumenten inzake geschillenbeslechting worden over het algemeen beschouwd naar hun aard opzegbaar te zijn. Dat betekent dat juridisch niet zeer hard gemaakt kan worden dat de opzegging van de VS ontoelaatbaar is. Wel dient de VS bij de opzegging een redelijke termijn in acht te nemen. </antwoord>
      <antwoord nummer="5">Nederland is voornemens de Verenigde Staten in bilaterale gesprekken de zorgen over de opzegging van het Facultatief Protocol over te brengen en het belang van het Protocol te onderstrepen. Het belang van het Weens Verdrag inzake Consulaire Betrekkingen is voortdurend onderwerp van bilaterale besprekingen tussen Nederland en de VS en van consulaire besprekingen tussen de EU en de VS. </antwoord>
      <noten afkomstig="antwoord"/>
   </antwoorden>
</kvr>
