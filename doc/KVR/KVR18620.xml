<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (ChristenUnie) aan de minister van Volksgezondheid, Welzijn en Sport over het mogelijk in rekening brengen van een wegblijftarief door Zorgverzekeraars Nederland. (Ingezonden 2 september 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18620
</item>
         <item attribuut="Inhoud">Vragen over het voornemen om patiënten die zonder afmelding niet op komen dagen een afmeldtarief in rekening te brengen. Ook vragen over de mogelijke gevolgen hiervan op de wachtlijsten.</item>
         <item attribuut="Rubriek">Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Patiënten Ziekenhuizen</item>
         <item attribuut="Vindplaats">Kamervragen met antwoord 2003-2004, nr. 83, Tweede Kamer</item>
         <item attribuut="Vraagnr_bij_indiening">2020316520</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2003-10-02</item>
         <item attribuut="Datum_indiening">2003-09-02</item>
         <item attribuut="Document-id">KVR18620</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="181" allpagenumbers="181 182" vetnummer="2020316520" code="" lopendefooter="Tweede Kamer, vergaderjaar 2003–2004, Aanhangsel" filenaam="KVR18620" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="83" onderwerp="" indiendatum="2003-09-2">
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-10-2">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Steunt u het voornemen van Zorgverzekeraars Nederland en de Nederlandse Vereniging van Ziekenhuizen om een wegblijftarief in rekening te brengen voor patiënten die zonder afmelding niet komen opdagen, analoog aan wat gebruikelijk is bij tandartsen? <voetnoot nummer="1"/>
      </vraag>
      <vraag nummer="2">Kunt u een inschatting maken van de verkorting van wachtlijsten die zou optreden als gevolg van het instellen van een wegblijftarief, eventueel door gebruik te maken van ervaringen bij tandartsen? </vraag>
      <vraag nummer="3">Kunt u een inschatting maken van de netto besparingen die het instellen van een wegblijftarief zou opleveren? </vraag>
      <vraag nummer="4">Is wetswijziging nodig om een wegblijftarief mogelijk te maken? Zo ja, bent u hiertoe bereid? </vraag>
      <vraag nummer="5">Bent u bereid andere methoden om wegblijven tegen te gaan, zoals een geautomatiseerde «courtesy call» (beleefdheidsoproep) per telefoon of brief, op hun merites te onderzoeken? </vraag>
      <noten afkomstig="vraag">
         <noot nummer="1" datum="2003-07-22" bron="ANP">ANP, 22 juli 2003</noot>
      </noten>
   </vragen>
   <antwoorden aantal="5">
      <antwoord nummer="1">Op dit punt heb ik recent vragen beantwoord van mevrouw Arib. De beantwoording van deze vragen sluit uiteraard aan op de beantwoording van de vragen van mevrouw Arib. Naar mijn mening is het de verantwoordelijkheid van de patiënt om zich aan gemaakte afspraken in het ziekenhuis te houden of in geval van verhindering ruim van te voren contact met het ziekenhuis op te nemen. Als een patiënt een afspraak, zonder afmelding, verzuimt, leidt dat tot productievermindering en wordt de planning van het ziekenhuis verstoord. Ik kan mij daarom voorstellen dat ziekenhuizen door middel van bijvoorbeeld een financiële prikkel het verzuim willen tegengaan. </antwoord>
      <antwoord nummer="2">Er is geen landelijk cijfermateriaal voorhanden met betrekking tot verzuim van afspraken. Het door tandartsen in rekening gebrachte tarief slaat neer in het derde compartiment. Dit wordt niet dusdanig gemonitord dat een inschatting gemaakt kan worden van de effecten bij het hanteren van een wegblijftarief/verzuimtarief. </antwoord>
      <antwoord nummer="3">De ervaringen met betrekking tot verzuim van afspraken verschillen tussen de ziekenhuizen. De omvang van het verzuim lijkt bovendien een verband te hebben met het seizoen. Bij warm weer lijkt het verzuim bijvoorbeeld toe te nemen. Aangezien geen landelijke gegevens beschikbaar zijn, is het moeilijk om een raming te maken. Uit contact met ziekenhuizen die bijvoorbeeld voor afspraken rappelleren blijkt dat hierdoor het verzuim met de helft afneemt. Een dergelijke besparing met een verzuim-tarief ligt dan ook voor de hand. </antwoord>
      <antwoord nummer="4">Voor de invoering van een wegblijftarief/verzuimtarief is geen wetswijziging nodig. Het College Tarieven gezondheidszorg kan op een daartoe strekkend verzoek van VWS een dergelijk tarief vaststellen. Ik zal daartoe dit verzoek aan het CTG richten. Bij het opstellen van dit verzoek zal ik ook aandacht hebben voor afspraken die door zorgaanbieders worden afgezegd, kort voordat de afspraak zou plaatsvinden. </antwoord>
      <antwoord nummer="5">Het is vooral aan de ziekenhuizen om tot een set van passende maatregelen te komen om het verzuim zo veel mogelijk terug te dringen. Een automatische herinnerdienst is één van die mogelijkheden. Daarnaast zijn er mogelijkheden met betrekking tot bijvoorbeeld rappelleren. Het verzuimtarief zal daarbij de ziekenhuizen ondersteunen. </antwoord>
      <noten afkomstig="antwoord"/>
   </antwoorden>
</kvr>
