<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over strafbladen van voormalige dienstplichtigen. (Ingezonden 11 november 1997); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6141
</item>
         <item attribuut="Inhoud">Zie ook de kamervragen van het lid Zijlstra (PvdA) hierover: kamervragen 1997-1998, nr. 403.</item>
         <item attribuut="Rubriek">Strafrecht en strafprocesrecht (Justitiële documentatie en strafregisters) Veiligheidsbeleid en defensie (Militairen)</item>
         <item attribuut="Trefwoorden">Dienstplicht Justitiële documentatie</item>
         <item attribuut="Vindplaats">Kamervragen met antwoord 1997-1998, nr. 404, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-12-09</item>
         <item attribuut="Datum_indiening">1997-11-11</item>
         <item attribuut="Document-id">KVR6141</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="827" allpagenumbers="827" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6141" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="404" onderwerp="" indiendatum="1997-11-11">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1997-12-9">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u het ANP-bericht dat de Stichting Erfgoed VVDM nietigverklaring eist van alle strafbladen van voormalige dienstplichtigen? </vraag>
      <vraag nummer="2">Klopt het dat deze strafbladen een rol kunnen spelen bij sollicitaties in de burgermaatschappij? </vraag>
      <vraag nummer="3">Vindt u het terecht dat deze strafbladen blijven bestaan in het geval dat ze slechts vergrijpen bevatten die in de burgermaatschappij geen veroordeling opleveren? </vraag>
      <vraag nummer="4">Bent u in het algemeen bereid om tot nietigverklaring van alle strafbladen over te gaan? Zo ja, wanneer? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Een aanstaande werkgever kan een sollicitant om overlegging van een verklaring omtrent het gedrag vragen. Deze verklaring moet worden aangevraagd bij de burgemeester. Bij de beoordeling van de vraag of de verklaring wordt afgegeven betrekt de burgemeester de gegevens uit zowel het strafregister als de politieregisters alsmede andere schriftelijke bescheiden (artikel 27 Wet op de justitiële documentatie en op de verklaringen omtrent het gedrag). De gegevens in het strafregister hebben hoofdzakelijk betrekking op onherroepelijke veroordelingen, waarbij een of meer straffen zijn opgelegd wegens het begaan van een misdrijf of een overtreding voor zover daarbij een vrijheidsstraf is opgelegd (art. 4 Wet JD). Veroordelingen van militairen worden ook opgenomen. Niet worden geregistreerd de disciplinaire straffen, opgelegd door commandanten. Een geregistreerd feit leidt niet zonder meer tot een weigering om een verklaring af te geven. De burgemeester weigert een verklaring af te geven indien uit een onderzoek met betrekking tot het gedrag van betrokkene ingesteld, gelet op het doel waarvoor de afgifte is gevraagd, gebleken is van bezwaren tegen die persoon (art. 26 Wet JD). Dit betekent dat het gewicht dat aan de geregistreerde feiten moet worden toegekend gerelateerd moet worden aan de vacature waarop de sollicitant reflecteert. Daarbij kan worden meegewogen of het gaat om een commuun of een militair delict. Indien getwijfeld wordt over het gewicht dat aan een dergelijk delict moet worden gehecht, kan de burgemeester de betrokkene uitnodigen voor een gesprek. Op deze manier kan recht gedaan worden aan het bijzondere karakter van een militair delict. Mocht de burgemeester weigeren de verklaring af te geven dan kan betrokkene tegen deze beslissing in beroep gaan bij de rechter. </antwoord>
      <antwoord nummer="3 en 4">Er is onvoldoende reden om van het bestaande wettelijke registratiesysteem af te wijken. Bij een juiste beoordeling van de vraag of een verklaring omtrent het gedrag wordt afgegeven, zoals onder antwoord 2 omschreven, zal de betrokkene geen onterecht nadeel ondervinden van de registratie van veroordelingen wegens het plegen van militaire delicten gedurende de diensttijd. </antwoord>
      <noten afkomstig="antwoord"/>
   </antwoorden>
</kvr>
