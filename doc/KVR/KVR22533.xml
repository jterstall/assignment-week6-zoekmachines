<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over ernstige bijwerkingen van geneesmiddelen en het voorschrijfgedrag van artsen. (Ingezonden 24 februari 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22533
</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 2004-2005, nr. 1203, Tweede Kamer</item>
         <item attribuut="Vraagnr_bij_indiening">2040509190</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-03-16</item>
         <item attribuut="Datum_indiening">2005-02-24</item>
         <item attribuut="Document-id">KVR22533</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2553" allpagenumbers="2553 2554" vetnummer="2040509190" code="0405tkkvr1203" lopendefooter="Tweede Kamer, vergaderjaar 2004–2005, Aanhangsel" filenaam="KVR22533" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1203" onderwerp="" indiendatum="2005-02-24">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-03-16">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Wat vindt u van de uitspraak van het College ter Beoordeling van Geneesmiddelen (CBG) dat Yasmin net zo veilig is als tweede-generatie anticonceptiemiddelen, terwijl uit onderzoek is komen vast te staan dat het risico op trombose daardoor wordt verhoogd en huisartsen in hun protocol aanbevelen tweede-generatie anticonceptiva als eerste keuze voor te schrijven? <voetnoot nummer="1"/>
      </vraag>
      <vraag nummer="2">Wat is uw mening over het feit dat artsen bij klachten in veel gevallen Vioxx hebben voorgeschreven waarvoor dit middel niet is geïndiceerd en dus geregistreerd? </vraag>
      <vraag nummer="3">Is hier of naar uw mening actief toezicht nodig? Zo ja, is dat de taak van het CBG of van de Inspectie? Gaat u aandringen op actief toezicht? </vraag>
      <vraag nummer="4">Zijn inmiddels alle artsen goed geïnformeerd over de risico’s van het gebruik van Seroxat bij jongeren? Zo ja, is dit ook gebeurd ten aanzien van de overige SSRI’s (antidepressiva)? </vraag>
      <vraag nummer="5">Waarom geldt voor andere SSRI’s niet dezelfde contra-indicatie voor kinderen als bij Seroxat? </vraag>
      <vraag nummer="6">Hoe kan het dat er oude bijsluiters worden aangetroffen, waarin niet wordt gewaarschuwd voor de bijwerkingen van Seroxat bij jongeren? Welke maatregelen gaat u treffen? </vraag>
      <vraag nummer="7">Bent u van mening dat, gezien het aantal vermijdbare sterfgevallen, het toezicht voldoende is? Zo neen, wat gaat u hieraan doen? </vraag>
      <vraag nummer="8">Vindt u dat het CBG en de Inspectie voldoende adequaat reageren op signalen uit de praktijk? Zo neen, wat gaat u hieraan doen? </vraag>
      <vraag nummer="9">Vindt u dat de wijze van registratie en de meldingen verbeterd kunnen worden? Zo ja, bent u voornemens over te gaan tot verplichte meldingen van bijwerkingen door huisartsen en artsen hierop ook regelmatig te wijzen? </vraag>
      <vraag nummer="10">Wat is de stand van zaken met betrekking tot de openbaarmaking van alle onderzoeken op de site van de Centrale Commissie Mensgebonden Onderzoek (CCMO)? </vraag>
      <vraag nummer="11">Wilt u deze vragen beantwoorden vóór het algemeen overleg van 16 maart a.s.? </vraag>
      <noten afkomstig="vraag">
         <noot nummer="1" datum="2005-02-17" bron="Zembla">Zembla, 17 februari 2005</noot>
      </noten>
   </vragen>
   <antwoorden aantal="11">
      <antwoord nummer="1">De voorzitter van het CBG heeft gemeld dat Yasmin niet veiliger of beter is dan de andere tweede of derde generatie anticonceptiva. Er is geen onderzoek dat aanwijzingen geeft dat het risico van trombose tijdens het gebruik van Yasmin hoger is dan dat van andere anticonceptiva. Dit staat los van het advies van het Nederlandse Huisartsengenootschap (NHG) om tweede generatie orale anticonceptiva als eerste keus voor te schrijven. </antwoord>
      <antwoord nummer="2">Artsen hebben de vrijheid om geneesmiddelen voor te schrijven buiten de geregistreerde indicaties (off-label voorschrijven). Indien er voldoende goede aanwijzingen zijn dat een geneesmiddel werkzaam is bij een bepaalde aandoening (bijvoorbeeld blijkend uit wetenschappelijke publicaties) en indien er geen goede alternatieve behandelingsmogelijkheden voorhanden zijn, bestaan er geen overwegende bezwaren hiertegen. Wel blijft een voorschrijvend arts verantwoordelijk voor de behandeling en de voorlichting aan de patiënt aan wie het betreffende middel wordt voorgeschreven. </antwoord>
      <antwoord nummer="3">De verantwoording voor verantwoord voorschrijven ligt bij de individuele voorschrijver en bij de beroepsgroep als geheel. In het bijzonder gaat het daarbij om de beoordeling of dit voorschrijven wetenschappelijk verantwoord is. Ten aanzien van het «off-label» voorschrijven (buiten de geregistreerde indicaties) heeft de Inspectie geen toezichthoudende rol, tenzij achteraf blijkt dat er vermijdbare fouten zijn opgetreden. Daarnaast mogen artsen in Nederland niet-geregistreerde geneesmiddelen voorschrijven via een zogenoemde artsenverklaring. Deze schriftelijke verklaring wordt aan de Inspectie gezonden. </antwoord>
      <antwoord nummer="4">Over het gebruik van het merkgeneesmiddel Seroxat (met de werkzame stof paroxetine) bij kinderen en adolescenten is uitgebreid gewaarschuwd door middel van publicaties en via de website van het CBG. Ook de (vak)pers heeft daar aandacht aan besteed. In december 2003 heeft het CBG tot voorzichtigheid gemaand bij het gebruik van antidepressiva bij kinderen. Vervolgens is er in april 2004 (via het CBG) een bericht uitgegaan van de Europese registratieautoriteit met de waarschuwing Seroxat niet te gebruiken bij kinderen. In december 2004 heeft de Europese registratieautoriteit vervolginformatie openbaar gemaakt via zijn website. Tenslotte is zeer recent (december 2004) de bijsluiter aangepast waarbij onder andere aanvullende waarschuwingen werden opgenomen voor het eventuele gebruik bij kinderen. De beroepsgroepen hebben ook hierover informatie ontvangen. De Europese registratieautoriteit zal waarschijnlijk binnenkort een definitieve uitspraak doen over de andere SSRI’s. </antwoord>
      <antwoord nummer="5">De voorlopige uitspraak van de EMEA van 9 december was dat ondanks het feit dat de SSRI’s in het algemeen niet gebruikt moeten worden bij kinderen, er in uitzonderingsgevallen een medische noodzaak zou kunnen bestaan de middelen toch te gebruiken. Een definitieve uitspraak hierover zal nog worden gedaan door het wetenschappelijk comité (CHMP) van de EMEA. De registratieautoriteit van het Verenigd Koninkrijk heeft geen echte contra-indicatie gegeven voor Seroxat in de Nederlandse betekenis van het woord (nooit en te nimmer geven aan kinderen). Deze laat dus eveneens ruimte voor het wél voorschrijven. </antwoord>
      <antwoord nummer="6">Oude verpakkingen bevatten inderdaad nog oude bijsluiters. De recente revisie heeft plaatsgevonden in december 2004 en de gereviseerde versie is vanwege dit korte tijdsbestek nog niet te vinden in de verpakkingen. Bij het voorschrijven van geneesmiddelen is het de taak van de voorschrijvend arts de patiënt te informeren over voor- en nadelen van het geneesmiddel. De bijsluiter geeft in lekentaal herhaling van de informatie. Overigens was ook in de oude tekst al opgenomen dat het middel niet toegepast moet worden bij kinderen en adolescenten. </antwoord>
      <antwoord nummer="7">Er bestaat veel onzekerheid over feitelijke sterfgevallen. Als vervolg op de «Staat op de Gezondheidszorg» verricht de Inspectie nader onderzoek naar patiëntveiligheid. In Nederland zijn geen sterfgevallen van kinderen tot 18 jaar bekend ten gevolge van het gebruik van Seroxat of andere moderne antidepressiva. </antwoord>
      <antwoord nummer="8">Ja, beide instanties reageren adequaat. In de afgelopen jaren heeft de Inspectie tientallen onderzoeken verricht en gepubliceerd met betrekking tot geneesmiddelveiligheid (o.a. over antimalariamiddelen). Het CBG en de Inspectie zijn zich ervan bewust dat er altijd verbeteringen mogelijk zijn en men is hierin ook actief. </antwoord>
      <antwoord nummer="9">Het melden van bijwerkingen kan altijd verbeterd worden, dit is een continu proces. Het verplicht melden van bijwerkingen door artsen vind ik geen geschikte methode, dit vindt nergens ter wereld plaats. Wel vind ik dat het vrijwillig melden meer nadruk moet krijgen, zowel vanuit de beroepsgroepen als vanuit de toezichthoudende instanties. Zoals ik mijn antwoord op vraag 8 aangeef wordt hieraan gewerkt. </antwoord>
      <antwoord nummer="10">Medio 2004 is de CCMO via haar website gestart met de openbaarmaking van enkele kerngegevens uit het aanvraagformulier (het zogenaamde ABR-formulier) die beoordeeld zijn door de erkende medisch ethische toetsingscommissies (METC’s) en de CCMO. Deze openbaarmaking geschiedt op basis van vrijwilligheid. Alleen wanneer de opdrachtgever (verrichter) aangeeft geen bezwaar te hebben tegen de openbaarmaking via de website, plaatst de CCMO de gegevens hierop. De openbaarmaking via de CCMO-website geschiedt op dit moment nog middels een eenvoudig spreadsheet maar de ontsluiting van de gegevens zal worden verbeterd. Daartoe werken de secretarissen van de erkende METC’s en de CCMO aan een internetapplicatie voor de indiening, beoordeling en openbaarmaking van medisch wetenschappelijk onderzoek. Ter aanvulling wil ik nog het volgende opmerken. Ik vind het een uitstekend initiatief van de farmaceutische industrie om over te gaan tot openbaarmaking van alle onderzoeksgegevens aan registratieautoriteiten. Een goede wetenschappelijke discussie kan immers alleen worden gevoerd op basis van alle relevante informatie. Dit is ook de reden dat de Centrale Commissie Mensgebonden Onderzoek (CCMO) bij onderzoeksprotocollen die aan haar ter beoordeling worden voorgelegd uitdrukkelijk aandacht schenkt aan de bepalingen in het protocol over openbaarmaking van onderzoeksgegevens. Het uitgangspunt bij die beoordeling is dat resultaten van onderzoek zonder beperking openbaar gemaakt moeten worden. De CCMO adviseert de medisch-ethische toetsingscommissies om bij hun beoordelingen dit zelfde uitgangspunt te hanteren. </antwoord>
      <antwoord nummer="11">Ja. </antwoord>
      <noten afkomstig="antwoord"/>
   </antwoorden>
</kvr>
