<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Buitenlandse Zaken en voor Ontwikkelingssamenwerking over de verslechterende situatie in Tsjaad en Darfur. (Ingezonden 23 november 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26982
</item>
         <item attribuut="Inhoud">Vragen naar aanleiding van de verslechterde situatie in Tsjaad, met name in het grensgeied met Darfur. Gevraagd wordt hoe de ministers 'spill over' van het conflict vanuit Darfur en escalatie in Tsjaad willen voorkomen. Ook wordt gevraagd naar de Nederlandse inzet bij de Veiligheidsraad en de eventuele mogelijkheid van een VN-missie</item>
         <item attribuut="Rubriek">Ontwikkelingssamenwerking (Nood- en humanitaire hulp) Veiligheidsbeleid en defensie (Oorlogen en conflicten) Veiligheidsbeleid en defensie (VN-vredesmacht)</item>
         <item attribuut="Trefwoorden">Internationale conflicten Nood- en humanitaire hulp Sudan Tsjaad Vluchtelingen VN</item>
         <item attribuut="Vindplaats">Kamervragen met antwoord 2006-2007, nr. 517, Tweede Kamer</item>
         <item attribuut="Vraagnr_bij_indiening">2060703540</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2006-12-19</item>
         <item attribuut="Datum_indiening">2006-11-23</item>
         <item attribuut="Document-id">KVR26982</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1119" allpagenumbers="1119 1120" vetnummer="2060703540" code="0607tkkvr517" lopendefooter="Tweede Kamer, vergaderjaar 2006–2007, Aanhangsel" filenaam="KVR26982" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="517" onderwerp="" indiendatum="2006-11-23">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2006-12-19">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw analyse over de zich verslechterende situatie in Tsjaad, met name in het grensgebied met Darfur? <voetnoot nummer="1"/>
      </vraag>
      <vraag nummer="2">Welke mogelijkheden ziet u om de dreiging van «spill over» van het conflict vanuit Darfur en escalatie binnen Tsjaad te voorkomen? </vraag>
      <vraag nummer="3">Op welke wijze zet u zich politiek in om toegang tot humanitaire hulp voor het toenemende aantal vluchtelingen te verzekeren? </vraag>
      <vraag nummer="4">Welke inzet heeft u, in samenhang met de Europese Unie, bij het overleg in de Veiligheidsraad om effectieve en serieuze veiligheid voor de vluchtelingen te bewerkstelligen en hierbij een te beperkte en slecht geëquipeerde missie te voorkomen? </vraag>
      <vraag nummer="5">Hoe wilt u verdere invulling geven aan de «responsibility to protect» in Darfur, waar nieuwe aanvallen op handen zouden zijn? Wanneer voorziet u een concrete inzet voor een effectieve VN-missie ter plekke? </vraag>
      <noten afkomstig="vraag">
         <noot nummer="2"/>
         <noot nummer="1" datum="2006-11-17" bron="Zie o.a. , www.bbc.co.uk" titel="Chad proposes anti Sudan alliance">Zie o.a. «Chad proposes anti Sudan alliance», www.bbc.co.uk, 17 november 2006</noot>
         <noot nummer="2" datum="2006-11-19" bron=", www.bbc.co.uk" titel="Sudan begins new Darfur attacks">«Sudan begins new Darfur attacks», www.bbc.co.uk, 19 november 2006</noot>
      </noten>
   </vragen>
   <antwoorden aantal="5">
      <antwoord nummer="1">De situatie in Tsjaad is de afgelopen twee weken ernstig verslechterd. De situatie is buitengewoon gecompliceerd doordat zowel aan Tsjadische als aan Sudanese zijde meerdere partijen betrokken zijn bij het conflict. In West-Darfur en het grensgebied tussen Darfur en Tsjaad zorgen rebellen uit Tsjaad, het Sudanese leger, Arabische militia en jeugdbendes voor toenemende onveiligheid. De Tsjadische rebellen worden volgens de berichten gesteund door de Sudanese veiligheidsdienst. De toegenomen spanning in het oosten van Tsjaad wordt veroorzaakt door diverse Tsjadische rebellenbewegingen die uit zijn op de val van president Idriss Déby en reeds in april jl. kans zagen op te trekken tot aan de hoofdstad N’Djamena. Naar algemeen wordt aangenomen gebruiken deze rebellen Darfur als achterland en genieten zij steun vanuit Sudan. President Déby’s positie – die dankzij een boycot van de oppositie in mei werd herkozen – wordt al sinds geruime tijd verder verzwakt door onenigheid onder zijn eigen aanhangers. De situatie rond N’Djamena is momenteel kalm, maar gespannen. </antwoord>
      <antwoord nummer="2">Het blijft van onverminderd belang VNVR-resolutie 1706 te implementeren. Op 16 november gingen de AU, VN en regering van Sudan in principe akkoord met ondersteuning van de AU-missie in Darfur leidend tot een hybride AU-VN troepenmacht van 17.000 troepen in Darfur. Vanuit Khartoem zijn daarna echter afwijzende berichten ontvangen. Op 30 november is in Abuja de Peace and Security Council van de Afrikaanse Unie bijeengekomen. Het mandaat van de AU-missie is met zes maanden verlengd. Struikelblok blijft dat president Bashir wel het pakket aan steunmaatregelen van de VN voor de AU in Darfur maar niet de hybride AU-VN macht wil accepteren. Een additionele maatregel zou kunnen zijn het stationeren van een internationale troepenmacht langs de grens, die grensoverschrijdingen naar beide kanten zou moeten verhinderen. Een «fact-finding» missie van de VN is momenteel in Tsjaad om de mogelijkheden van een dergelijke troepenmacht te bezien en aanbevelingen te doen aan de VN Veiligheidsraad over de situatie in het grensgebied van de Centraal Afrikaanse Republiek, Tsjaad en Darfur. </antwoord>
      <antwoord nummer="3">De veiligheidssituatie in de ontheemdenkampen is zorgwekkend. In de kampen rond El-Geneina vinden moorden, martelingen, verkrachtingen, schietincidenten en diefstallen plaats, maar ook huiselijk geweld vormt een groot probleem. Arabische militia en jeugdbendes worden zowel overdag als ’s nachts in de kampen gesignaleerd. Onder de Fur-ontheemden bevinden zich veel wapens. AMIS, VN en NGO’s benadrukken dat een deel van de onveiligheid wordt veroorzaakt door de tribale leiders van de ontheemden. Humanitaire toegang in West-Darfur is op het laagste niveau ooit. Door de onveiligheid hebben NGO’s en de VN zich uit sommige kampen moeten terugtrekken. De toegang van humanitaire hulpverleners tot vluchtelingen, IDP’s en andere hulpbehoevenden in Darfur en in Tsjaad is uiteindelijk het meest gebaat bij vrede in Darfur. Nederland zet zich in internationaal en bilateraal verband in voor vrede, zoals bijvoorbeeld blijkt uit het recente bezoek van de minister voor Ontwikkelingssamenwerking aan Sudan en Darfur, dat onderdeel was van een estafette van bezoeken van onder meer de Britse minister Benn en voorzitter Barroso van de Europese Commissie. Deze reis was onder meer bedoeld om de druk op Sudan hoog te houden en een VN-troepenmacht in Darfur te realiseren. Daarnaast spreekt Nederland alle partijen in Sudan aan op zowel de gebrekkige veiligheidssituatie in Darfur als de bureaucratische beperkingen die nog steeds door de Sudanese autoriteiten worden opgelegd aan humanitaire hulporganisaties. Ook houdt Nederland de partijen continu voor ogen dat het een voortrekkersrol zal spelen op het gebied van wederopbouw van Darfur, zodra de implementatie van het DPA en de veiligheidssituatie dat toelaten. Tot slot is Nederland één van de grootste humanitaire donoren in Sudan en Tsjaad. Dit jaar is met de humanitaire hulp aan deze twee landen een bedrag van € 53,5 miljoen gemoeid, waarvan ongeveer vijf miljoen bestemd is voor Tsjaad. </antwoord>
      <antwoord nummer="4">Nederland zet zich op verschillende manieren in om de veiligheid van vluchtelingen in Darfur te bewerkstelligen. Duurzame, lange-termijn veiligheid kan alleen worden bereikt indien alle partijen, regering en rebellen, zich houden aan het staakt-het-vuren akkoord en komen tot een alomvattend vredesakkoord. Daarom ondersteunt Nederland de initiatieven van de Speciale Vertegenwoordiger van de EU, Haavisto, om de niet-ondertekenaars te verenigen en bij de DPA te betrekken. Ook zal Nederland eventuele toekomstige besprekingen tussen niet-ondertekenaars en overheid ondersteunen. Daarnaast zet Nederland zich in voor een efficiënte en effectieve vredesmissie in Darfur. Enerzijds door de huidige AU-vredesmissie (AMIS) te ondersteunen. Zo draagt Nederland in 2006 onder andere twintig miljoen Euro bij aan deze missie. Daarnaast lobbyt Nederland, samen met de EU en belangrijke internationale partners, actief voor de ontplooiing van een VN vredesmissie in Darfur. Nederland dringt er bij Sudan op aan om het compromisvoorstel van SGVN Annan voor een hybride AU/VN-missie zo spoedig mogelijk te accepteren. </antwoord>
      <antwoord nummer="5">De hierboven beschreven inspanningen van Nederland en anderen stroken met het beginsel van «responsibility to protect (R2P)», dat de internationale gemeenschap medeverantwoordelijk maakt voor de bescherming van bevolkingen tegen genocide, oorlogsmisdrijven, etnische zuivering en misdrijven tegen de menselijkheid. Indien diplomatieke, humanitaire en andere vreedzame middelen inadequaat blijken, dan kan de internationale gemeenschap volgens dit beginsel via de Veiligheidsraad collectieve actie ondernemen. De aanvaarding van VNVR-resolutie 1706 dient in dit licht te worden bezien. Het is nu van het grootste belang dat gevolg wordt gegeven aan resolutie 1706, onder meer via de vorming en ontplooiing van een hybride AU-VN-troepenmacht. Zoals gesteld dient de druk op de regering in Khartoem hoog te worden gehouden om aan de totstandkoming van een dergelijke troepenmacht mee te werken. </antwoord>
      <noten afkomstig="antwoord"/>
   </antwoorden>
</kvr>
