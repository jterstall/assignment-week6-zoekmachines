<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klaas de Vries (PvdA) aan de minister van Justitie over de voorschriften omtrent de verwijdering van persoonsgegevens ingevolge verordening 2725/2000 (van 11 december 2000) van de Raad van de Europese Unie inzake Eurodac. (Ingezonden 9 oktober 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26754
</item>
         <item attribuut="Inhoud">Als een persoon de nationaliteit van een EU-lidstaat, de vluchtelingenstatus, een verblijfsvergunning heeft gekregen of het EU-grondgebied heeft verlaten, moeten de persoonsgegevens van deze persoon uit Eurodac gewist worden. Op welke wijze wordt hier door landen gevolg aan gegeven en hoe wordt gecontroleerd dat het wissen van gegevens daadwerkelijk en tijdig gebeurt.</item>
         <item attribuut="Rubriek">Criminaliteit en openbare orde (Persoonsregistratie en identificatie) Internationale betrekkingen (Europese Unie) Welzijn (Vreemdelingen en asielzoekers)</item>
         <item attribuut="Trefwoorden">EU Persoonsregistratie Vluchtelingen Vreemdelingen</item>
         <item attribuut="Vindplaats">Kamervragen met antwoord 2006-2007, nr. 317, Tweede Kamer</item>
         <item attribuut="Vraagnr_bij_indiening">2060701070</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2006-11-15</item>
         <item attribuut="Datum_indiening">2006-10-09</item>
         <item attribuut="Document-id">KVR26754</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="679" allpagenumbers="679 680" vetnummer="2060701070" code="0607tkkvr317" lopendefooter="Tweede Kamer, vergaderjaar 2006–2007, Aanhangsel" filenaam="KVR26754" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="317" onderwerp="" indiendatum="2006-10-9">
         <vrager partij="PvdA" oorsprong="parlement">Klaas de Vries</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Op welke wijze worden in Nederland de bepalingen van de Verordening 2725/2000, die zien op het wissen van persoonsgegevens als de betrokkene de nationaliteit van een Europese Unie-lidstaat, de vluchtelingenstatus, dan wel een verblijfsvergunning heeft verkregen of het grondgebied van de lidstaten heeft verlaten, toegepast? </vraag>
      <vraag nummer="2">Worden persoonsgegevens na het verstrijken van de termijnen of na de gebeurtenissen genoemd in deze Verordening nog op andere wijze bewaard? </vraag>
      <vraag nummer="3">Op welke wijze is voorzien dat de Nederlandse regering de gegevens over de personen, die door Nederland aan Eurodac zijn aangeleverd, worden verwijderd, zodra zich één van de in de Verordening genoemde omstandigheden heeft voorgedaan, die tot verwijdering van de gegevens moet leiden? </vraag>
      <vraag nummer="4">Geeft de Nederlandse regering ook tijdig kennis aan een andere lidstaat, dat de gegevens die door die lidstaat aan Eurodac zijn aangeleverd, moeten worden gewist, omdat zich in Nederland een omstandigheid heeft voorgedaan die volgens de Verordening tot het wissen van de gegevens moet leiden? </vraag>
      <vraag nummer="5">Kunt u aangeven op welke wijze het College Bescherming Persoonsgegevens controleert dat Nederland zijn verplichtingen tot het wissen van gegevens, wanneer dat volgens de Verordening verplicht is, ook daadwerkelijk nakomt? </vraag>
      <vraag nummer="6">Op welke wijze wordt gecontroleerd dat het wissen van de gegevens in de centrale administratie van Eurodac daadwerkelijk en tijdig gebeurt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1, 3 en 6">De Eurodac Verordening maakt een onderscheid tussen categorieën vreemdelingen van wie de gegevens moeten worden gemaskeerd (erkende vluchtelingen) en van categorieën vreemdelingen van wie de gegevens worden gewist (vanwege naturalisatie). Het wissen van gegevens is verplicht indien betrokkene genaturaliseerd is. Het maskeren van gegevens is verplicht als een betrokkene een asielvergunning voor onbepaalde tijd heeft of een asielvergunning voor bepaalde tijd voorzover dit een vluchtelingenstatus betreft. Aan de verplichting tot maskeren wordt thans door Nederland op de volgende wijze uitvoering gegeven. Indien de betrokkene in het bezit is van een asielvergunning die is verleend op grond van artikel 29 1e lid onder a Vreemdelingenwet 2000, kan hij een verzoek indienen om de gegevens in Eurodac te te maskeren. Na inwilliging van het verzoek worden de gegevens gemaskeerd. Het automatisch (laten) wissen of maskeren van gegevens is nu nog niet mogelijk als gevolg van het ontbreken van de benodigde technische ondersteuning in de koppeling tussen Eurodac en de IND-systemen waarin de informatie over statusverlening is opgenomen. De IND zal de nodige aanpassingen in de technische infrastructuur doorvoeren om dit probleem te verhelpen. Er wordt naar gestreefd om eind 2007 de aanpassingen doorgevoerd te hebben. </antwoord>
      <antwoord nummer="2">Ja. De vingerafdrukken van asielzoekers worden thans op grond van artikel 3.119 Vreemdelingenbesluit 2000 geregistreerd in de Nederlandse elektronische biometriecollectie van Havank. De originele vingerslips waarop de met inkt afgerolde vingerafdrukken staan worden opgenomen in de papieren collectie van de Dienst Nationale Recherche Informatie (DNRI). Voor deze collectie bestaat een afzonderlijk beheersreglement. </antwoord>
      <antwoord nummer="4">In het geval de vreemdeling hierom verzoekt wordt bezien welke actuele gegevens Eurodac bevat en wordt aan de hand daarvan beoordeeld of één of meer lidstaten moeten worden geïnformeerd. </antwoord>
      <antwoord nummer="5">Het College Bescherming Persoonsgegevens heeft bij brief van 13 juli 2006 aan de Minister voor Vreemdelingenzaken en Integratie laten weten voornemens te zijn een onderzoek uit te voeren naar de nationale verwerking van gegevens ten behoeve van Eurodac. De European Data Protection Supervisor (EDPS) heeft alle bij Eurodac aangesloten lidstaten verzocht de nationale gegevensverwerking van Eurodac te onderzoeken en coördineert tevens deze onderzoeken. </antwoord>
      <noten afkomstig="antwoord"/>
   </antwoorden>
</kvr>
