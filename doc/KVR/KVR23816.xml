<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Albayrak en Wolfsen (beiden PvdA) aan de ministers van Binnenlandse Zaken en Koninkrijksrelaties en van Justitie over wietteelt en privacywetgeving. (Ingezonden 14 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23816
</item>
         <item attribuut="Inhoud">Aanvullende vragen op eerder gestelde vragen van het lid Van Heemst, ingezonden 11 juli 2005, over de informatieuitwisseling. Wiettelers worden bijna nooit gekort op hun uitkering en de belastingdienst wordt zelden door de politie ingelicht (Algemeen Dagblad, 6 juli 2005). Hoe hoog is de totale uitkerings-, belasting- en huursubsidiefraude die met illegale wietteelt is gemoeid.</item>
         <item attribuut="Rubriek">Belastingen (Belastingfraude) Criminaliteit en openbare orde (Drugs) Sociale zekerheid (Misbruik sociale zekerheid) Strafrecht en strafprocesrecht (Justitiële documentatie en strafregisters)</item>
         <item attribuut="Trefwoorden">Belastingfraude Drugsbestrijding Justitiële documentatie Misbruik sociale verzekeringen</item>
         <item attribuut="Vindplaats">Kamervragen met antwoord 2004-2005, nr. 2332, Tweede Kamer</item>
         <item attribuut="Vraagnr_bij_indiening">2040518190</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2005-09-06</item>
         <item attribuut="Datum_indiening">2005-07-14</item>
         <item attribuut="Document-id">KVR23816</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4681" allpagenumbers="4681 4682" vetnummer="2040518190" code="0405tkkvr2332" lopendefooter="Tweede Kamer, vergaderjaar 2004–2005, Aanhangsel" filenaam="KVR23816" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2332" onderwerp="" indiendatum="2005-07-14">
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2005-09-6">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Vindt u het nodig om politiekorpsen beter voor te lichten over de mogelijkheden van het uitwisselen van informatie met uitkeringsinstanties en de belastingdienst? <voetnoot nummer="1"/>Zo ja, wat gaat u hiervoor doen? Zo neen, waarom niet? </vraag>
      <vraag nummer="2">Zijn er belemmeringen voor het ontnemen van wederrechtelijk verkregen voordeel, verkregen uit wietteelt? Zo ja, welke zijn dit en hoe gaat u die belemmeringen wegnemen? Zo neen, waarom zijn de ontvangsten uit «Pluk ze» relatief gering ten opzichte van de opbrengst van de wietteelt in Nederland? </vraag>
      <vraag nummer="3">Vindt het idee van Amsterdam om een speciale functionaris aanklagers en politie te laten adviseren en assisteren bij «Pluk ze»-zaken, navolging in de rest van het land? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-05-2" bron="Parool" titel="Openbaar ministerie maakt deskundige vrij om veroordeelden geld af te pakken">Parool, 2 mei 2005: «Openbaar ministerie maakt deskundige vrij om veroordeelden geld af te pakken»</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Heemst (PvdA), ingezonden 11 juli 2005 (vraagnummer 2040517980). </toelichting>
   <antwoorden aantal="3">
      <antwoord nummer="1" voetnoot="1">De inzet van het kabinet is gericht op een hardere aanpak van de wietteelt, zoals ook reeds in de cannabisbrief <voetnoot nummer="1"/>is beschreven. Daarbij is samenwerking tussen de belastingdienst, sociale diensten, het OM, gemeenten, woningbouwverenigingen, elektriciteitsbedrijven etc. noodzakelijk. Meestal geschiedt dit door het sluiten van zogenoemde drugsconvenanten. Ik zal mij samen met mijn ambtgenoot van Justitie ervoor inspannen dat bij alle korpsen de «best practices» bekend worden, dat deze verder ontwikkeld worden en stimuleren dat de korpsen hier navolging aan geven. Dit kan worden ingepast in het beleid dat naar aanleiding van de cannabisbrief reeds is ingezet en nog wordt ingezet. Zoals ook blijkt uit het antwoord op eerdere vragen terzake van het lid Van Heemst (PvdA), ingezonden 11 juli 2005 (vraagnummer 2040517980), zal op korte termijn het wetsvoorstel politiegegevens, dat voorziet in een herziening van de Wet politieregisters, aan uw Kamer worden toegezonden. In dat wetsvoorstel wordt een specifieke grondslag voor het verstrekken van politiegegevens binnen samenwerkingsverbanden voorgesteld. Er zal in dat kader uiteraard een voorlichtingstraject worden opgestart waarin de ruimere mogelijkheid voor informatie-uitwisseling met derden een belangrijk onderdeel zal vormen. Voor specifieke kennis over de mogelijkheden van de huidige Wet politieregisters is overigens de nodige informatie te verkrijgen bij de helpdesk privacy van de politieacademie en bijvoorbeeld op de website van het College Bescherming Persoonsgegevens. </antwoord>
      <antwoord nummer="2" voetnoot="2">Het ontnemen van wederrechtelijk verkregen voordeel verkregen uit wietteelt kent geen specifieke belemmeringen. In het antwoord van 17 januari 2005 op vragen van de leden Griffith en Dezentjé Hamming over ontneming van wederrechtelijk verkregen voordeel (nummer 2040504450) is gewezen op een aantal maatregelen dat is getroffen om de werking van het instrument van voordeelontneming in zijn algemeenheid te verbeteren. Om de ontneming van wederrechtelijk verkregen voordeel bij hennepteelt zo efficiënt mogelijk te laten verlopen heeft het Bureau Ontnemingwetgeving OM (BOOM) op 11 april 2005 een rapport <voetnoot nummer="2"/>uitgebracht waarin onder andere uitgebreid is uitgewerkt hoe een berekening kan worden opgesteld ten behoeve van de voordeelontneming in dit soort zaken. Dit rapport zal ook worden gebruikt bij de zogenaamde Pilot Hennepteelt waarbij door de regionale politiekorpsen Brabant-Noord, Brabant Zuid-Oost, Limburg-Noord en Limburg-Zuid een aantal onderzoeken wordt gestart naar de georganiseerde criminaliteit achter de hennepteelt waarbij het ontmoedigen van betrokkenen door hen financieel aan te pakken heel nadrukkelijk een doel is. Niet vastgesteld kan worden of de ontvangsten uit voordeelontneming relatief gering zijn ten opzichte van de opbrengst van de hennepteelt in Nederland. Er wordt geen overzicht bijgehouden waaruit inzichtelijk wordt welke bedragen de rechter bij veroordelingen specifiek voor hennepteelt in de afgelopen jaren aan voordeelontneming heeft opgelegd. </antwoord>
      <antwoord nummer="3">Een bij het arrondissementsparket te Amsterdam aangestelde medewerker zorgt voor een continue administratieve bewaking van alle ontnemingsactiviteiten bij dat parket. Het betreft niet zozeer een inhoudelijke deskundige met een adviserende taak ten behoeve van officieren van justitie en politie. Bij andere parketten worden de taken die deze functionaris verricht ook uitgevoerd. Bij ieder parket is een ontnemingsofficier en -secretaris aangewezen die als materiedeskundigen functioneren. Verder overweegt het College van procureurs-generaal bij het BOOM (het landelijk expertisecentrum van het OM op het gebied van ontneming) vermogenstraceerders aan te stellen die vermogensbestanddelen traceren en binnen de politie- en OM-organisatie het traject van inbeslagneming tot en met executie stimuleren en ondersteunen. Definitieve besluitvorming wordt in het najaar van 2005 verwacht. </antwoord>
      <noten afkomstig="antwoord">
         <noot nummer="1">Tweede Kamer 2003–2004, 24 077, nr. 125</noot>
         <noot nummer="2" datum="2005-04-14" bron="Rapportage ," titel="Wederrechtelijk verkregen voordeel hennepkwekerij bij binnenteelt onder kunstlicht, standaard berekening en normen">Rapportage «Wederrechtelijk verkregen voordeel hennepkwekerij bij binnenteelt onder kunstlicht, standaard berekening en normen»,, 14 april 2005</noot>
      </noten>
   </antwoorden>
</kvr>
