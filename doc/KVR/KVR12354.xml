<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema (D66) en Karimi (GroenLinks) aan de minister van Buitenlandse Zaken over de mensenrechten in Kirgizië. (Ingezonden 15 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12354
</item>
         <item attribuut="Inhoud">Vragen over de tegenwerking van de Kirgizische mensenrechtenorganisatie KCHR door de Kirgizische autoriteiten.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Kirgizistan Mensenrechten</item>
         <item attribuut="Vindplaats">Kamervragen met antwoord 2000-2001, nr. 30, Tweede Kamer</item>
         <item attribuut="Vraagnr_bij_indiening">2990015900</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Hoekema</persoon>
            <persoon partij="GroenLinks">Karimi</persoon>
         </item>
         <item attribuut="Datum_reaktie">2000-09-28</item>
         <item attribuut="Datum_indiening">2000-09-15</item>
         <item attribuut="Document-id">KVR12354</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="59" allpagenumbers="59 60" vetnummer="2990015900" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12354" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="30" onderwerp="" indiendatum="2000-09-15">
         <vrager partij="D66" oorsprong="parlement">Hoekema</vrager>
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-09-28">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Deelt u de zorgen over de ernstige tegenwerking van de Kirgizische mensenrechtenorganisatie KCHR door de Kirgizische autoriteiten? </vraag>
      <vraag nummer="2">Bent u bereid de autoriteiten in Bisjkek bilateraal aan te spreken op de noodzaak de verbannen mensenrechtenactivist Dyryidaev weer toe te laten, de mensenrechtenorganisatie KCHR volledige rechten te verlenen en de a.s. presidentsverkiezing vrij en eerlijk te laten verlopen, met volledige rechten voor de oppositie? </vraag>
      <vraag nummer="3">Welke activiteiten ontplooit u terzake in het verband met de OVSE en de EBRD? </vraag>
      <vraag nummer="4">Is de Hoge Commissaris van de OVSE voornemens Kirgizië te bezoeken, en zo ja, met welk doel? </vraag>
      <vraag nummer="5">Welke arrangementen zijn c.q. worden getroffen voor wat betreft waarnemers bij de aanstaande verkiezingen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Er is momenteel sprake van een verharding van de politieke cultuur in Kirgizië. Dit lijkt veroorzaakt door een aantal factoren. Allereerst spelen de naderende presidentsverkiezingen een belangrijke rol. Daarnaast is bij de regering sprake van een zekere desillusie vanwege de aanhoudende economische crisis in het land, waardoor sommigen concluderen dat de relatief liberale politiek-economische hervormingskoers van de afgelopen jaren niet de juiste was. Tot slot speelt mee de dreiging van vermeend opkomend islamitisch fundamentalisme, die heeft geleid tot de roep om een sterke hand en het herstel van «law and order». De autoriteiten treden, daarin deel ik uw zorgen, harder op tegen de oppositie. Men mag echter niet vergeten dat, ondanks hogergenoemde problemen, Kirgizië nog steeds relatief gunstig afsteekt bij de overige landen in de regio. De verhouding van de Kirgische autoriteiten met de mensenrechtenorganisatie Kyrgyz Committee for Human Rights (KCHR) is de afgelopen jaren sterk wisselend geweest. In 1995 werd de voorloper van de KCHR, de «Human Rights Movement» ontbonden door de autoriteiten. Zij kon zich in 1996 als KCHR opnieuw registreren. In 1998 nam een ontslagen KCHR-activist de formele registratie over, maar in augustus 1999 kon de directeur van KCHR, Dyryldayev, na een beroepsprocedure bij het Ministerie van Justitie het Comité opnieuw op zijn naam registreren. Illustratief voor de dubbelzinnige houding van de Kirgizische overheid ten aanzien van de organisatie is dat KCHR lange tijd een kantoor in het ministerie van Landbouw en Waterbeheer kon huren. Vanaf dit voorjaar traden de autoriteiten restrictiever op tegen de organisatie. Een aantal activisten van het comité werd korte tijd gearresteerd vanwege deelname aan demonstraties. Op 20 juli jl. werd het kantoor van KCHR gesloten vanwege een civiele zaak over schulden. Dit gebeurde enkele dagen nadat Dyryldaev in Europa in een aantal fora verslag had gedaan van de situatie in zijn land. Een activist van het comité, Mambetaipov, werd vanwege verduistering veroordeeld tot een jaar gevangenisstraf. De zoon van Dyryldaev werd enkele uren ondervraagd door de politie. </antwoord>
      <antwoord nummer="2">Alhoewel de rechtszaak tegen KCHR/Dyryldaev een duidelijk politieke achtergrond heeft, is de heer Dyryldaev niet verbannen. In feite loopt tegen betrokkene een civiele zaak en acht hij het om hem moverende redenen verstandiger om voorlopig in het buitenland te verblijven. Gelet op het feit dat Dyryldaev eerder rechtszaken/procedures wist te winnen, is een «free and fair trial» zeker niet bij voorbaat uitgesloten. Op dit moment ziet Nederland geen reden de Kirgizische autoriteiten op dit specifieke geval aan te spreken voordat de civiele rechter zich heeft uitgesproken. Wel zal Nederland niet alleen deze zaak, maar ook de algehele aanloop tot de presidentsverkiezingen, nauwlettend volgen. </antwoord>
      <antwoord nummer="3">Nederland heeft op verzoek van de OVSE waarnemers gestuurd voor de parlementsverkiezingen van 20 februari jl. Het verloop van deze verkiezingen is door de OVSE als net voldoende beoordeeld. Met name voor deze verkiezingen vonden onregelmatigheden plaats die resulteerden in uitsluiting van belangrijke oppositiepartijen. De OVSE heeft na deze verkiezingen een aantal voorstellen gedaan aan de Kirgizische autoriteiten met het oog op de presidentsverkiezingen. De EU heeft, op initiatief van Nederland, deze voorstellen met een demarche ondersteund. De OVSE heeft recentelijk een Needs Assessment Mission gestuurd naar Kirgizië. De belangrijkste conclusie was dat, hoewel de meeste aanbevelingen van de OVSE nog niet geïmplementeerd zijn, het zinvol zal zijn een volledige waarnemersmissie te sturen tijdens de presidentsverkiezingen op 29 oktober a.s. Daarnaast houdt de OVSE zich voor wat betreft de menselijke dimensie bezig met de monitoring van mensenrechtenschendingen. De EBRD initieert geen projecten ter verbetering van het overheidsbestuur (good governance), maar kent wel als enige multilaterale Bank een politiek mandaat. Dit betekent dat landen aan bepaalde voorwaarden van goed beleid moeten voldoen voordat EBRD-leningen worden verstrekt. Indien landen hieraan niet voldoen kunnen maatregelen genomen worden. In de praktijk kiest de EBRD voor een pragmatische benadering van dit vraagstuk. Zo zal de EBRD in eerste instantie de dialoog met een overheid van een land aangaan voordat bijvoorbeeld besloten wordt om minder of geen publieke sectorprojecten te financieren. De landenstrategie van de EBRD voor Kirgizië wordt iedere twee jaar geactualiseerd en aan de bewindvoerders voorgelegd. </antwoord>
      <antwoord nummer="4">De Hoge Commissaris inzake Nationale Minderheden (HCNM) zal in oktober Kirgizië bezoeken. Het doel van dit bezoek heeft hij niet bekend gemaakt. Nationale regeringen hebben hier geen inzicht in en geen invloed op, juist om hem zo onafhankelijk mogelijk te kunnen laten opereren. </antwoord>
      <antwoord nummer="5">De Kamer is per brief van 14 december 1999 (kenmerk DMD/BC-326/99) geïnformeerd over de verkiezingen in 2000 waarbij Nederland voornemens is waarnemers te sturen. Beide verkiezingen in Kirgizië zijn hierbij genoemd. Nederland is bij de presidentsverkiezingen voornemens één lange termijn waarnemer en 3 korte termijn waarnemers te sturen. Zoals te doen gebruikelijk zijn kamerleden uitgenodigd middels hgg. brief deel te nemen aan deze waarnemingsexcercitie. </antwoord>
      <noten afkomstig="antwoord"/>
   </antwoorden>
</kvr>
