<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst, Albayrak en Wolfsen (allen PvdA) aan de ministers van Justitie, van Binnenlandse Zaken en Koninkrijksrelaties en van Volksgezondheid, Welzijn en Sport over de vrijgeving van het lichaam van één van de slachtoffers van de ramp in de Amercentrale te Geertruidenberg. (Ingezonden 9 oktober 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18978
</item>
         <item attribuut="Inhoud">Vragen over het vrijgeven van het lichaam van één van de slachtoffers van de ramp in Geertruidenberg, waarvan een deel van de hersenen is gebruikt voor autopse/sectie, in verband met religieuze stelregels bij teraardebestelling.</item>
         <item attribuut="Rubriek">Burgerlijk recht en burgerlijk procesrecht (Overig) Criminaliteit en openbare orde (Ongevallenpreventie en -hulpverlening)</item>
         <item attribuut="Trefwoorden">Godsdiensten Ongevallen Overlijden</item>
         <item attribuut="Vindplaats">Kamervragen met antwoord 2003-2004, nr. 385, Tweede Kamer</item>
         <item attribuut="Vraagnr_bij_indiening">2030401210</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Albayrak</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2003-11-28</item>
         <item attribuut="Datum_indiening">2003-10-09</item>
         <item attribuut="Document-id">KVR18978</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="827" allpagenumbers="827 828 829" vetnummer="2030401210" code="0304tkkvr385" lopendefooter="Tweede Kamer, vergaderjaar 2003–2004, Aanhangsel" filenaam="KVR18978" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="385" onderwerp="" indiendatum="2003-10-9">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="17">
      <vraag nummer="1">Is het waar dat donderdag 2 oktober jl. in Rotterdam het lichaam van een van de slachtoffers van de ramp in de Amercentrale te Geertruidenberg is vrijgegeven, zodat de nabestaanden het konden gaan begraven? </vraag>
      <vraag nummer="2">Op welke wijze, op welk tijdstip en door wie zijn de nabestaanden op de hoogte gebracht van het voornemen om het lichaam vrij te geven? </vraag>
      <vraag nummer="3">Is het waar dat de nabestaanden op het politiebureau Zuidplein te Rotterdam te horen kregen dat het lichaam niet compleet was, omdat er een deel van de hersenen was verwijderd ten behoeve van autopsie/ sectie? </vraag>
      <vraag nummer="4">Waarom hebben de nabestaanden bij die gelegenheid te horen gekregen dat zij nog geruime tijd (nog een aantal weken) zouden moeten wachten op de teruggaven van deze lichaamsdelen? </vraag>
      <vraag nummer="5">Welke gedragslijn bestaat voor het informeren van nabestaanden van slachtoffers van dodelijke ongevallen of rampen over het voornemen om autopsie/sectie te gaan toepassen? </vraag>
      <vraag nummer="6">Wie draagt de formele verantwoordelijkheid voor een tijdige en correcte aanpak? </vraag>
      <vraag nummer="7">Waarom zijn de nabestaanden in dit geval niet op de hoogte gebracht van de voorgenomen autopsie/sectie? </vraag>
      <vraag nummer="8">Op welke wijze wordt bij het informeren van nabestaanden over dit voornemen rekening gehouden met het leed dat zij al doorstaan doordat ze bij een ongeval of ramp een familielid hebben verloren? </vraag>
      <vraag nummer="9">Waren justitie en politie op de hoogte van het feit dat om religieuze redenen het complete lichaam ter aarde zou moeten worden besteld? Zo neen, waarom is zo’n essentieel gegeven over het hoofd gezien? En zo ja, waarom is daarmee geen rekening gehouden? </vraag>
      <vraag nummer="10">Waren justitie en politie op de hoogte van het feit dat tientallen familieleden uit Frankrijk, Duitsland en verschillende gemeenten in Nederland naar Rotterdam waren gekomen om het lichaam af te halen voor de begrafenis? Zo neen, waarom is zo’n essentieel gegeven over het hoofd gezien? Zo ja, waarom is daarmee geen rekening gehouden? </vraag>
      <vraag nummer="11">Kunt u uitleggen waarom in dit geval het noodzakelijk was een deel van de hersenen te verwijderen voor de autopsie/sectie? Waren er geen andere, dat wil zeggen minder ingrijpende mogelijkheden om onderzoek te doen naar de mogelijke doodsoorzaak? </vraag>
      <vraag nummer="12">Kunt u uiteenzetten op basis van welke overwegingen in de nacht van 2 op 3 oktober jl. uiteindelijk is besloten ook de verwijderde lichaamsdelen vrij te geven? </vraag>
      <vraag nummer="13">Wat is uw oordeel over deze gebeurtenissen? </vraag>
      <vraag nummer="14">Zijn in de richting van de nabestaanden excuses voor de gang van zaken aangeboden? Zo ja, door wie, op welke wijze en wanneer? Zo neen, bent u bereid dit alsnog te doen? </vraag>
      <vraag nummer="15">Geven deze gebeurtenissen u aanleiding om de gang van zaken rondom het informeren van nabestaanden over voorgenomen sectie/autopsie van slachtoffers van rampen en ongevallen te herzien? Zo ja, op welke punten? </vraag>
      <vraag nummer="16">Geven deze gebeurtenissen u aanleiding om de gang van zaken rondom het vrijgeven van stoffelijke overschotten waarvan lichaamsdelen zijn verwijderd ten behoeve van sectie/autopsie te herzien? Zo ja, op welke punten? </vraag>
      <vraag nummer="17">Geven deze gebeurtenissen u aanleiding om bij de afwikkeling van sectie/autopsie beter rekening te houden met religieuze opvattingen van nabestaanden? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1, 2 en 7">Na de ramp in de nacht van 26 op 27 september in de Amercentrale in Geertruidenberg is de burgemeester in gezelschap van een districtschef van politie en van een brandweercommandant in contact getreden met de families van de slachtoffers. Bij die gelegenheid zijn de nabestaanden als eersten geïnformeerd over de voortgang van het reddingswerk en het onderzoek. Tevens is op dat moment aangegeven dat het openbaar ministerie te Breda een onderzoek instelde naar de toedracht en mogelijke strafbare feiten. In het kader van dit onderzoek zou op de lichamen van alle slachtoffers gerechtelijke sectie worden verricht. De families van de slachtoffers zijn daarvan op de hoogte gebracht. Dit gesprek vond plaats in de Nederlandse taal; zonodig trad een van de nabestaanden op als tolk naar de Turkse gemeenschap. Op een later tijdstip, maar ook tussentijds, is tevens door een politieambtenaar van Turkse afkomst met de familie gesproken om hen zo goed mogelijk te informeren. Op 2 oktober 2003 heeft het openbaar ministerie (OM) te Breda de gemeentesecretaris van Geertruidenberg te kennen gegeven dat het stoffelijk overschot van het slachtoffer, waar het in de vragen om gaat, was vrijgegeven. Op grond van de Wet op de rampen en zware ongevallen draagt de burgemeester de zorg voor passende informatie over de ramp of een zwaar ongeval en voor de contacten met de verwanten. De gemeentesecretaris was als hoogste gemeenteambtenaar mede namens de burgemeester belast met de organisatie en uitvoering van alle gemeenschappelijke processen. Deze heeft aansluitend hierop contact gezocht met de gemeentelijk contactpersoon bij de Turkse gemeenschap in Rotterdam. Deze heeft aan de nabestaanden medegedeeld dat het lichaam was vrijgegeven. </antwoord>
      <antwoord nummer="3, 4 en 11">In de avond van 2 oktober 2003 is ten huize van de nabestaanden aan hen medegedeeld dat het lichaam niet compleet was. Deze mededeling gebeurde door de politie op verzoek van het OM te Breda, nadat uit mededelingen van de behandelend patholoog-anatoom, verbonden aan het Nederlands Forensisch Instituut (NFI), was gebleken dat een deel van de hersenen voor nader onderzoek moest worden achtergehouden. Een gerechtelijke sectie omvat een uitwendige en een inwendige schouw. Bij de inwendige schouw wordt het lichaam geopend en worden de weefsels onderzocht en de organen één voor één geïnspecteerd. Daarna worden deze uitgenomen voor nauwkeurig onderzoek. Een sectie wordt altijd op het snelst mogelijke tijdstip na de opdracht van de officier van justitie hiertoe verricht. Dit is met name ingegeven door de wens het lichaam zo snel mogelijk bij de familie terug te bezorgen. Dit betekent dat het overgrote merendeel van de secties of op dezelfde dag dan wel op de volgende dag dat de opdracht daartoe is gegeven, plaatsvindt. In zeer uitzonderlijke gevallen is beoordeling dusdanig moeilijk dat een verantwoorde conclusie niet tijdens de sectie kan worden getrokken, maar enkel na toepassing van specialistische technieken. Van een dergelijke situatie was in casu sprake. Om de doodsoorzaak van het slachtoffer in kwestie te kunnen vaststellen was het nodig dat de patholoog-anatoom de hersenen nader zou onderzoeken. Voor goed en betrouwbaar onderzoek dienen in zo’n geval de hersenen te worden uitgenomen en voor enige tijd te worden gefixeerd. Dat proces van fixatie is nodig om de consistentie te verhogen zodat nader onderzoek op de hersenen mogelijk wordt. De benodigde duur gemiddeld zo’n 14 dagen. Deze werkzijze is in overeenstemming, met de internationale standaarden en met name in lijn met de Recommendation of the counsel of Europe committee of ministers on the harmonisation of medico-legal autopsy rules (no. R (99)3). Alleen op basis van dergelijke nader onderzoek kunnen daadwerkelijke conclusies ten behoeve van de waarheidsvinding in strafzaken worden getrokken. Er zijn geen andere, minder ingrijpende onderzoeksmethoden voorhanden die aan dezelfde wetenschappelijke en internationale standaarden voldoen. Opgemerkt wordt dat het nader onderzoek na fixatie opnieuw aanleiding kan vormen voor nader onderzoek en/of second opinion van het gehele of gedeeltelijke orgaan. </antwoord>
      <antwoord nummer="5 en 8">De beleidslijn van het OM is, dat in een strafrechtelijke onderzoek waarin in het belang van het onderzoek sectie dient te worden verricht, de nabestaanden van het slachtoffer daarvan op de hoogte worden gebracht door de politie. Bij het informeren van nabestaanden omtrent een te verrichten sectie wordt getracht dit op een tactvolle en zorgvuldige wijze te doen, waarbij, indien mogelijk, aan de nabestaanden een zo helder mogelijke uitleg wordt gegeven en de gang van zaken wordt geschetst. Tevens kan een speciaal door het NFI ontwikkelde brochure, die de werkwijze schetst bij secties en het onderzoek van organen, worden uitgereikt. In casu is echter verzuimd deze brochure aan de familie uit te reiken. Vanwege de samenloop in activiteiten in het kader van de rampbestrijding en het strafrechtelijk onderzoek is er in deze zaak op praktische gronden voor gekozen veelal het reeds openstaande communicatiekanaal tussen de gemeente en de families van de overleden slachtoffers te benutten. </antwoord>
      <antwoord nummer="6">Voor zover de vraag ziet op de verantwoordelijkheid voor de gerechtelijke sectie is de officier van justitie degene die de opdracht geeft tot een gerechtelijke sectie. Tot een strafrechtelijke sectie wordt besloten indien het belang van de waarheidsvinding in strafzaken dit onderzoek vergt. Doel van de sectie is het vaststellen van de doodsoorzaak en het achterhalen van andere voor het onderzoek relevante gegevens. De sectie zelf wordt uitgevoerd op basis van internationale standaarden door daartoe opgeleide pathologen en onder verantwoordelijkheid van het Nederlands Forensisch Instituut. Het openbaar ministerie rekent het tot zijn verantwoordelijkheid de nabestaanden voor zover mogelijk te (doen) informeren omtrent de beslissing tot het doen van sectie. In het geval de vraag zich meer richt op de communicatie over de ramp of een zwaar ongeval met de nabestaanden dan is, zoals in bovenstaande antwoorden is aangegeven, de burgemeester op grond van de Wet rampen en zware ongevallen verantwoordelijk. </antwoord>
      <antwoord nummer="9 en 10">De politie noch het openbaar ministerie te Breda waren op de hoogte van het feit dat het om religieuze redenen in moslimkringen gebruikelijk is dat het complete lichaam ter aarde wordt besteld. Het feit dat tientallen familieleden uit Frankrijk, Duitsland en verschillende gemeenten in Nederland naar Rotterdam waren gekomen om het lichaam af te halen voor de begrafenis was de politie bekend. In zijn algemeenheid geldt dat bij de afweging van belangen in gevallen waarin sectie wordt verricht, het algemeen belang van de waarheidsvinding prevaleert boven de andere gerechtvaardigde en begrijpelijke belangen van de nabestaanden, zoals in casu het belang een lichaam zo spoedig mogelijk en compleet ter aarde te bestellen. In dit uitzonderlijke geval is die afweging anders uitgevallen. Een dergelijke situatie speelde niet bij de vrijgave van de lichamen van de andere slachtoffers van de ramp in Amercentrale. Zoals ook in bovenstaande beantwoording op de vragen is aangegeven werd ook pas op 2 oktober duidelijk dat het vrijgegeven lichaam niet compleet was. Op het moment dat de politie in de avond van 2 oktober jl. aan de familie mede deelde dat het lichaam niet compleet was, werd hen duidelijk dat dit op grote bezwaren stuitte. Zie verder het antwoord op vraag 12. </antwoord>
      <antwoord nummer="12">In de nacht van 2 op 3 oktober werd duidelijk welk groot belang werd gehecht aan het vrijgeven van de verwijderde lichaamsdelen zodat het complete lichaam door de nabestaanden kon worden begraven. Hoewel dit zeer ongebruikelijk is, is, gelet op de bijzondere omstandigheden besloten het pathologisch onderzoek in de vroege ochtend van 3 oktober te laten plaatsvinden. Gezien de eerder genoemde fixatietermijn is dit echter niet de optimale procedure, maar zij maakte het in dit bijzondere geval wel mogelijk dat het complete lichaam aan de familie kon worden overgedragen voor de begrafenis. </antwoord>
      <antwoord nummer="13 en 14">Ik meen dat alle betrokkenen vanuit de overheid zich voldoende hebben ingespannen om deze zaak af te wikkelen op een wijze die recht doet, zowel aan het strafrechtelijk onderzoek als aan de gevoelens van de familie van de nabestaanden. Voor het aanbieden van excuses is dan ook geen aanleiding. </antwoord>
      <antwoord nummer="15 t/m 17">De gebeurtenissen geven geen aanleiding de procedures rond de gerechtelijke sectie te herzien of aan te passen. Het zal van de beoordeling in het bijzondere geval, zoals ook in de onderhavige casus is geschied, moeten afhangen in welke mate aan welk belang – het strafvorderlijk belang van de waarheidsvinding en de verlangens van de nabestaanden – tegemoet kan worden gekomen. </antwoord>
      <noten afkomstig="antwoord"/>
   </antwoorden>
</kvr>
