<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Esselink (CDA) en Swildens-Rozendaal (PvdA) over het ring- en registratiesysteem voor cultuurvogels (Ingezonden 4 mei 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1536
</item>
         <item attribuut="Rubriek">Natuur (Fauna)</item>
         <item attribuut="Trefwoorden">Vogels</item>
         <item attribuut="Vindplaats">Kamervragen met antwoord 1994-1995, nr. 889, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Esselink</persoon>
            <persoon partij="PvdA">Swildens-Rozendaal</persoon>
         </item>
         <item attribuut="Datum_reaktie">1995-06-12</item>
         <item attribuut="Datum_indiening">1995-05-04</item>
         <item attribuut="Document-id">KVR1536</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1813" allpagenumbers="1813 1814" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="889" onderwerp="" indiendatum="1995-05-4">
         <vrager partij="CDA" oorsprong="parlement">Esselink</vrager>
         <vrager partij="PvdA" oorsprong="parlement">Swildens-Rozendaal</vrager>
         <vraagt-aan/>
      </vraagdata>
      <antwoorddata antwoorddatum="1995-06-12">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Op welke gronden is besloten, dat de vogelhoudersorganisaties pas op 1 oktober 1995 en niet op 1 maart 1995, de aanvankelijke einddatum van de overgangsregeling, dienen te voldoen aan de voorwaarde dat de door hun leden gehouden cultuurvogels van een zogenaamde breekring zijn voorzien? </vraag>
      <vraag nummer="2">Dient de controle door de Algemene Inspectiedienst op de naleving van het ring- en registratiesysteem direkt te worden hervat, te meer daar nu elk controlemechanisme op illegale wildvang van zangvogels ontbreekt? </vraag>
      <vraag nummer="3">In welke mate zijn de resultaten van de evaluatie en het besluit over verlenging van de machtiging aan de vogelhoudersorganisaties, bepalend voor de vraag of Nederland in Benelux-verband voorstellen doet of zich akkoord verklaart met voorstellen tot uitbreiding van de lijst van officieel in Nederland te houden soorten van Europese cultuurvogels? </vraag>
      <vraag nummer="4">Kent u de berichten van algemene en bijzondere opsporingsambtenaren, als zouden ringcommissarissen van een organisatie van vogelhouders nalaten te controleren of het aantal door hen afgeleverde ringen ook overeenstemt met het aantal bij het aangesloten lid gehouden vogels en als zouden ringcommissarissen in bepaalde gevallen nalaten de vogels zelf of in hun aanwezigheid te (laten) ringen? Hoe wenst u deze leemte in de overgangsregeling te lijf te gaan? </vraag>
      <vraag nummer="5">Wanneer worden de resultaten van de eerste evaluatie van het ringen- en registratiesysteem aan de Kamer toegezonden? </vraag>
      <vraag nummer="6">Kunt u garanderen, dat vanaf 1 oktober 1995 inderdaad geen illegale wildvang van vogels meer zal plaatsvinden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 en 2">In het Vogelbesluit 1994 is bepaald dat cultuurvogels uiterlijk 1 maart 1995 moeten zijn voorzien van een voorgeschreven pootring. Er is niet besloten die datum te wijzigen in 1 oktober 1995. Wel is het de organisaties van vogelhouders toegestaan om nog tot 1 mei 1995 bestellingen voor breekringen aan te nemen. Dit in verband met signalen dat vele vogelhouders niet tijdig op de hoogte waren van de invoering van de ringplicht. Daarnaast is tot 1 oktober 1995 toestemming gegeven ringen te vervangen uit een partij breekringen die niet waren voorzien van een juiste inscriptie of anderszins niet voldeden aan de in het Vogelbesluit 1994 aan de ringen gestelde eisen. Om verstoring van broedende vogels in de volie`res te voorkomen heeft de Algemene Inspectiedienst besloten de controle op de ringplicht op te schorten tot 1 oktober 1995. </antwoord>
      <antwoord nummer="3">Ik kan nu niet zeggen in hoeverre de evaluatie van het ring- en registratiesysteem een rol zal spelen bij de besluitvorming over verlenging van de machtiging aan de vogelhoudersorganisaties en de eventuele verdere uitbreiding van het aantal soorten cultuurvogels. </antwoord>
      <antwoord nummer="4">In de besluiten waarin een zestal organisaties is gemachtigd tot het verstrekken van pootringen, is bepaald dat niet me´e´r breekringen mogen worden verstrekt dan de aanvrager vogels onder zich heeft die een dergelijke ring behoeven. Om te voorkomen dat ringen in voorraad zouden worden gehouden, is afgesproken dat de ringen door een vertegenwoordiger van de betreffende organisatie worden aangebracht. Ik heb bericht ontvangen van de Algemene Inspectiedienst dat in een klein aantal gevallen niet volgens deze afspraken gehandeld zou zijn. In verband hiermee hebben de organisaties toegezegd de betreffende instructie nog eens extra onder de aandacht te brengen van hun medewerkers. </antwoord>
      <antwoord nummer="5">De resultaten van de evaluatie kan de Kamer in de loop van 1996 tegemoet zien. </antwoord>
      <antwoord nummer="6">Nee. Absolute garanties zijn in deze niet te geven. </antwoord>
      <noten afkomstig="antwoord"/>
   </antwoorden>
</kvr>
