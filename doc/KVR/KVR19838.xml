<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de minister en de staatssecretaris van Financiën over overeenkomst tussen de Belastingdienst en KPN. (Ingezonden 1 maart 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19838
</item>
         <item attribuut="Inhoud">Vragen naar aanleiding van een 'deal' die de Belastingdienst en KPN zouden hebben gesloten, die de schatkist een structurele derving van inkomsten van één miljard euro zal opleveren. KPN wil eveneens nieuwe allianties en overnames kunnen financieren uit nieuwe uitgifte van aandelen.</item>
         <item attribuut="Rubriek">Bedrijfsleven en industrie (Ondernemingen) Belastingen (Belastingdiensten)</item>
         <item attribuut="Trefwoorden">Belastingdienst Ondernemingen</item>
         <item attribuut="Vindplaats">Kamervragen met antwoord 2003-2004, nr. 1145, Tweede Kamer</item>
         <item attribuut="Vraagnr_bij_indiening">2030409350</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2004-03-25</item>
         <item attribuut="Datum_indiening">2004-03-01</item>
         <item attribuut="Document-id">KVR19838</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2431" allpagenumbers="2431 2432" vetnummer="2030409350" code="0304tkkvr1145" lopendefooter="Tweede Kamer, vergaderjaar 2003–2004, Aanhangsel" filenaam="KVR19838" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1145" onderwerp="" indiendatum="1maart 2004">
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2004-03-25">
         <antwoorder functie="minister" ministerie="Financiën">Zalm</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Kunt u toelichten wat de recente «deal» tussen de Belastingdienst en KPN exact behelst? </vraag>
      <vraag nummer="2">Is sprake van een fiscaal gesproken gebruikelijke overeenkomst? Zo ja, waarom is dat het geval, en kunt u dat uitgebreid toelichten onder expliciete verwijzing naar vigerende wetgeving? Zo neen, op welke punten is sprake van een unieke overeenkomst en waarom is de Belastingdienst hiermee akkoord gegaan? </vraag>
      <vraag nummer="3">Heeft u persoonlijk uw fiat gegeven aan de overeenkomst tussen de Belastingdienst en KPN of betrof het hier een zelfstandig besluit van de dienst c.q. inspecteur? </vraag>
      <vraag nummer="4">Wordt de schatkist als gevolg van deze «deal» belast met een tegenvaller van één miljard euro? In welke jaren zal deze tegenvaller zich voordoen? Zo neen, hoeveel bedraagt de structurele derving van belastinginkomsten die met de «deal» is gemoeid? </vraag>
      <vraag nummer="5">Heeft u kennisgenomen van de optie van KPN om nieuwe allianties of overnames te financieren uit extra uitgifte van aandelen? </vraag>
      <vraag nummer="6">Hoe beoordeelt u deze plannen? </vraag>
      <vraag nummer="7">Is het niet vreemd dat amper twee jaar na de bedwongen deelname van de Staat der Nederlanden in de claim-emissie van KPN als gevolg van het bijna faillissement van KPN, de bedrijfsleiding van KPN nu aanstuurt op verwatering van het huidige aandeel? </vraag>
      <vraag nummer="8">Indien KPN extra aandelen uitgeeft, hoeveel bedraagt dan de schade die de Staat der Nederlanden hierdoor lijdt? </vraag>
      <vraag nummer="9">Bent u van plan uw oordeel hierover kenbaar te maken bij gelegenheid van de komende Algemene Vergadering van Aandeelhouders of anderszins? </vraag>
      <vraag nummer="10">Bent u als aandeelhouder tevreden over de beloningsontwikkeling van bestuurders en commissarissen van KPN in het jaar 2003? </vraag>
      <vraag nummer="11">Acht u de feitelijke ontwikkeling van het geheel der beloningselementen in overeenstemming met het Najaarsakkoord 2002? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Nee, dit is niet mogelijk. Zoals u weet kan ik in de zaak van een individuele belastingplichtige geen concrete informatie verstrekken. </antwoord>
      <antwoord nummer="2">Tussen de Belastingdienst en KPN is een fiscaal compromis (ook wel vaststellingsovereenkomst genoemd) gesloten. Een fiscaal compromis is een overeenkomst tussen inspecteur en belastingplichtige, waarbij zij ter beëindiging of ter voorkoming van onzekerheid of geschil omtrent hetgeen tussen partijen rechtens geldt, een vaststelling aanvaarden, bestemd om ook te gelden voorzover zij van de tevoren bestaande rechtstoestand mocht afwijken. Deze aan art. 7:900 Burgerlijk Wetboek ontleende formulering ziet erop dat partijen gezamenlijk een einde willen maken aan de tussen hen bestaande onzekerheid. Een dergelijke overeenkomst is fiscaal gesproken een gebruikelijke overeenkomst. Ik verwijs in dit verband naar het besluit van 1december 1997, nr. AFZ 97/2412U, waarin ik kaders voor vaststellingsovereenkomsten heb vastgelegd. Naar ik heb begrepen waren de Belastingdienst en KPN al maanden verwikkeld in een aantal zeer complexe fiscale kwesties. Het financiële belang in deze kwestie is buitengewoon groot. Zowel KPN als de inspecteur liepen een aanzienlijk procesrisico – de standpunten van beide partijen waren op zich pleitbaar – indien het geschil door de rechter zou worden beslecht. Bovendien zou beslechting van het geschil door de rechter jaren in beslag kunnen nemen. Om die reden hebben partijen besloten te onderzoeken of een compromis uitkomst zou kunnen bieden. Het compromis is binnen de kaders van wet- en regelgeving tot stand gekomen. Er is geen sprake van een unieke overeenkomst. </antwoord>
      <antwoord nummer="3">Noch ik, noch de staatssecretaris hebben persoonlijk een fiat gegeven aan de overeenkomst. De inspecteur heeft een autonome bevoegdheid tot het opleggen van aanslagen. Deze bevoegdheid omvat mede het sluiten van een compromis. Het overeengekomen compromis is zonder mijn tussenkomst door de inspecteur met KPN gesloten. Wij waren wel op de hoogte van het feit dat er een geschil was. </antwoord>
      <antwoord nummer="4">Zoals aangegeven in het antwoord op vraag 1kan ik geen concrete informatie verstrekken met betrekking tot (de belastingpositie van) een individuele belastingplichtige. In algemene zin en met inachtneming van het door KPN gepubliceerde persbericht, kan ik u wel het volgende meedelen. Een onderdeel van het compromis betreft de vaststelling van door KPN met zijn buitenlandse activiteiten geleden verliezen. Ingevolge de Wet op de vennootschapsbelasting 1969 zijn dergelijke verliezen aftrekbaar en verrekenbaar met fiscale winsten. Naar mijn mening kan hierbij niet worden gesproken van een «tegenvaller» voor de schatkist. Feit is wel dat KPN – als gevolg van de mogelijkheid om zijn verliezen te verrekenen – gedurende een of meer jaren feitelijk geen vennootschapsbelasting zal betalen. De duur van deze periode is afhankelijk van de winsten die KPN in de toekomst zal behalen. Blijkens zijn persbericht verwacht KPN tot 2005 geen belasting te hoeven betalen. Het te nemen verlies leidt voor KPN tot een tijdelijk voordeel. Indien met de buitenlandse activiteiten weer winsten worden behaald, dient het in aftrek genomen verlies (geleidelijk) tot de winst te worden gerekend. </antwoord>
      <antwoord nummer="5">Het management van KPN heeft mij op 17 februari 2004 geïnformeerd over oriënterende besprekingen met het Britse mmO2. Er zijn overigens, naast aandelenuitgifte, verschillende andere wijzen om een overname te financieren. </antwoord>
      <antwoord nummer="6">Ik heb mij bereid getoond welwillend naar een concreet voorstel te kijken, maar daar is het niet van gekomen. Bij gebrek aan informatie over o.a. de overnameprijs kan ik de plannen niet beoordelen. </antwoord>
      <antwoord nummer="7">Nee. De verwatering van het staatsbelang is geen doel op zichzelf, wel een gevolg van een mogelijke emissie. De Staat heeft in 2002 ongeveer 350 miljoen aandelen verworven, maar het voornemen om zich op termijn volledig terug te trekken is onveranderd gebleven. In september 2003 heb ik al 300 miljoen aandelen herplaatst. Verwatering kan aantrekkelijk zijn voor de Staat; een emissie zorgt voor grotere liquiditeit en daarmee wordt een verdere exit vergemakkelijkt. </antwoord>
      <antwoord nummer="8">Uitgifte van nieuwe aandelen betekent niet dat het belang van de Staat in waarde vermindert. De opbrengst van een emissie wordt doorgaans gebruikt voor het verwerven of genereren van nieuwe activiteiten. Als die activiteiten synergie- of schaalvoordelen opleveren, profiteren de aandeelhouders daarvan. Van een samengaan tussen mmO2 en KPN mochten dergelijke voordelen worden verwacht. </antwoord>
      <antwoord nummer="9">Nee. Ik zal mij pas publiekelijk uitspreken over een transactie als die ter goedkeuring is voorgelegd. 1 0 en 1 1 De Minister van Financiën heeft vorig jaar zijn kritische mening over het beloningsbeleid bij KPN laten blijken en die schriftelijk en via de aandeelhoudersvergadering laten overbrengen. U kunt hieruit afleiden dat het geheel der beloningselementen niet in overeenstemming was met de beoogde matiging aan de top. In oktober 2003 heeft de CEO van KPN aangeboden af te zien van een substantieel deel van zijn beloning. De ontwikkeling van de beloningen in 2003 is verder in lijn met de eerdere besluiten van de rvc. Mede naar aanleiding van de discussie bij KPN hebben de Minister van SZW en ik de Tweede Kamer in augustus 2003 een brief gestuurd over beloningen bij staatsdeelnemingen (Kamerstukken II 2002–2003, 28 165, nr. 11). Het Kabinet vindt het bijvoorbeeld van belang dat in het beloningsbeleid bijzondere beloningen worden gekoppeld aan concrete prestaties, dat al te riante vertrekregelingen worden voorkomen en dat de opeenstapeling van beloningselementen wordt beperkt. Het vaststellen van de bezoldiging is bij KPN opgedragen aan de raad van commissarissen. In lijn met de corporate-governancecode van de commissie-Tabaksblat is er een duidelijke tendens om de algemene vergadering van aandeelhouders meer te betrekken bij het beloningsbeleid. Vennootschappen lopen vooruit op een wettelijke bepaling dienaangaande; het wetsvoorstel aanpassing structuurregeling (kamerstukken 28 179) bevat de bepaling dat het beloningsbeleid ten aanzien van het bestuur van naamloze vennootschappen ter vaststelling aan de algemene vergadering dient te worden voorgelegd (ontwerpartikel 2:135 BW). De raad van commissarissen kan vervolgens de individuele beloningen vaststellen. De aandeelhouders kunnen dan die beloning toetsen aan de afgesproken kaders. Bij KPN zal het beloningsbeleid op deze wijze vorm krijgen. Ik zal de ontwikkeling van dit beleid nauwgezet volgen en indien nodig de raad van commissarissen daarop aanspreken. </antwoord>
      <noten afkomstig="antwoord"/>
   </antwoorden>
</kvr>
