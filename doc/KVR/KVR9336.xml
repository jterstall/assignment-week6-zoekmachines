<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Balkenende (CDA) aan de minister van Financiën over een nabetaling door de fiscus aan de volksverzekeringsfondsen. (Ingezonden 23 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9336
</item>
         <item attribuut="Inhoud">Vragen over een nabetaling van de fiscus aan de volksverzekeringsfondsen van f 1,4 mld. voor het jaar 2000, volgens een mededeling in het Centraal Economisch Plan 1999 (p. 127).</item>
         <item attribuut="Rubriek">Belastingen (Algemeen) Sociale zekerheid (Sociale verzekeringspremies)</item>
         <item attribuut="Trefwoorden">Belastingen Sociale fondsen</item>
         <item attribuut="Vindplaats">Kamervragen met antwoord 1998-1999, nr. 1342, Tweede Kamer</item>
         <item attribuut="Vraagnr_bij_indiening">2989911970</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Balkenende</persoon>
         </item>
         <item attribuut="Datum_reaktie">1999-05-11</item>
         <item attribuut="Datum_indiening">1999-04-23</item>
         <item attribuut="Document-id">KVR9336</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2663" allpagenumbers="2663 2664" vetnummer="2989911970" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9336" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1342" onderwerp="" indiendatum="1999-04-23">
         <vrager partij="CDA" oorsprong="parlement">Balkenende</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="1999-05-11">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is de mededeling op pagina 127 in het Centraal Economisch Plan 1999 van het CPB «Voor 2000 wordt een nabetaling van de fiscus aan de volksverzekeringsfondsen geraamd van f 1,4 mld. in verband met nader inzicht in de vordering van de loonheffing over belastingen en premies in 1998» waar? </vraag>
      <vraag nummer="2">Om welk «nader inzicht» gaat het hier? Is van dat inzicht mededeling gedaan aan het parlement? Gaat het hier om een handelwijze die vaker wordt toegepast of is sprake van een novum? </vraag>
      <vraag nummer="3">Op grond van welke berekening komt de fiscus tot het bedrag van f 1,4 mld.? </vraag>
      <vraag nummer="4">Is het toevallig dat de nabetaling door de fiscus van f 1,4 mld. aan de volksverzekeringsfondsen wat betreft het getal nagenoeg overeenkomt met het uit de Najaarsnota 1998 blijkende extra tekort van f 1,4 mld. in de sfeer van de vermogenstekorten van de sociale fondsen? </vraag>
      <vraag nummer="5">Is het waar dat indien de nabetaling door de fiscus niet zou plaatsvinden het bedrag van f 1,4 mld. wat betreft het jaar 1998 krachtens het thans vigerende regeerakkoord volledig ten goede zou zijn gekomen aan de reductie van de staatsschuld? Waarom wordt de nabetaling gedaan ten behoeve van het jaar 2000? </vraag>
      <vraag nummer="6" voetnoot="1">Als de fiscus zou afzien van de nabetaling, is het dan juist dat de problematiek van de sociale fondsen met f 1,4 mld. zou worden vergroot met als gevolg dat de premies voor het jaar 2000 navenant zouden moeten worden verhoogd? Wilt u hierbij de beantwoording betrekken van schriftelijke vragen van het lid Balkenende over de tekorten bij de sociale fondsen <voetnoot nummer="1"/>, met name uw antwoord op de vragen 3, 4 en 6: «Bij de bepaling van belasting- en premietarieven voor het jaar 2000 (in augustus 1999) zal rekening worden gehouden met de meest recente inzichten over de vermogenspositie van de centrale fondsen. De gewenste fasering van de lastenverlichting over de gehele kabinetsperiode zal ook in deze afweging worden betrokken»? </vraag>
      <vraag nummer="7">Wie is bevoegd tot het doorsluizen van belastingmiddelen, die normaal ten goede zouden komen aan de schatkist, naar de volksverzekeringsfondsen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="222" documentjaargang="1998-1999">Aanhangsel Handelingen, nr. 222, vergaderjaar 1998–1999.</noot>
      </noten>
   </vragen>
   <antwoorden aantal="5">
      <antwoord nummer="1 t/m 3">Het Centraal Planbureau (CPB) geeft in het Centraal Economisch Plan 1999 aan dat voor 2000 een nabetaling van de fiscus aan de volksverzekeringsfondsen wordt geraamd van f 1,4 miljard in verband met nader inzicht in de verdeling van de loonheffing over belastingen en premies in 1998. Voor de verdeling van de opbrengst van de loonheffing wordt volgens de huidige systematiek in eerste instantie uitgegaan van een voorlopige verdeelsleutel tussen belastingen en volksverzekeringspremies. Na twee jaar wordt op basis van de feitelijke realisaties de definitieve verdeelsleutel vastgesteld. Voor de loonheffing over 1998 gebeurt dit dus in 2000. Volgens de huidige inzichten van het CPB zal de definitieve verdeelsleutel afwijken van de voorlopige verdeelsleutel die tot nu toe over 1998 werd gehanteerd. Hierdoor ontstaat in 2000 een geraamde nabetaling van f 1,4 miljard van de Belastingdienst aan de volksverzekeringsfondsen, die tot een evengrote ontvangst leidt bij de volksverzekeringsfondsen. Het betreft hier dus een interne verrekening binnen de collectieve sector, waarvan het effect op het totaal van de collectieve sector per saldo nul is. In het najaar van 2000 wordt voor de loonheffing 1998 de definitieve verdeelsleutel tussen belastingen en volksverzekeringspremies vastgesteld, waarna ook de nabetaling daadwerkelijk wordt verricht. In de Miljoenennota 2000 zal het kabinet – op basis van de dan geldende inzichten uit ondermeer de Macro Economische Verkenning 2000 – het parlement informeren over de verdere verwachte ontwikkelingen in 2000, waaronder een geactualiseerd beeld van de geraamde nabetalingen. </antwoord>
      <antwoord nummer="4" voetnoot="1 2">Ja, dat is toevallig. De vermogenstegenvaller die bij Najaarsnota 1998 is gemeld is van een heel andere orde dan de nabetaling die nu wordt geraamd voor 2000. De vermogenstegenvaller heeft maar voor een klein deel (f <voetnoot nummer="1"/>⁄ <voetnoot nummer="2"/>miljard) betrekking op de volksverzekeringsfondsen en houdt vooral verband met tegenvallende premieontvangsten als gevolg van een lagere totale premieheffingsgrondslag. De nabetaling houdt zoals gesteld verband met een nadere raming van de verdeelsleutel tussen belastingen en premies volksverzekeringen. </antwoord>
      <antwoord nummer="5">De geraamde nabetaling in 2000 betreft een afrekening tussen het Rijk en de volksverzekeringsfondsen. Deze nabetaling belast daarmee de staatsschuld in 2000 en verder, maar komt tegelijkertijd ten goede aan de vermogens van de volksverzekeringsfondsen. De overheidsschuld (het saldo van de staatsschuld en de schuld van de overige publiekrechtelijke lichamen en de sociale fondsen) verandert door de nabetaling dus niet. De overheidsschuld is het schuldbegrip dat o.a. van belang is voor de EMU en het Stabiliteits- en Groeipact. Conform de gebruikelijke systematiek wordt voor de loonheffing na twee jaar de definitieve verdeelsleutel tussen belastingen en premies volksverzekeringen vastgesteld (voor de inkomensheffing is dit na vier jaar). Omdat de verwachte verdeelsleutel over de loonheffing 1998 is bijgesteld, wordt volgens de huidige inzichten een nabetaling gedaan in 2000. </antwoord>
      <antwoord nummer="6">In augustus 1999 zal op basis van de dan geldende inzichten (o.a. de MEV 2000) worden besloten over de belasting- en premietarieven voor 2000. Hierbij zal dus ook rekening worden gehouden met eventuele nabetalingen die worden geraamd voor 2000. Omdat het hier gaat om het verrekenen van gelden die toebehoren aan de volksverzekeringsfondsen, is het afzien van de nabetaling hierbij geen optie. Vooralsnog gaat het kabinet uit van een sluitende vermogenspositie bij de centrale sociale fondsen ultimo 2000. </antwoord>
      <antwoord nummer="7">De Minister van Financiën bepaalt, in overleg met de Minister van SZW, of de voorlopige verdeelsleutel tussen de belastingen en de premies volksverzekeringen afwijkt van de definitieve verdeelsleutel en of er dus sprake is van een nabetaling. Er is hier dus geen sprake van belastingmiddelen die normaal ten goede zouden komen aan de schatkist, maar een definitieve verdeling van gelden die kan afwijken van de voorlopige verdeling. Met andere woorden: zowel de Belastingdienst als de volksverzekeringsfondsen krijgen hierdoor de gelden die hen toebehoren. </antwoord>
      <noten afkomstig="antwoord"/>
   </antwoorden>
</kvr>
