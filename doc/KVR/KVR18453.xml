<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport en aan de ministers van Sociale Zaken en Werkgelegenheid en voor Vreemdelingenzaken en Integratie over peuterspeelzalen. (Ingezonden 14 juli 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18453
</item>
         <item attribuut="Inhoud">Vragen naar aanleiding van een bericht in het Algemeen Dagblad van 10 juli 2003 over de effecten van het verdwijnen van 5000 ID-banen voor peuterspeelzalen. Deze vragen dienen als aanvulling op eerder vragen terzake van het lid Tonkens, ingezonden 14 juli 2003.</item>
         <item attribuut="Rubriek">Welzijn (Kinderopvang)</item>
         <item attribuut="Trefwoorden">Kinderopvang</item>
         <item attribuut="Vindplaats">Kamervragen met antwoord 2002-2003, nr. 1864, Tweede Kamer</item>
         <item attribuut="Vraagnr_bij_indiening">2020314800</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-09-03</item>
         <item attribuut="Datum_indiening">2003-07-14</item>
         <item attribuut="Document-id">KVR18453</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3917" allpagenumbers="3917 3918" vetnummer="2020314800" code="0203tkkvr1864" lopendefooter="Tweede Kamer, vergaderjaar 2002–2003, Aanhangsel" filenaam="KVR18453" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1864" onderwerp="" indiendatum="2003-07-14">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport en aan de ministers van Sociale Zaken en Werkgelegenheid en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2003-09-3">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de ministers van Sociale Zaken en Werkgelegenheid en voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat vindt u van de effecten van het verdwijnen van 5000 ID-banen voor peuterspeelzalen? <voetnoot nummer="1"/>
      </vraag>
      <vraag nummer="2">Erkent u het belang van peuterspeelzalen voor de ontwikkeling van kinderen in het algemeen? </vraag>
      <vraag nummer="3">Hoe gaat u voorkomen dat de voorschoolse projecten, waarmee goede resultaten worden behaald, in de knel komen? </vraag>
      <vraag nummer="4">Deelt u de mening dat peuterspeelzalen een basisvoorziening moeten zijn? </vraag>
      <vraag nummer="5">Vindt u een verhoging van de ouderbijdrage voor peuterspeelzalen acceptabel? Zo ja, tot welk bedrag mag de ouderbijdrage wat u betreft oplopen? </vraag>
      <vraag nummer="6">Wat vindt u ervan dat peuterspeelzalen als gevolg van een verhoging van de ouderbijdrage voor kinderen van ouders met een laag inkomen niet meer bereikbaar zullen zijn? </vraag>
      <vraag nummer="7">Vindt u het aanvaardbaar dat gemeenten gaan korten op de subsidies voor peuterspeelzalen? Indien neen, welke maatregelen gaat u nemen om dit te voorkomen? </vraag>
      <noten afkomstig="vraag">
         <noot nummer="1" datum="2003-07-10" bron="Algemeen Dagblad">Algemeen Dagblad, 10 juli 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Tonkens, ingezonden 14 juli 2003. </toelichting>
   <antwoorden aantal="7">
      <antwoord nummer="1">Door het kabinet Balkenende I is een bezuiniging afgesproken op de gesubsidieerde arbeid. Om de ombuigingstaakstelling van gemeenten te realiseren is het nodig dat er in zijn totaliteit circa 8000 ID-banen verdwijnen. Als die vermindering van het aantal banen wordt gerealiseerd, kunnen gemeenten nog 45 500 ID-medewerkers volledig blijven financieren. In het peuterspeelzaalwerk werken er in totaal 5000 ID-medewerkers. Het is echter niet zo dat deze 5000 banen allemaal moeten verdwijnen. Het is aan de gemeenten om te bepalen hoe en waar men de bezuinigingen op gesubsidieerde arbeid invult. Gelet op de gemeentelijke verantwoordelijkheid om de doelstellingen te realiseren die voor de VVE in het GOA-beleidskader 2002–2006 zijn opgenomen, ga ik ervan uit dat gemeenten prioriteit zullen toekennen aan het voortbestaan van het peuterspeelzaalwerk om de VVE-programma’s uit te voeren. Er zijn verschillende mogelijkheden voor gemeenten om te voorkomen dat een ID-baan zou moeten verdwijnen. Door het maken van afspraken met werkgevers over inleenvergoedingen kunnen gemeenten een deel van de bezuiniging realiseren zonder dat dit ten koste hoeft te gaan van ID-banen. Daarnaast kan een deel van de huidige ID-banen worden omgezet in reguliere banen. SZW heeft om dit laatste te stimuleren de «Tijdelijke stimuleringsregeling regulier maken 10 000 ID-banen» in het leven geroepen. Voor 10 000 banen is uit hoofde van die regeling 17 000 euro per baan beschikbaar. Met ingang van 1 juli 2003 is de stimuleringsregeling versoepeld, waardoor het gemakkelijker is om voor de subsidie in aanmerking te komen. VWS heeft voor de sector Welzijn 4000 euro per omgezette baan extra beschikbaar gesteld, boven op de 17 000 euro van SZW. Peuterspeelzalen kunnen van beide regelingen gebruik maken. </antwoord>
      <antwoord nummer="2">Ja. Dit heb ik ook verwoord in de brief die ik op 4 juli jongstleden (kenmerk DBO-CBU-2387275) aan de vaste kamercommissie voor Welzijn heb gezonden. In deze brief heb ik aangegeven dat ik belang hecht aan het peuterspeelzaalwerk als schakel in de jeugdketen. Voorafgaand aan de basisschool biedt het aan peuters de mogelijkheid tot ontwikkeling. Voor peuters die een ontwikkelingsachterstand dreigen op te lopen, biedt het peuterspeelzaalwerk de mogelijkheid om deel te nemen aan een VVE-programma. </antwoord>
      <antwoord nummer="3">Ik verwacht niet dat de VVE-programma’s in de knel zullen komen. Gelet op de gemeentelijke verantwoordelijkheid om de doelstellingen te realiseren die voor de VVE in het GOA-beleidskader 2002–2006 zijn opgenomen, ga ik ervan uit dat gemeenten prioriteit zullen toekennen aan het voortbestaan van het peuterspeelzaalwerk om de VVE-programma’s uit te voeren. Daarnaast geven de vier grote steden aan dat juist peuterspeelzalen die VVE-programma’s aanbieden, niet in de knel zullen komen. </antwoord>
      <antwoord nummer="4">In het kader van de Welzijnswet zijn de gemeenten onder andere verantwoordelijk gesteld voor het in stand houden van een lokale infrastructuur voor de jeugd. Het is aan de gemeenten om het peuterspeelzaalwerk daarin een plaats te geven. </antwoord>
      <antwoord nummer="5">Het peuterspeelzaalwerk en de toegankelijkheid daarvan zijn de verantwoordelijkheid van de gemeenten. Bekostiging van het peuterspeelzaalwerk, inclusief ouderbijdragen, wordt dus door de gemeenten geregeld. Uit onderzoek blijkt dat 31% van de gemeenten richtlijnen heeft voor de ouderbijdragen. Vooral de grotere gemeenten hebben dergelijke richtlijnen. In de meerderheid van de grote gemeenten (ongeveer 50%) wordt de hoogte van de ouderbijdrage afhankelijk gesteld van het inkomen van de ouders. Gezien de gemeentelijke verantwoordelijkheid om de doelstellingen te realiseren die voor het VVE in het GOA-beleidskader 2002–2006 zijn opgenomen, zouden gemeenten de toegankelijkheid voor met name kinderen met een ontwikkelingsachterstand moeten bewaken. </antwoord>
      <antwoord nummer="6">Ik zou dat geen goede ontwikkeling vinden. </antwoord>
      <antwoord nummer="7">Zoals in antwoord op vraag 4 en 5 al aangegeven is, ligt de bestuurlijke en financiële verantwoordelijkheid voor het peuterspeelzaalwerk bij de gemeenten. Ik kan dus geen maatregelen nemen tegen een eventuele korting van gemeenten op de subsidies voor peuterspeelzalen. Daarmee zou ik treden in de gemeentelijke autonomie. </antwoord>
      <noten afkomstig="antwoord"/>
   </antwoorden>
</kvr>
