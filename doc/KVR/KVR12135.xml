<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) aan de minister van Buitenlandse Zaken over de situatie op de Molukken.(Ingezonden 3 augustus 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12135
</item>
         <item attribuut="Inhoud">Vragen in reactie op van brief Minister van Buitenlandse Zaken van 14 juli 2000 (Kamerstuk 26 049, nr. 29), over de feitelijke situatie op de Molukken en over de door de internationale gemeenschap en Nederland ondernomen stappen om een eind te (laten) maken aan het geweld op de Molukken.</item>
         <item attribuut="Rubriek">Ontwikkelingssamenwerking (Nood- en humanitaire hulp)</item>
         <item attribuut="Trefwoorden">Indonesië Nood- en humanitaire hulp</item>
         <item attribuut="Vindplaats">Kamervragen met antwoord 1999-2000, nr. 1665, Tweede Kamer</item>
         <item attribuut="Vraagnr_bij_indiening">2990014440</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">2000-08-16</item>
         <item attribuut="Datum_indiening">2000-08-03</item>
         <item attribuut="Document-id">KVR12135</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3757" allpagenumbers="3757 3758" vetnummer="2990014440" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12135" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1665" onderwerp="" indiendatum="2000-08-3">
         <vrager partij="D66" oorsprong="parlement">Hoekema</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-08-16">
         <antwoorder functie="minister" ministerie="Buitenlandse Zaken">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kunt u de Kamer, bij voorkeur voor het einde van het reces, inlichten over zowel de feitelijke situatie op de Molukken als de door de internationale gemeenschap en Nederland ondernomen stappen om een eind te (laten) maken aan het geweld op de Molukken? </vraag>
      <vraag nummer="2">Kunt u aangeven welke stappen sinds 14 juli zijn ondernomen in Jakarta en elders om rust en orde op de Molukken te herstellen, de humanitaire nood te lenigen en wederopbouw en verzoening in gang te zetten? </vraag>
      <vraag nummer="3" voetnoot="1">Kunt u meer in het bijzonder aangeven hoe de beraadslagingen en informele consultaties verlopen bij de VN in New York over een rol van de SGVN, het zenden van waarnemers en een eventuele missie van de Veiligheidsraad? Wat was de reactie van de SGVN toen de Nederlandse Permanent Vertegenwoordiger op 6 juli jl. een beroep deed «zijn eigen mogelijkheden maximaal te gebruiken»? <voetnoot nummer="1"/>
      </vraag>
      <vraag nummer="4">Kunt u commentaar geven op beweringen van Molukse organisaties dat de afgelopen weken rond 4000 onschuldige burgers door geweld de dood hebben gevonden? </vraag>
      <noten afkomstig="vraag">
         <noot nummer="1">Brief Minister van Buitenlandse Zaken 14 juli 2000; Kamerstuk 26 049, nr. 29</noot>
      </noten>
   </vragen>
   <antwoorden aantal="4">
      <antwoord nummer="1">De afgelopen weken is het geweld op de Molukken in fluctuerende intensiteit voortgegaan. Op Ambon is de situatie het zorgelijkst, op de Noordelijke Molukken is een relatieve kalmte ingetreden. De aanwezigheid van bewapende Laskar Jihad-strijders blijft zorgen baren. Nederland zet haar diplomatieke inspanningen in met name EU- en VN-kader voor herstel van rust en orde op de Molukken daarom onverminderd voort. Ook in bilateraal verband blijft Nederland actief. De Molukken zullen hoofdonderwerp van gesprek zijn van een inmiddels gepland bezoek van minister Shihab aan Nederland. Dit bezoek is voorzien op 25 augustus. Uitgangspunt van de Regering blijft dat de Indonesische regering zelf maatregelen dient te nemen om de rust en orde op de Molukken te herstellen. Mogelijkheden voor bemiddeling zijn er alleen dan wanneer de Indonesische regering daar zelf expliciet om verzoekt. Van die situatie is op dit moment geen sprake. </antwoord>
      <antwoord nummer="2">De autoriteiten lijken de afgelopen weken effectiever dan voorheen op te treden bij het indammen van het geweld en het verlenen van humanitaire assistentie. Het leger patrouilleert nu met tanks door de straten van Ambon-stad en neemt nu ook – zij het op bescheiden schaal – wapens in beslag. Zo vond op zaterdag 5 augustus een eerste wapenvernietiging plaats. Ook op Ternate werden enige duizenden in beslag genomen wapens door de autoriteiten vernietigd. Op 8 augustus is aangekondigd dat een gecombineerd bataljon elite-troepen (mariniers, Kopassus en luchtmachtspecial forces) naar Ambon zal worden gezonden. De PELNI-scheepvaartdienst voor personenverkeer naar Ambon wordt vanaf 10 augustus voor een maand gestaakt. De autoriteiten verwachten dat hierdoor minder wapens naar het eiland kunnen worden gesmokkeld. Vrachtschepen, nodig voor de bevoorrading, mogen onder bewaking wel aanmeren. Ook het luchtvaartverkeer gaat gewoon door. Gouverneur Latuconsina meldde dat in de eerste week van augustus 300 Laskar Jihad-strijders per schip van het eiland Ambon zijn afgevoerd. Circa 4000 voor het geweld gevluchte inwoners van het christelijke dorp Waai zijn inmiddels gearriveerd in veilig dorpen in de omgeving. Circa 2000 mensen bevinden zich nog in de heuvels rondom Waai of zijn nog onderweg naar veilige dorpen. Leger en marine hebben voor hen voedseldroppings per helikopter uitgevoerd. De Molukse Politiechef Firman Gani meldde dat een compagnie is ingezet om de vluchtelingen tegen hun gewapende achtervolgers te beschermen. Hiernaast hebben consultaties tussen de VN en de Indonesische regering geleid tot de vestiging van een «resource centre» in Ambon-stad om lokale en internationale humanitaire inspanningen te ondersteunen. Het team van het «resource centre» bestaat uit stafleden van OCHA, UNDP, UNICEF, WFP en WHO. Ook op Ternate is inmiddels een «resource centre» geopend. De Indonesische regering blijft nauw bij een en ander betrokken. De VN is voorts met hulpverlening actief op Sulawesi en Irian Jaya, alwaar zich vele vluchtelingen uit de Molukken bevinden. Op de Kei-eilanden, een relatief rustig gebied binnen de Molukken, zal UNDP zich in samenwerking met de Indonesische regering gaan richten op wederopbouw en rehabilitatie. Nederland is bereid hieraan een bijdrage van NLG 5 miljoen te leveren. Verder hebben internationale NGO’s zoals Action contre la Faim, AZG-België, World Vision, International Medical Corps en het ICRC hun hulpverlening hervat. Deze werd enige weken geleden nog gestaakt vanwege het geweld. </antwoord>
      <antwoord nummer="3">De SGVN heeft zich over de situatie op de Molukken publiekelijk uitgelaten op 30 juni jl. bij monde van zijn woordvoerder. Over uitlatingen van de SGVN in besloten bijeenkomsten kunnen gen uitspraken worden gedaan. Tijdens een openbare bijeenkomst van de Veiligheidsraad op 28 juli jl. over Oost-Timor stelden de Verenigde Staten, Frankrijk en Nederland het geweld op de Molukken aan de orde. De Amerikaanse afgevaardigde verklaarde dat het de verantwoordelijkheid van de Indonesische regering was om een eind aan de crisis te maken en riep de Indonesische overheid op stappen te ondernemen om de orde en rust, alsmede de basisvoorzieningen voor de getroffen gemeenschappen (zowel christenen als moslims), te herstellen. Voorts werd Indonesië opgeroepen internationale humanitaire hulpverleners onmiddellijk veilige toegang te verschaffen opdat de broodnodige hulp kon worden gegeven. Nederland heeft dit pleidooi krachtig ondersteund. </antwoord>
      <antwoord nummer="4">Het dodental van de afgelopen weken kan worden geschat op circa 80. Wel is de stroom ontheemden met duizenden toegenomen. Het totale aantal slachtoffers sinds januari 1999 op de Molukken wordt geschat op circa 5000. </antwoord>
      <noten afkomstig="antwoord"/>
   </antwoorden>
</kvr>
