<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over de recente aanval bij Ambon-stad. (Ingezonden 7 mei 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15653
</item>
         <item attribuut="Inhoud">Vragen over de rol van het Indonesische leger bij recente gewelddadigheden bij Ambon-stad (aanvulling op eerdere vragen terzake, van de leden Koenders en Santi, nummer 2010209990, respectievelijk Van Ardenne-Verhoeven en Verhagen, nummer 2010210120).</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Indonesië Mensenrechten</item>
         <item attribuut="Vindplaats">Kamervragen met antwoord 2001-2002, nr. 1136, Tweede Kamer</item>
         <item attribuut="Vraagnr_bij_indiening">2010210160</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2002-05-17</item>
         <item attribuut="Datum_indiening">2002-05-07</item>
         <item attribuut="Document-id">KVR15653</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2401" allpagenumbers="2401 2402" vetnummer="2010210160" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15653" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1136" onderwerp="" indiendatum="2002-05-7">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2002-05-17">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat de Indonesische veiligheidstroepen op Ambon niet bij machte zijn het geweld te beteugelen en gewapende groepen zoals bijvoorbeeld de Laskar Jihad ongemoeid laten? <voetnoot nummer="1"/>
      </vraag>
      <vraag nummer="2">Is het waar dat het Indonesische leger, ondanks zijn massale aanwezigheid op Ambon, pas uren na de aanval ter plaatste verscheen? </vraag>
      <vraag nummer="3">Hoe beoordeelt u het feit dat de Indonesische regering overweegt Ambon en de Molukken onder militair gezag te plaatsen? </vraag>
      <vraag nummer="4">Deelt u de mening dat het binnen brengen van nog meer Indonesische troepen geen oplossing is, omdat de reeds aanwezige troepen met wantrouwen worden bezien en ogenschijnlijk niet reageren op geweldsuitbarstingen? Zo neen, waarom niet? </vraag>
      <vraag nummer="5">In hoeverre is er op Ambon, de Molukken en Indonesië nog steun voor het Malino akkoord? </vraag>
      <vraag nummer="6">Bent u bereid om bij de Indonesische regering bilateraal dan wel multilateraal te pleiten voor de uitvoering van het Malino akkoord, waaronder het ontwapenen van gewapende groepen en commandogroepen? Zo neen, waarom niet? </vraag>
      <noten afkomstig="vraag">
         <noot nummer="1" datum="2002-05-1" bron="Volkskrant">Volkskrant, 1 mei 2002</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van de leden Koenders en Santi, ingezonden 3 mei 2002 en van de leden Van Ardenne-van der Hoeven en Verhagen, ingezonden 6 mei 2002. </toelichting>
   <antwoorden aantal="6">
      <antwoord nummer="1">De Indonesische veiligheidstroepen zijn volgens het Malino-akkoord gehouden het geweld te beteugelen en professioneel en onpartijdig op te treden. Aan capaciteit ontbreekt het niet; eerder hardhandig optreden tegen Laskar Jihad strijders heeft aangetoond dat TNI wel degelijk in staat mag worden geacht tot effectieve gezagsuitoefening. Wel dienen de autoriteiten te komen tot een betere taakverdeling en samenwerking tussen politie en leger in het gebied. De centrale overheid in Jakarta legt hier ook grote nadruk op. </antwoord>
      <antwoord nummer="2">Het bericht dat de veiligheidsdiensten pas enige tijd na de aanval ter plekke waren is niet onafhankelijk bevestigd. Het is mogelijk dat een reactie is vertraagd door de geïsoleerde ligging van het dorp Soya, dat in de bergen op vijf kilometer afstand van Ambon-stad ligt. </antwoord>
      <antwoord nummer="3">Voorop staat dat het aan Indonesië zelf is om afdoende maatregelen te treffen ter vermindering van de spanningen en het herstel van rust en orde op Ambon. Op dit moment is daar de civiele noodtoestand van kracht. De Indonesische regering heeft bij monde van minister van Veiligheid Yudhoyono een aantal aanvullende maatregelen in het vooruitzicht gesteld. Zo moeten FKM, RMS en Laskar Jihad de Molukken verlaten en is besloten het inreisverbod voor buitenlanders voorlopig te handhaven. Het onder militair gezag plaatsen van Ambon en de Molukken komt in dit pakket maatregelen niet voor. </antwoord>
      <antwoord nummer="4">Zoals blijkt uit mijn antwoord op vraag 1 meen ik dat de Indonesische veiligheidstroepen in staat moeten zijn de rust en orde op Ambon te handhaven. Het is niet aan mij om te beoordelen hoeveel bataljons er nodig zijn om aan de uit het Malino-akkoord voortvloeiende verplichtingen te voldoen, noch om te beoordelen welk aflossingsritme nodig is om partijdigheid in het conflict te voorkomen. Wel meen ik dat het van belang is de Indonesische autoriteiten ter zake te blijven aanspreken op hun verantwoordelijkheden. </antwoord>
      <antwoord nummer="5">Het zal duidelijk zijn dat de nieuwe onrust een ernstige tegenslag is voor de implementatie van het Malino-akkoord. Uit de vreugdevolle reacties in brede lagen van de Molukse bevolking, direct na de ondertekening van het Malino-akkoord, bleek hoezeer de overgrote meerderheid van de lokale bevolking het conflict wil beëindigen. Deze wens is niet veranderd. Dat aan beide kanten vooral van buiten komende groepen actief zijn die het akkoord niet respecteren, doet daaraan niets af. Vanuit deze overtuiging heeft Nederland er bij de Indonesische autoriteiten op aangedrongen het Malino-akkoord volledig en met versterkte inzet uit te voeren. </antwoord>
      <antwoord nummer="6">Op 28 april, de dag van de aanval, heeft de Nederlandse ambassadeur in Jakarta op mijn verzoek direct de eerste adviseur van minister Yudhoyono (die zelf afwezig was) de ernstige bezorgdheid van de Nederlandse regering over de ontstane situatie overgebracht. Hij heeft daarbij de Nederlandse steun voor het Malino-akkoord herbevestigd en afkeuring uitgesproken over de aanval op Soya. Ook heeft hij de Nederlandse zorg verwoord over de sfeer van vijandigheid en onveiligheid die is opgeroepen zowel aan christelijke kant, de separatistische FKM en RMS, als aan moslim-zijde, de Laskar Jihad. Nadien heeft de ambassadeur tevens aan president Megawati de Nederlandse zorgen over de situatie kenbaar kunnen maken. Hij heeft tegenover haar de hoop uitgesproken dat zij snel maatregelen zal weten te treffen om het vredesproces onder het Malino-akkoord weer op gang te brengen. De Nederlandse ambassade heeft bovendien in een persverklaring steun aan het Malino-vredesproces betuigd en de missie van de ministers Yudhoyono en Kalla (Welzijn) naar het conflictgebied verwelkomd. Daarnaast heeft, op Nederlands initiatief, ook een aantal andere Westerse landen en Japan bij de Indonesische autoriteiten hun zorg over de huidige situatie kenbaar gemaakt en volledige hervatting bepleit van de uitvoering van het akkoord. Verder heeft Nederland in EU-verband voorgesteld de gebeurtenissen op Ambon nadrukkelijk aan de orde te stellen tijdens de EU troika ministeriële ontmoeting met Indonesië op 6 juni a.s. </antwoord>
      <noten afkomstig="antwoord"/>
   </antwoorden>
</kvr>
