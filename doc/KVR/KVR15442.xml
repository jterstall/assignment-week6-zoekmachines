<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Jonker (beiden CDA) aan de minister van Volksgezondheid, Welzijn en Sport over het standpunt van de minister inzake algemene vaccinatie tegen meningokokken en pneumokokken. (Ingezonden 22 maart 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15442
</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Inentingen</item>
         <item attribuut="Vindplaats">Kamervragen met antwoord 2001-2002, nr. 953, Tweede Kamer</item>
         <item attribuut="Vraagnr_bij_indiening">2010208280</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Jonker</persoon>
         </item>
         <item attribuut="Datum_reaktie">2002-04-04</item>
         <item attribuut="Datum_indiening">2002-03-22</item>
         <item attribuut="Document-id">KVR15442</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2011" allpagenumbers="2011 2012" vetnummer="2010208280" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15442" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="953" onderwerp="" indiendatum="2002-03-22">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Jonker</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-04-4">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u nogmaals uitleggen waarom u een ander standpunt inneemt ten aanzien van de vaccinatie tegen pneumokokken dan de Gezondheidsraad? <voetnoot nummer="1"/>Wat zijn de criteria die doorgaans worden gehanteerd bij het formuleren van een standpunt ten aanzien van het opnemen van een vaccin in het Rijksvaccinatieprogramma? Hoe zijn de verschillende criteria in het onderhavige geval gehanteerd en tegen elkaar afgewogen? </vraag>
      <vraag nummer="2" voetnoot="2">Welke rol speelt het zich diffuus verspreid over het land voordoen van de pneumokokkenziekte in de besluitvorming rond het opnemen van een vaccin tegen deze ziekte in het Rijksvaccinatieprogramma? <voetnoot nummer="2"/>
      </vraag>
      <vraag nummer="3">Overweegt u, gezien de ernst van de ziekte en de wijze van verspreiden, een landelijke voorlichtingscampagne over pneumokokkeninfecties? Zo ja, kunt u aangeven hoe deze voorlichtingscampagne eruit gaat zien? Zo neen, waarom niet? </vraag>
      <vraag nummer="4">Bent u van plan de voorwaarden voor de feitelijke opname van de pneumokokkenvaccinaties in het Rijksvaccinatieprogramma zo snel mogelijk tot stand te brengen? Zo ja, kunt u aangeven welke stappen u op korte termijn gaat zetten? Zo neen, waarom niet? </vraag>
      <vraag nummer="5">Bent u op de hoogte van de hoge kosten waaraan gezinnen worden blootgesteld wanneer zij op eigen initiatief tot vaccinatie tegen meningokokken en pneumokokken overgaan? Deelt u de mening dat deze kosten geen belemmering mogen zijn om over te gaan tot vaccinatie? Zo ja, wat voor maatregelen staan u voor ogen om de toegankelijkheid voor vaccinaties te verbeteren? </vraag>
      <noten afkomstig="vraag">
         <noot nummer="1" datum="2002-03-19" bron="Kamerstuk 25 295 nr. 7, Vergaderjaar 2001–2002">Kamerstuk 25 295 nr. 7, Vergaderjaar 2001–2002, 19 maart 2002</noot>
         <noot nummer="2">Gezondheidsraad: Algemene vaccinatie tegen meningokokken C en pneumokokken. Gezondheidsraad: Den Haag, 2001; publicatie nr. 2001/27</noot>
      </noten>
   </vragen>
   <antwoorden aantal="5">
      <antwoord nummer="1">Ik neem in mijn standpunt het advies over van de Gezondheidsraad. Ik ben van mening dat de pneumokokkenvaccinatie moet worden ingevoerd in het RVP. Criteria die gehanteerd worden bij de besluitvorming over de invoering van een vaccinatie zijn: de ernst en de omvang van de ziekte, de beschikbaarheid van een veilig, geregistreerd, werkzaam en kosteneffectief vaccin. De Gezondheidsraad geeft in haar rapport aan dat, in vergelijking met andere preventieprogramma’s, de kosten van de pneumokokkenvaccinatie hoog zijn. Dat ben ik met de Gezondheidsraad eens. Daarom vind ik invoering op dit moment nog niet aangewezen. Zodra pneumokokkenvaccinatie kosteneffectief ingevoerd kan worden, zal deze vaccinatie in het RVP worden opgenomen. Ik heb in het schema van het RVP al rekening gehouden met invoering van pneumokokkenvaccinatie. Overigens wordt ditzelfde argument ook in andere landen gebruikt. Dit heeft er toe geleid dat tot nu toe in geen enkel Europees land over is gegaan tot invoering van het pneumokokkenvaccin in het vaccinatieprogramma. </antwoord>
      <antwoord nummer="2">Deze diffuse verspreiding speelt geen rol in de besluitvorming. </antwoord>
      <antwoord nummer="3">De gevolgen van besmetting met de meningokokkenbacterie, maar ook van de pneumokokkenbacterie, zijn de afgelopen periode reeds intensief in de voorlichting door mijn ministerie naar voren gebracht. Daarbij heb ik mij met name gericht op de symptomen van meningitis (hersenvliesontsteking) en sepsis (bloedvergiftiging). Reden hiervoor is dat dit de ziektebeelden zijn waarbij snelle herkenning en behandeling noodzakelijk is om herstel mogelijk te maken. Komende week zal aan de redacties van de huis aan huisbladen een ingezonden redactioneel stuk worden aangeboden. Ook in dit stuk wordt aandacht besteed aan de symptomen en het belang van snelle herkenning ten behoeve van de kans op herstel. Ook de komende tijd zal hiervoor veel aandacht zijn. Dit zal gebeuren rond het uitvoeren van de inhaalcampagne voor kinderen van 14 maanden t/m 18 jaar en bij de invoering van het meningokokkenvaccin in het RVP. Een van de aandachtspunten daarbij is dat met deze vaccinatie geen volledige bescherming verkregen wordt tegen de genoemde ernstige ziekten. Meningitis en sepsis kunnen ook veroorzaakt worden door pneumokokken en meningokokken type B, waartegen geen vaccin bestaat. Alertheid op deze ziekten blijft dus nodig. Gezien deze overeenkomst tussen de meningokokken- en pneumokokkenbacterie lijkt een aparte campagne gericht op pneumokokken me niet noodzakelijk. Ook de andere ziekten veroorzaakt door pneumokokken, longontsteking en middenoorontsteking, geven hier geen aanleiding toe. </antwoord>
      <antwoord nummer="4">Ja, zodra een kosteneffectiever alternatief voorhanden is, zie vraag 1. </antwoord>
      <antwoord nummer="5">Ik ben op de hoogte van de kosten die aan deze vaccinaties zijn verbonden. Het beleid is echter dat vaccinatie niet acuut noodzakelijk is, tenzij daartoe in het kader van een cluster van ziektegevallen wordt besloten. Indien men toch tot vaccinatie besluit zijn de kosten voor eigen rekening. De toegankelijkheid van de vaccinatie is gegarandeerd door mijn besluit vaccinatie tegen meningokokken type C op te nemen in het RVP voor kinderen van 14 maanden en door de inhaalcampagne. Aan vaccinatie via het RVP zullen geen kosten verbonden zijn. Voor de inhaalcampagne zullen de vaccinkosten door de overheid worden vergoed. </antwoord>
      <noten afkomstig="antwoord"/>
   </antwoorden>
</kvr>
