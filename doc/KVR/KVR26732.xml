<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nawijn (Groep Nawijn) aan de minister voor Bestuurlijke Vernieuwing en Koninkrijksrelaties over het weren uit het gemeentehuis van vrijwilligers van de Partij voor Nederland in de gemeenten Amersfoort, Amstelveen, Hoofddorp, Bennenbroek, Haarlem en Zandvoort om steunverklaringen voor de komende verkiezingen in te dienen. (Ingezonden 17 oktober 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26732
</item>
         <item attribuut="Inhoud">Gevraagd wordt om een onderzoek in te stellen naar de gang van zaken in genoemde gemeenten. Is er sprake van strijdigheid met de Kieswet?</item>
         <item attribuut="Rubriek">Staats- en bestuursrecht (Kiesrecht) Staats- en bestuursrecht (Politiek)</item>
         <item attribuut="Trefwoorden">Politieke partijen Verkiezingen</item>
         <item attribuut="Vindplaats">Kamervragen met antwoord 2006-2007, nr. 298, Tweede Kamer</item>
         <item attribuut="Vraagnr_bij_indiening">2060701500</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK)</item>
         <item attribuut="Indiener">
            <persoon partij="Groep Nawijn">Nawijn</persoon>
         </item>
         <item attribuut="Datum_reaktie">2006-11-07</item>
         <item attribuut="Datum_indiening">2006-10-17</item>
         <item attribuut="Document-id">KVR26732</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="641" allpagenumbers="641" vetnummer="2060701500" code="0607tkkvr298" lopendefooter="Tweede Kamer, vergaderjaar 2006–2007, Aanhangsel" filenaam="KVR26732" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="298" onderwerp="" indiendatum="2006-10-17">
         <vrager partij="Groep Nawijn" oorsprong="parlement">Nawijn</vrager>
         <vraagt-aan>de minister voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-11-7">
         <antwoorder functie="minister" ministerie="Bestuurlijke Vernieuwing en Koninkrijksrelaties">Nicolaï</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat vrijwilligers van de Partij voor Nederland in de gemeente Amersfoort, Amstelveen, Hoofddorp, Bennenbroek, Haarlem en Zandvoort uit het gemeentehuis zijn geweerd om steunverklaringen voor de komende Tweede Kamer verkiezingen in te dienen? </vraag>
      <vraag nummer="2">Is het u bekend dat vrijwilligers van de Partij voor Nederland in de gemeente Amersfoort zijn weggestuurd van het plein voor het gemeentehuis door het Hoofd Stembureau van deze gemeente? </vraag>
      <vraag nummer="3">Bent u bereid om naar de gang van zaken in deze gemeenten een onderzoek in te stellen? Zo neen, waarom niet? </vraag>
      <vraag nummer="4">Zo ja, bent u bereid om de Kamer hierover te informeren? Acht u deze gang van zaken in strijd met de Kieswet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Uit navraag bij deze gemeenten is gebleken dat in een aantal van genoemde gemeenten in en om het gemeentehuis personen zijn benaderd met het verzoek ondersteuningsverklaringen af te leggen. Voor zover bekend is in een aantal gemeenten gevraagd niet in het gemeentehuis ondersteuningsverklaringen te werven en is in één gemeente verzocht dat ook niet in de omgeving van het gemeentehuis te doen. In één gemeente is meegedeeld dat het niet mogelijk was om na de dag van kandidaatstelling nog ondersteuningsverklaringen af te leggen. In alle andere genoemde gemeenten zijn wel ondersteuningsverklaringen afgelegd. </antwoord>
      <antwoord nummer="2">Desgevraagd is van de zijde van de gemeente Amersfoort meegedeeld dat medewerkers van de Partij voor Nederland is verzocht geen ondersteuningsverklaringen te werven in en rond het gemeentehuis. </antwoord>
      <antwoord nummer="3 en 4">Een en ander geeft geen aanleiding een nader onderzoek in te stellen. Wel lijkt het goed bij een eerstkomende gelegenheid gemeenten nog eens te informeren over het feit dat ook na het onderzoek van de kandidatenlijsten door de hoofdstembureaus nog ondersteuningsverklaringen kunnen worden afgelegd zodat de inleveraar van een kandidatenlijst in staat is het verzuim van een te gering aantal of het ontbreken van geldige ondersteuningsverklaringen te herstellen. Kennelijk bestaat daarover onduidelijkheid, hoewel uiteindelijk in vrijwel alle genoemde gemeenten ondersteuningsverklaringen zijn afgelegd. De Kieswet bevat geen andere regels over het werven van ondersteuningsverklaringen dan het verbod een kiezer om te kopen of te dwingen een ondersteuningsverklaring af te leggen. Dat betekent niet dat gemeenten moeten toestaan dat politieke partijen in het gemeentehuis mensen benaderen om een ondersteuningsverklaring af te leggen. Het is begrijpelijk en geoorloofd dat niet toe te laten. In het algemeen moet het echter wel mogelijk zijn dat partijen mensen die zich op straat bevinden vragen een ondersteuningsverklaring voor een kandidatenlijst af te leggen. </antwoord>
      <noten afkomstig="antwoord"/>
   </antwoorden>
</kvr>
