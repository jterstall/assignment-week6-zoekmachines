<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Binnenlandse Zaken en Koninkrijksrelaties en van Verkeer en Waterstaat over de veiligheidsmaatregelen op de Zoetermeerlijn. (Ingezonden 26 november 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17025
</item>
         <item attribuut="Inhoud">Vragen over de stand van zaken betreffende de bewaking op de Zoetermeerlijn (Sprinter), onder meer over de rol van het Korps Landelijke Politiediensten (KLPD), het Stadsgewest Haaglanden en over het inschakelen van een particuliere beveiligingsdienst.</item>
         <item attribuut="Rubriek">Criminaliteit en openbare orde (Particuliere bewakings- en beveiligingsdiensten) Criminaliteit en openbare orde (Veiligheid) Verkeer, vervoer en waterstaat (Spoorwegen)</item>
         <item attribuut="Trefwoorden">Openbaar vervoer Openbare orde en veiligheid Particuliere beveiligingsdiensten</item>
         <item attribuut="Vindplaats">Kamervragen met antwoord 2002-2003, nr. 640, Tweede Kamer</item>
         <item attribuut="Vraagnr_bij_indiening">2020303690</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2003-01-21</item>
         <item attribuut="Datum_indiening">2002-11-26</item>
         <item attribuut="Document-id">KVR17025</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1349" allpagenumbers="1349 1350" vetnummer="2020303690" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17025" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="640" onderwerp="" indiendatum="2002-11-26">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Binnenlandse Zaken en Koninkrijksrelaties en van Verkeer en Waterstaat</vraagt-aan>
      </vraagdata>
      <antwoorddata antwoorddatum="21 januari 2003), zie ook Aanhangsel Handelingen nr. 496, vergaderjaar 2002–2003">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over het bericht «Extra geld bewaking Sprinter»? <voetnoot nummer="1"/>
      </vraag>
      <vraag nummer="2">Vindt u het terecht dat het Stadsgewest Haaglanden ingrijpt om de bewaking te verbeteren? Zo ja, waarom heeft u niet onmiddellijk maatregelen getroffen? Zo nee, waarom niet? </vraag>
      <vraag nummer="3">Deelt u de mening dat de KLPD in dit geval haar taak niet naar behoren heeft uitgevoerd? Zo ja, hoe kwam dat en hoe gaat u dit in de toekomst voorkomen? Zo nee, waarom niet? </vraag>
      <vraag nummer="4">Wie heeft de regie over de bewaking van de Zoetermeerse Stadslijn, de politie of het particuliere bewakingsbedrijf? Wat zijn hierbij de bevoegdheden van het particuliere bewakingsbedrijf? </vraag>
      <vraag nummer="5">Waarom wordt nu de oplossing gevonden in het aantrekken van een particulier bewakingsbedrijf in plaats van het inzetten van extra politie? Zijn de kosten van particuliere beveiliging niet veel hoger? Zo nee, kunt u dat verklaren? </vraag>
      <vraag nummer="6">Vindt u het terecht dat het Stadsgewest Haaglanden moet opdraaien voor deze kosten terwijl het een taak van het Rijk is om de veiligheid te waarborgen? Zo ja, wat gaat u hieraan doen? Zo nee, waarom niet? </vraag>
      <noten afkomstig="vraag">
         <noot nummer="1" datum="2002-11-21" bron="Haagsche Courant">Haagsche Courant, 21 november 2002</noot>
      </noten>
   </vragen>
   <antwoorden aantal="5">
      <antwoord nummer="1">Het betreft hier een zeer verderfelijk incident. Onveiligheid in het openbaar vervoer, maar ook in winkelcentra, horecagebieden, scholen en in de openbare ruimten dient tegengegaan te worden. In het veiligheidsprogramma zijn daartoe maatregelen opgenomen. Meer in het bijzonder is het aanvalsplan sociale veiligheid openbaar vervoer opgesteld. </antwoord>
      <antwoord nummer="2">Op basis van door mij ingewonnen informatie en ambtsberichten informeer ik u als volgt. De beoordeling van de veiligheidssituatie op de Zoetermeerlijn is in de eerste plaats een verantwoordelijkheid van de burgemeester van Zoetermeer voor wat betreft de openbare plaatsen (plaatsen waar iedereen vrij toegang heeft) en van de Nederlandse Spoorwegen (NS) voor het particuliere domein (daar waar men een geldig vervoersbewijs moet hebben, te weten de perrons en de treinen). Indien deze partijen vinden dat op een gegeven moment de veiligheidssituatie dusdanig is dat er maatregelen genomen dienen te worden, dan is dat hun gedeelde verantwoordelijkheid. De NS, de gemeente Zoetermeer, het regionale politiekorps Haaglanden en de dienst Spoorwegpolitie van het KLPD hebben in het verleden al diverse maatregelen getroffen. Dit als uitvloeisel van het in de zomer van 2000 afgesloten convenant tussen de betrokken partners met als doel de agressie in en rond de trein terug te dringen en het welzijn van de treinreizigers, het treinpersoneel en de omwonenden van de Zoetermeerlijn te verbeteren. Gedurende twee jaar zijn door de bij het convenant betrokken partijen allerlei inspanningen geleverd. Dit had niet het gewenste resultaat. De toen gedane inspanningen hebben onvoldoende geleid tot een vermindering van de onveiligheidsgevoelens van de reizigers en het personeel alsmede tot een terugdringing van de agressie-incidenten op dit treintraject. Om de veiligheidssituatie op korte termijn te verbeteren hebben betrokken partijen nu gekozen voor extra inzet van de regiopolitie Haaglanden in combinatie met het inhuren van particuliere beveiligers. De eerste resultaten van deze aanpak zijn positief. Deze gang van zaken past mijns inziens goed bij de bestaande verdeling van taken, bevoegdheden en verantwoordelijkheden. </antwoord>
      <antwoord nummer="3 en 4">Neen, ik deel die mening niet. De Spoorwegpolitie van het KLPD doet wat binnen haar mogelijkheden ligt (vooral gegeven de personele capaciteit). De inzet wordt reeds zo veel mogelijk geconcentreerd op de probleemlijnen en -stations. Bij deze laatste wordt ook in toenemende mate een beroep gedaan op de regiopolitie. Dat betekent uiteraard niet dat ze altijd en overal tijdig aanwezig kunnen zijn om ernstige incidenten te voorkomen. Betere waarborgen in de toekomst liggen wat mij betreft vooral in de uitbreiding van de Spoorwegpolitie met drie extra teams tegen Veel Voorkomende Criminaliteit (VVC-Teams), waarvan één in de regio Haaglanden en de nog op te stellen veiligheidsarrangementen (regionaal en nationaal met de NS), zoals genoemd in het Aanvalsplan SVOV. De verantwoordelijkheid voor de bewaking ligt bij de burgemeester van Zoetermeer. De regie over de bewaking heeft het regionale politiekorps Haaglanden. Het ingehuurde particulier beveiligingsbedrijf zal de politie assisteren bij het voorgenomen «lik op stuk beleid». De medewerkers van het particuliere beveiligingsbedrijf hebben in beginsel geen andere bevoegdheden dan die aan elke burger toekomen. De particuliere beveiligers zullen toezicht op de stations gaan houden, onder het begrip toezicht wordt hierbij verstaan signaleren (invulling geven aan de oog- en oorfunctie), het zorgdragen voor de benodigde follow-up (waarschuwen van de ter zake verantwoordelijke instanties; dit zal in dit geval de politie of de spoorwegpolitie zijn), het preventief aanwezig zijn (rondlopen en rondkijken) en het verlenen van service (wegwijzen, verlenen van eerste hulp). Het eventueel corrigerende element van dit toezicht bestaat enkel uit het aanspreken van burgers. </antwoord>
      <antwoord nummer="5">Gezien de situatie was de urgentie van de maatregel belangrijker dan de financiële consequenties. Desgevraagd is mij aangegeven dat zowel bij het regionale politiekorps Haaglanden als bij het KLPD op dit moment de benodigde capaciteit voor extra bewaking op de Zoetermeerlijn ontbreekt. </antwoord>
      <antwoord nummer="6">Het is niet vreemd dat het Stadsgewest Haaglanden de kosten voor deze maatregel voor zijn rekening neemt, aangezien de Zoetermeerlijn een regionale vervoersfunctie heeft en de problematiek ook een sterk regionaal karakter heeft. De dekking van de kosten voor de inhuur van particuliere beveiligers rust bovendien op een door Verkeer en Waterstaat gegeven rijksbijdrage ter verbetering van de sociale veiligheid in en rond het openbaar vervoer. </antwoord>
      <noten afkomstig="antwoord"/>
   </antwoorden>
</kvr>
