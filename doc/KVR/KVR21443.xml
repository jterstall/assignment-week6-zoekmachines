<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Economische Zaken en van Justitie over computervirussen betaald door spammer. (Ingezonden 26 augustus 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21443
</item>
         <item attribuut="Inhoud">Vragen naar aanleiding van een bericht in De Volkskrant van 24 augustus 2004.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Reclame) Criminaliteit en openbare orde (Informatiebeveiliging)</item>
         <item attribuut="Trefwoorden">Computercriminaliteit Internet Reclame</item>
         <item attribuut="Vindplaats">Kamervragen met antwoord 2004-2005, nr. 227, Tweede Kamer</item>
         <item attribuut="Vraagnr_bij_indiening">2030420120</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-10-26</item>
         <item attribuut="Datum_indiening">2004-08-26</item>
         <item attribuut="Document-id">KVR21443</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="475" allpagenumbers="475 476" vetnummer="2030420120" code="0405tkkvr227" lopendefooter="Tweede Kamer, vergaderjaar 2004–2005, Aanhangsel" filenaam="KVR21443" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="227" onderwerp="" indiendatum="26augustus 2004">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Economische Zaken en van Justitie</vraagt-aan>
      </vraagdata>
      <antwoorddata antwoorddatum="26oktober 2004), zie ook Aanhangsel Handelingen nr. 2224, vergaderjaar 2003–2004">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de ministers van Justitie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op het bericht «computervirus vaak betaald door spammer»? <voetnoot nummer="1"/>
      </vraag>
      <vraag nummer="2">Kunt u aangeven of en in hoeverre dit probleem in Nederland speelt? Zo neen, waarom niet? </vraag>
      <vraag nummer="3">Kunt u aangeven of en hoe dit probleem momenteel wordt aangepakt in Nederland? Zo neen, waarom niet? </vraag>
      <vraag nummer="4">Bent u van mening dat de KLPD op dit moment voldoende is uitgerust om dergelijke vormen van internetcriminaliteit op te sporen en aan te pakken? Zo ja, waarom? Zo neen, wat gaat u doen om dit te veranderen? </vraag>
      <vraag nummer="5">Bent u van mening dat betere voorlichting door de overheid verdere uitbreiding van dit soort problemen kan voorkomen? Zo ja, wat gaat u hiertoe ondernemen? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-08-24" bron="De Volkskrant">De Volkskrant, 24 augustus 2004</noot>
      </noten>
   </vragen>
   <antwoorden aantal="5">
      <antwoord nummer="1">Het artikel beschrijft de praktijken van spammers, waarbij virusmakers soms worden ingeschakeld (en betaald) om voor spammers netwerken van zombie-computers te creëren, die de spammers kunnen gebruiken voor de verzending van spam. Het feit dat deze praktijken plaatsvinden is niet nieuw, maar het verschijnsel neemt wel in omvang toe. Er worden steeds geavanceerdere technische systemen gebruikt voor het misbruiken van kwetsbaarheden in hard- of software. Uiteraard vind ik dit kwalijke praktijken. In Nederland bestaat regelgeving die misbruik van computers verbiedt (zie vraag 3). </antwoord>
      <antwoord nummer="2">Het gaat hier om praktijken die wereldwijd voorkomen. Internet kent nu eenmaal geen geografische grenzen, hetgeen betekent dat dit probleem zich, net als in andere landen, ook in Nederland voordoet. Exacte cijfers zijn hierover niet bekend. Van de sinds 19 mei 2004 (het tijdstip van inwerkingtreding van de wettelijke anti-spam bepalingen in de Telecommunicatiewet) bij OPTA ingediende klachten over spam lijkt een ruime meerderheid van de ontvangen spam verzonden te zijn vanaf zombie-computers. Vaak is het echter zo dat de gebruiker wiens pc is misbruikt, dit zelf niet eens heeft gemerkt. In dat geval zal deze over het misbruik ook geen klacht indienen. Van de gevallen van virusbesmetting van computers waarbij de gebruiker weet heeft van de besmetting, lijkt weinig aangifte te worden gedaan. Gebruikers zullen zich veelal in eerste instantie richten op het weer bruikbaar maken van hun systeem. </antwoord>
      <antwoord nummer="3">Zoals in het antwoord op vraag 2 genoemd zijn de gedupeerden/slachtoffers zich vaak zelf niet bewust van het feit dat hun pc is misbruikt door derden voor deze doeleinden. Vaak wordt er dus geen concrete klacht ingediend. In de preventieve sfeer is het zaak dat individuele gebruikers zich realiseren dat zij hun pc voldoende moeten beveiligen. Hierop zal ik terugkomen bij het antwoord op vraag 5. In Nederland bestaat er regelgeving inzake dergelijke praktijken. In artikel 138a van het Wetboek van Strafrecht wordt het wederrechtelijk binnendringen in de computer van een derde en gebruik maken van die computer om wederom binnen te dringen in weer andere computers geregeld. In artikel 350a van het Wetboek van Strafrecht wordt het wederrechtelijk veranderen, wissen ontoegankelijk maken van gegevens na wederrechtelijk in het systeem te zijn binnengedrongen geregeld, alsmede het toebrengen van ernstige schade aan dergelijke gegevens. Tevens wordt het opzettelijk en wederrechtelijk ter beschikking stellen of verspreiden van gegevens die bedoeld zijn om schade aan te richten door zichzelf te vermenigvuldigen in een geautomatiseerd werk, strafbaar gesteld. De artikelen 138a en 350a van het Wetboek van Strafrecht werden ingevoerd met de Wet Computercriminaliteit I. Voor het maken van computervirussen bestaat op dit moment nog geen strafbepaling. Nederland heeft op 21 november 2001 de Convention on Cybercrime ondertekend. Dit verdrag verplicht de deelnemende landen onder meer om in de wetgeving een aantal incidenten van computercriminaliteit op te nemen. Eén daarvan is het maken en verspreiden van programmatuur welke de goede werking van computers en netwerken kan beïnvloeden (artikelen 5 en 6van dat verdrag). Op het Ministerie van Justitie wordt thans gewerkt aan wetgeving die de ratificatie van dit verdrag mogelijk maakt. Het schrijven en verspreiden van computervirussen zal daarmede onder het bereik van onze strafwet worden gebracht. Voor wat betreft de mogelijkheden tot strafrechtelijke aanpak merk ik op, dat de Nederlandse politie beschikt over een aantal (boven)regionale Bureaus Digitale Expertise. Daarnaast zijn er meerdere Bureaus Digitale Recherche in diverse politieregio’s. Indien de regionale politie zelf niet over de expertise beschikt kan een beroep worden gedaan op het Korps Landelijke Politiediensten, alwaar een Team Digitale Expertise is ondergebracht. </antwoord>
      <antwoord nummer="4">Het Korps Landelijke Politiediensten kent binnen de Dienst Nationale Recherche een unit operationele expertise als ook een team digitale expertise. Zowel de Dienst als de unit zijn gespecialiseerd in digitale opsporing. Binnen deze unit en dit team van de Dienst Nationale Recherche zijn diverse professionals werkzaam die over voldoende kennis en ervaring beschikken om dergelijke vormen van internetcriminaliteit (zijnde de verspreiding van computervirussen) op te sporen. Daarnaast zijn er meerdere Bureaus Digitale Recherche in diverse politieregio’s. Ook hier bevindt zich kennis en ervaring om internetcriminaliteit te kunnen opsporen. Voorts is er een initiatief van het Korps Landelijke Politiediensten/ Landelijke Recherche samen met de ministeries van Binnenlandse Zaken en van Justitie om te bezien of er een Project Nationaal High Tech Crime Center ingericht zal worden, waar vormen van criminaliteit waarbij in overwegende mate digitale technieken worden gebruikt, in kaart kunnen worden gebracht en bestudeerd. </antwoord>
      <antwoord nummer="5">Om gebruikers van internet meer bewust te laten worden van de kwetsbaarheid van hun systeem voor deze praktijken en de risico’s die zij daarbij lopen is een goede voorlichting van groot belang. Internetgebruikers moeten ertoe gebracht worden hun pc afdoende te beveiligen. Mijn ministerie heeft hiertoe in 2001 de voorlichtingscampagne Surf op Safe gestart (www.surfopsafe.nl). Surf op Safe heeft in de loop van de jaren een groeiend bereik gehad en een toenemend aantal mensen is zich inmiddels (meer) bewust geworden van de noodzaak zich goed te beveiligen. Het aantal internetgebruikers dat een virusscanner en een firewall installeert op hun pc is dan ook sterk toegenomen. Maar nog lang niet alle gebruikers zijn doordrongen van de noodzaak om geëigende maatregelen te nemen. Er valt dan ook nog veel winst te behalen op dit gebied. In het kader van het Safer Internet Actionplan is een subsidie aangevraagd voor Surf op Safe. De contractonderhandelingen met de Europese Commissie over dit project zijn op dit moment lopende en zullen naar verwachting eind 2004 kunnen worden afgerond. Hopelijk zal het project per 1 januari 2005 van start kunnen gaan met een Europese subsidie voor twee jaar, als national awareness node op het gebied van veilig internetten. Surf op Safe zal dan worden geïntensiveerd, de website vernieuwd en er komt meer focus op de risico’s van misbruik mogelijke schade aan derden indien men zich niet goed beveiligt. Juist over praktijken als het creëren van zombie-netwerken, maar ook bijvoorbeeld over spoofing en phishing zal meer voorlichting worden gegeven. Ook is door mijn ministerie in 2003 de Waarschuwingsdienst ingericht (www.waarschuwingsdienst.nl). De Waarschuwingsdienst waarschuwt burgers en MKB voor actuele dreigingen van virussen en, veel belangrijker, voor nieuw ontdekte veiligheidsproblemen («gaten») in software die misbruikt kunnen worden om toegang te krijgen tot hun computers. Hoe sneller gebruikers deze gaten dichten, hoe kleiner de kans dat hun pc wordt misbruikt als zombie. Naast Surf op Safe en de Waarschuwingsdienst zullen ook andere beschikbare loketten waar consumenten met vragen terecht kunnen, worden ingezet (zoals Postbus 51, www.staiksterk.nl en www.ez.nl). Ik ben van mening dat, naast uiteraard aanpak van de daders, preventie van groot belang is bij deze vormen van misbruik. </antwoord>
      <noten afkomstig="antwoord"/>
   </antwoorden>
</kvr>
