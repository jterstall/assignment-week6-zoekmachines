<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) aan de staatssecretaris van Sociale Zaken en Werkgelegenheid, dhr. Hoogervorst, over alcohol. (Ingezonden 26 juni 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14227
</item>
         <item attribuut="Inhoud">Vragen over het onderzoek van de Gezondheidsraad naar de consequenties van alcoholconsumptie, dat ertoe zou hebben geleid dat Nederland als enig Europees land alcohol op een 'voor voortplanting giftige stoffenlijst' heeft gezet. Verder vragen over de onwenselijke gevolgen van deze plaatsing. Zie ook Aanhangsel van de Handelingen II, 2000-2001, 715.</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen)</item>
         <item attribuut="Trefwoorden">Alcohol Arbeidsbescherming Gevaarlijke stoffen</item>
         <item attribuut="Vindplaats">Kamervragen met antwoord 2000-2001, nr. 1658, Tweede Kamer</item>
         <item attribuut="Vraagnr_bij_indiening">2000112740</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">2001-09-03</item>
         <item attribuut="Datum_indiening">2001-06-26</item>
         <item attribuut="Document-id">KVR14227</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3457" allpagenumbers="3457 3458" vetnummer="2000112740" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14227" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1658" onderwerp="" indiendatum="2001-06-26">
         <vrager partij="CDA" oorsprong="parlement">Stroeken</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2001-09-3">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Herinnert u zich mijn vragen <voetnoot nummer="1"/>over het feit, dat Nederland als enig Europees land ethanol (alcohol) op een «voor voortplanting giftige» stoffenlijst heeft geplaatst? </vraag>
      <vraag nummer="2">Is het waar, dat de plaatsing op de lijst gebaseerd is op de resultaten van een onderzoek van de Gezondheidsraad naar de consequenties van de consumptie van alcohol en niet naar inhalatie, het inademen, van alcoholdampen? </vraag>
      <vraag nummer="3">Is het waar, dat het daarna door TNO uitgevoerde onderzoek naar mogelijke nadelige effecten enkel tot de conclusie leidde dat «negatieve effecten niet geheel uitgesloten zijn»? </vraag>
      <vraag nummer="4">Vindt u het TNO-rapport voldoende om als enig Europees land ethanol op de lijst van giftige stoffen – reproductietoxische stoffen – te plaatsen met alle gevolgen van dien voor het bedrijfsleven? </vraag>
      <vraag nummer="5">Is het waar, dat talloze bedrijven – naast horecabedrijven o.a. supermarkten, ziekenhuizen, pedicures, apothekers, artsen, kapsalons enz enz – nu moeten registreren de hoeveelheid aanwezige stof, het soort werkzaamheden enz.? </vraag>
      <vraag nummer="6">Hebt u deze administratieve lastenverzwaring vooraf aangemeld bij het Adviescollege toetsing voor administratieve lastendruk (ACTAL)? </vraag>
      <vraag nummer="7">Betekent de maatregel dat horecabedrijven beperkingen opgelegd kunnen krijgen in het aantal gelijktijdig te serveren alcoholische drankjes, het aantal klanten enz? En dat een ober bijvoorbeeld maar 5 biertjes gelijktijdig op een dienblad mag serveren? </vraag>
      <vraag nummer="8">Deelt u de mening dat plaatsing op de lijst van giftige stoffen kan betekenen, dat bedrijven de hele lijst met 75 vaak zeer gevaarlijke stoffen gaan bagatelliseren </vraag>
      <vraag nummer="9">Is het niet beter om ethanol van de lijst af te voeren totdat duidelijkheid is verkregen over de mogelijke schadelijke werking van ethanol door inhalatie van alcoholdampen? Wanneer is die duidelijkheid te verwachten? </vraag>
      <noten afkomstig="vraag">
         <noot nummer="1">Zie Aanhangsel Handelingen nr. 715H, vergaderjaar 2000–2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. De vragen (Aanhangsel van de Handelingen 2000–2001, nummer 715H) betroffen het plaatsen van ethanol op de SZW-lijst van voor de voortplanting giftige stoffen. </antwoord>
      <antwoord nummer="2" voetnoot="1">Het advies van de Gezondheidsraad <voetnoot nummer="1"/>betreft een wetenschappelijke beoordeling van intrinsieke toxische eigenschappen van de stofethanol. Dit advies is gebaseerd op wetenschappelijke studies die in de openbare literatuur zijn gepubliceerd. In dit geval waren louter (maar zeer vele) «humane» studies voorhanden waarbij de blootstelling door orale inname ofwel alcoholconsumptie had plaatsgevonden. Het aspect blootstellingsroute is voor de beoordeling van de Gezondheidsraad niet relevant, omdat het mechanisme van het ontstaan van effecten op de voortplanting onafhankelijk is van de route waarlangs een stof het lichaam binnenkomt. </antwoord>
      <antwoord nummer="3" voetnoot="2">Zoals ik in de beantwoording van de eerder door u gestelde (zie vraag 1) vragen heb aangegeven bevatte het door TNO uitgevoerde onderzoek waarnaar hier verwezen wordt <voetnoot nummer="2"/>een beoordeling van de gegevens die de industrie had voorgelegd aan het Ministerie van Sociale Zaken en Werkgelegenheid. De conclusie van TNO was dat «de door de industrie aangeleverde gegevens onvoldoende wetenschappelijke onderbouwing bieden voor de stelling dat als gevolg van inhalatie of dermale blootstelling aan ethanol in arbeidssituaties in Nederland geen nadelige effecten op de vruchtbaarheid of de ontwikkeling van de ongeboren vrucht te verwachten zijn.» </antwoord>
      <antwoord nummer="4, 5 en 7">Het is voor het goede begrip van belang onderscheid te maken tussen bestaande verplichtingen en nieuwe verplichtingen (in casu voortvloeiend uit het plaatsen van ethanol op genoemde lijst). A. Bestaand is de verplichting (op grond van de Arbowet) om een risicoinventarisatie- en evaluatie (RI&amp;E) uit te voeren. Voor het onderwerp chemische stoffen betekent dit dat blootstellingsrisico’s dienen te worden beoordeeld en dat doeltreffende maatregelen moeten worden getroffen om die risico’s te beheersen. Bij die blootstellingsbeoordeling dient getoetst te worden aan de MAC-waarden, de Maximale Aanvaarde Concentraties voor stoffen in de lucht op de werkplek. Voor ethanol betekent dit dat getoetst wordt aan de in de Nationale MAC-lijst opgenomen MAC-waarde. Deze waarde is destijds uit het buitenland overgenomen en wordt momenteel geherevalueerd. De uitkomst van deze beoordeling is bepalend voor de vraag in hoeverre respectievelijk welke beschermingsmaatregelen door horecabedrijven moeten worden getroffen. Overigens houdt de desbetreffende RI&amp;E-verplichting niet automatisch in dat alle afzonderlijke cafés de alcoholconcentraties in de lucht moeten gaan meten. In veel gevallen (op het terrein van chemische stoffen en anderszins) is en wordt met betrekking tot de RI&amp;E een branchegewijze aanpak gehanteerd, waarbij risico’s op brancheniveau middels een min of meer modelmatige aanpak in kaart worden gebracht. Uiteraard werkt dit besparend voor de afzonderlijke bedrijven. B. Nieuw is de registratieverplichting (op grond van de Arbowet) voortvloeiend uit de plaatsing van ethanol op de SZW-lijst van reproductietoxische stoffen. Deze registratieverplichting voor reproductietoxische stoffen is medio negentiger jaren, na positieve SER-advisering, ingevoerd. Overigens was in de jaren daarvoor de zorg rond reproductietoxiciteit met betrekking tot chemische stoffen bij herhaling nadrukkelijk geagendeerd vanuit maatschappelijke organisaties en vanuit de Kamer. Betreffende verplichting beoogt het risicobewustzijn bij betrokkenen, in verband met het werken met reproductietoxische stoffen – als in potentie risicovolle stoffen – te vergroten. De verplichting geldt voor stoffen die door de EU (al) als reproductietoxisch zijn geclassificeerd en voor stoffen die, aanvullend door de Gezondheidsraad zijn beoordeeld op basis van de EU-criteria. Dit laatste kan (uiteraard) tot gevolg hebben dat een stof (vooralsnog) alleen door Nederland is beoordeeld. De registratieverplichting ten aanzien van reproductietoxische stoffen verplicht werkgevers, in wier bedrijven met dergelijke stoffen gewerkt wordt, om aan deze stoffen bijzondere aandacht te besteden en «het resultaat van deze bijzondere aandacht» in de RI&amp;E op te schrijven. De aard van de bijzondere aandacht is in de regelgeving neergelegd. Het gaat om het in de RI&amp;E opnemen van de hoeveelheid stof waarmee gewerkt wordt, de aard van het werk, de wijze waarop blootstelling kan plaatsvinden en de genomen maatregelen om de blootstelling doeltreffend te beheersen. In feite gaat het om een nadere explicitering en documentering van datgene waartoe de vigerende regelgeving reeds verplicht (zie boven onder A.) en dit alles om het potentiële risico van reproductietoxische stoffen bijzonder te belichten. Of dit potentiële risico ook daadwerkelijk manifest wordt zal het beoordelende werk moeten uitwijzen. Al met al is de extra inspanning voor werkgevers als gevolg van plaatsing van ethanol op de lijst klein. Het gaat om een betrekkelijk geringe uitbreiding van de RI&amp;E. In de RI&amp;E’s van de in vraag vijf genoemde categorieën van bedrijven komt gezien de chemische stoffen die in die bedrijven omgaan, zeker een stoffenparagraaf voor, die dus op het onderdeel ethanol in aangegeven zin zal moeten worden uitgebreid. </antwoord>
      <antwoord nummer="6">De aanvullende registratieplicht voor de voortplanting giftige stoffen is door middel van een ministeriële regeling in werking getreden in 1995. Het ACTAL bestond toen nog niet. De sociale partners in de SER hebben indertijd unaniem ingestemd met het opstellen van een lijst en het instrument van de aanvullende registratieplicht. </antwoord>
      <antwoord nummer="8 en 9">Uw mening dat bedrijven de lijst van reproductietoxische stoffen gaan bagatelliseren deel ik niet. Bij herhaling is gebleken dat de reproductierisico’s van stoffen bij werknemers sterk in de belangstelling staan. Recentelijk is dit weer eens naar voren gekomen met betrekking tot cytostatica en inhalatie anesthetica. Zoals in de antwoorden op eerdere vragen (zie vraag 1) werd vermeld, is door de Gezondheidsraad het traject ingezet voor de vaststelling van de gezondheidskundige advieswaarde voor inhalatoire blootstelling aan ethanol op de werkplek. Een eerste behandeling van een conceptadvies wordt eind van dit jaar verwacht. Een precieze schatting van de tijdspanne van de definitieve vaststelling van een grenswaarde valt momenteel niet te geven. In afwachting van een en ander is de in de Nationale MAC-lijst opgenomen grenswaarde voor ethanol van kracht. Tenslotte kan ik u nog meedelen dat in het kader van de lopende implementatie van richtlijn 98/24/EG (betreffende de bescherming van de gezondheid en de veiligheid van werknemers tegen risico’s van chemische agentia) zal worden bezien of de registratieplicht van reproductietoxische stoffen zodanig kan worden ingericht dat daarbij ook de daadwerkelijke blootstelling een criterium is met betrekking tot het al dan niet registreren van aanvullende gegevens. Indien dit leidt tot een gewijzigde registratieplicht, dan zal een daartoe strekkende voorstel aan de Sociaal-Economische Raad worden voorgelegd. </antwoord>
      <noten afkomstig="antwoord">
         <noot nummer="1">Ethanol, evaluation of the effects on reproduction, recommendation for classification, Gezondheidsraadrapport nr. 2000/01 OSH, april 2000</noot>
         <noot nummer="2" titel="second opinion">Ethanol en reproductietoxiciteit – een «second opinion», TNO-rapport V3356, Januari 2001</noot>
      </noten>
   </antwoorden>
</kvr>
