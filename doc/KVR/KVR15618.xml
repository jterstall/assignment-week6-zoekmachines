<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de ministers van Justitie en van Volksgezondheid, Welzijn en Sport over de hulp aan kinderprostituees en de weigering aangiften van vrouwenhandel in behandeling te nemen. (Ingezonden 15 maart 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15618
</item>
         <item attribuut="Inhoud">Vragen naar aanleiding van berichten in Trouw van 13 maart 2002 dat het steunpunt voor minderjarige Nigeriaanse prostituees wegens geldgebrek met opheffing wordt bedreigd en dat aangiften van vrouwenhandel niet direct in behandeling worden genomen, maar dat eerst een officier van justitie beoordeelt of er aanknopingspunten bestaan voor vervolging van personen die achter de mensenhandel zitten.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Vreemdelingenrecht) Welzijn (Jeugdigen) Welzijn (Vrouwen)</item>
         <item attribuut="Trefwoorden">Meisjes Mensenrechten Prostitutie Vreemdelingen Vrouwen</item>
         <item attribuut="Vindplaats">Kamervragen met antwoord 2001-2002, nr. 1106, Tweede Kamer</item>
         <item attribuut="Vraagnr_bij_indiening">2010207970</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2002-05-08</item>
         <item attribuut="Datum_indiening">2002-03-15</item>
         <item attribuut="Document-id">KVR15618</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2339" allpagenumbers="2339 2340" vetnummer="2010207970" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15618" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1106" onderwerp="" indiendatum="2002-03-15">
         <vrager partij="GroenLinks" oorsprong="parlement">Halsema</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="8 mei 2002), zie ook Aanhangsel Handelingen nr. 956, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichten dat het steunpunt voor minderjarige Nigeriaanse prostituees met opheffing wordt bedreigd wegens geldgebrek? <voetnoot nummer="1"/>
      </vraag>
      <vraag nummer="2">Onderschrijft u de opvatting dat een dergelijk steunpunt onmisbaar is in de preventie en bestrijding van de gedwongen (kinder)prostitutie en mensenhandel omdat medewerkers van zo’n steunpunt eerder en intensiever in contact komen en blijven met slachtoffers van gedwongen prostitutie? </vraag>
      <vraag nummer="3">Hebt u zicht op welke manier dit steunpunt is ingebed in bestaande hulpverleningsstructuren waaraan ook vertegenwoordigers van politie en justitie deelnemen? Bent u bereid deze inbedding zo nodig te verbeteren? </vraag>
      <vraag nummer="4">Bent u bereid, bij het uitblijven van andere vormen van inkomsten, dergelijke steunpunten voor prostituees financieel te ondersteunen? </vraag>
      <vraag nummer="5" voetnoot="2">Kent u de berichten van de bureaus rechtsbijstand asiel inzake de afhandeling van aangiften van asielzoekers wegens mensenhandel? <voetnoot nummer="2"/>Kloppen de berichten dat aangiften niet direct worden opgenomen, maar dat eerst een officier van justitie beoordeelt of er aanknopingspunten bestaan voor vervolging van personen die achter de mensenhandel zitten? Bent u het met mij eens dat elke aangifte, dus ook die van asielzoekers, krachtens artikel 161 juncto artikel 163 lid 2 Wetboek van Strafvordering opgenomen moet worden? </vraag>
      <vraag nummer="6">Hoe verhoudt zich het intake-gesprek van officieren van justitie in dergelijke gevallen tot deze wettelijke bepalingen? Voldoet dit intake-gesprek aan de vereisten van zorgvuldig opsporingsonderzoek, waarna, op gronden aan het algemeen belang ontleend, de betrokken officier van justitie kan bepalen tot niet verdere vervolging? </vraag>
      <vraag nummer="7">Is het intake-gesprek van officieren van justitie inzake meldingen van mensenhandel in overeenstemming met de geldende bepalingen in de vreemdelingencirculaire? </vraag>
      <vraag nummer="8">Welke beleidsmaatregelen bent u van plan te nemen indien de gesignaleerde handelwijze niet overeenstemt met de vreemdelingencirculaire? </vraag>
      <noten afkomstig="vraag">
         <noot nummer="1" datum="2002-03-13" bron=", Trouw" titel="Hulp aan kinderprostituee in gevaar">«Hulp aan kinderprostituee in gevaar», Trouw, 13 maart 2002</noot>
         <noot nummer="2" datum="2002-03-13" bron="Trouw">Trouw, 13 maart 2002</noot>
      </noten>
   </vragen>
   <antwoorden aantal="3">
      <antwoord nummer="1">Ja, die berichten zijn ons bekend. </antwoord>
      <antwoord nummer="2, 3 en 4" voetnoot="1">Uiteraard is het van belang dat er een goede opvang beschikbaar is voor slachtoffers van mensenhandel. Hiertoe zijn in diverse plaatsen in Nederland zogenoemde integratienetwerken actief, waarin de verschillende organisaties die met slachtoffers van mensenhandel in aanraking komen met elkaar samenwerken. Het gaat daarbij doorgaans om de politie, de IND, het Openbaar Ministerie, de Stichting tegen Vrouwenhandel en de lokale of regionale hulpverleningsinstellingen. Binnen de kaders van de bestaande integratienetwerken wordt zoveel mogelijk aangesloten op specifieke lokale omstandigheden. Daarbij bestaat de mogelijkheid rekening te houden met de etnische achtergrond van slachtoffers. In Amsterdam, waar het bedoelde steunpunt actief is als onderdeel van het Nigeriaans Platform Nederland (ook bekend onder de naam Nigerian Democratic Movement in the Netherlands/NDMN), bestaat een integratiewerk onder de naam Netwerk ter Bestrijding van Vrouwenhandel (in de toekomst te noemen Netwerk Tegen Vrouwenhandel). In dit Netwerk wordt er onder meer voor gezorgd dat de betreffende vrouwen en meisjes een plek in de opvang krijgen. Hiertoe is een zorgcoördinator aangesteld die een bemiddelende rol vervult en die zorg draagt voor een adequate samenwerking tussen de verschillende instellingen en hulpverleners. Het gaat hierbij om alle meisjes en vrouwen die slachtoffer zijn van vrouwenhandel ongeacht het land van herkomst. Op uitnodiging van het Amsterdamse Netwerk heeft het NDMN opgetreden als gastspreker bij het Netwerk. Doel hiervan was onder meer te bezien wat de verschillende partijen voor elkaar zouden kunnen betekenen, en dan met name wat de inbreng van mogelijke expertise van het steunpunt in het bestaande Netwerk zou kunnen zijn. Uit dit contact is onder meer gebleken dat de NDMN slachtoffers niet direct adviseert om aangifte te doen bij de politie, wat inhoudt dat de politie geen onderzoek naar de daders kan doen (dit wordt bevestigd door het feit dat bij het politiekorps Amsterdam-Amstelland in 2001 slechts één keer aangifte van mensenhandel is gedaan waarbij bemiddeling van het steunpunt aan de orde was). Tevens bleek tijdens het bezoek dat het NDMN niet beschikt over connecties in Nigeria om preventie en voorlichting aldaar op te zetten. <voetnoot nummer="1"/>Gelet op het bovenstaande zien wij geen aanleiding om aparte steunpunten voor slachtoffers van mensenhandel met bepaalde etnische achtergrond, en meer in het bijzonder de NDMN, financieel te ondersteunen. </antwoord>
      <antwoord nummer="5, 6, 7 en 8">Ja, de genoemde berichten zijn ons bekend. Vooropgesteld zij dat op grond van artikel 161 juncto artikel 163 lid 2 wetboek van Strafvordering iedereen die aangifte van een strafbaar feit wil doen hiertoe in de gelegenheid moet worden gesteld. Ook ingevolge hoofdstuk 9, van deel B, van de Vreemdelingencirculaire (de zgn. B9) dienen alle mogelijke slachtoffers van mensenhandel in de gelegenheid te worden gesteld om aangifte te doen. De procedure voor het doen van aangifte van mensenhandel is als volgt. Indien iemand zich zelf meldt bij de politie om aangifte te doen van mensenhandel, houdt de politie een intakegesprek met betrokkene. Tijdens dit intakegesprek wordt geïnventariseerd of betrokkene slachtoffer is (geworden) van mensenhandel en wordt de procedure uitgelegd. Betrokkene wordt gewezen op de mogelijkheid aangifte te doen en gebruik te maken van de periode van maximaal drie maanden waarbinnen betrokkene een beslissing moet nemen over het al dan niet doen van aangifte van mensenhandel. Indien betrokkene afziet van bedenktijd, wordt tijdens het intakegesprek een afspraak gemaakt voor de aangifte die meestal een of enkele dagen later wordt opgenomen. Dezelfde procedure wordt gevolgd indien een mogelijk slachtoffer door de politie wordt aangetroffen. Soms kan de politie door capaciteitsproblemen niet dezelfde dag een intakegesprek houden met betrokkene. In dat geval wordt wel de IND ingelicht in verband met de verblijfstitel voor betrokkene. Tevens wordt in dat geval gezorgd voor een veilige verblijfplaats voor betrokkene. Zodra aangifte is gedaan wordt deze besproken met de Officier van Justitie, die beslist over het instellen van een nader strafrechtelijk onderzoek. Deze procedure is gebaseerd op en in overeenstemming met de procedure beschreven in het wetboek van Strafvordering en de Vreemdelingencirculaire. Ook asielzoekers die mogelijk slachtoffer zijn van mensenhandel en die in Aanmeldcentra (AC) en Opvangcentra (OC) verblijven, dienen in de gelegenheid te worden gesteld om aangifte te doen. Indien er aanwijzingen zijn dat een asielzoeker mogelijk slachtoffer is van mensenhandel, dan wordt direct contact gezocht met het betreffende aanspreekpunt van de vreemdelingendienst. De vreemdelingendienst zal vervolgens een zedenrechercheur sturen om de betrokkene in de gelegenheid te stellen om aangifte te doen. De vreemdelingendienst neemt tevens contact op met het regionale IND-aanspreekpunt inzake mensenhandel. In de praktijk is echter gebleken dat asielzoekers de OC’s met onbekende bestemming verlaten en zich vervolgens enige tijd later weer melden. Wanneer zij vervolgens tijdens het gehoor vertellen dat zij in Nederland onder dwang in de prostitutie werkzaam zijn geweest, worden deze vermoedelijke slachtoffers van mensenhandel in het algemeen in de gelegenheid gesteld om aangifte te doen. Dit blijkt echter niet in alle AC’s en OC’s standaard te gebeuren. Indien er aanwijzingen zijn voor mogelijk misbruik van de procedure, komt het voor dat eerst de Officier van Justitie wordt geraadpleegd om na te gaan of er aanknopingspunten bestaan voor de opsporing en vervolging van verdachten van mensenhandel. Deze handelswijze strookt niet met het beleid zoals het is neergelegd in hoofdstuk B9 van de Vreemdelingencirculaire. De betreffende AC’s en OC’s zullen daarom nogmaals met klem op de in de Vreemdelingencirculaire vastgelegde werkwijze worden gewezen. </antwoord>
      <noten afkomstig="antwoord">
         <noot nummer="1">Evaluatie Amsterdamse Netwerk ter Bestrijding van vrouwenhandel 1998–2001, 2002 Dienst Welzijn Amsterdam/steunpunt seksueel Geweld, GG&amp;GD</noot>
      </noten>
   </antwoorden>
</kvr>
