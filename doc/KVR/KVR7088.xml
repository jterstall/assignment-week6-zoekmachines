<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Fermina (beiden D66) over incidenten tijdens de voetbalwedstrijd Feyenoord - Ajax. (Ingezonden 16 april 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7088
</item>
         <item attribuut="Inhoud">Vragen naar aanleiding van de voetbalwedstrijd Feyenoord-Ajax van 5 april 1998, waarbij delen van het publiek discriminerende uitlatingen deden en het geluid van sissend gas nabootsten.</item>
         <item attribuut="Rubriek">Staats- en bestuursrecht (Grondrechten) Vrijetijdsbesteding (Sport)</item>
         <item attribuut="Trefwoorden">Discriminatie Sport</item>
         <item attribuut="Vindplaats">Kamervragen met antwoord 1997-1998, nr. 1201, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Fermina</persoon>
         </item>
         <item attribuut="Datum_reaktie">1998-05-11</item>
         <item attribuut="Datum_indiening">1998-04-16</item>
         <item attribuut="Document-id">KVR7088</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2457" allpagenumbers="2457 2458" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7088" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1201" onderwerp="" indiendatum="1998-04-16">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Fermina</vrager>
         <vraagt-aan/>
      </vraagdata>
      <antwoorddata antwoorddatum="1998-05-11">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u ervan op de hoogte dat tijdens de voetbalwedstrijd Feyenoord – Ajax van 5 april jl. delen van het publiek massaal antisemitische uitlatingen hebben gescandeerd en het geluid van sissend gas hebben nagebootst? </vraag>
      <vraag nummer="2">Waarom heeft de KNVB geen maatregelen tijdens of na de wedstrijd genomen tegen dit verwerpelijke gedrag? </vraag>
      <vraag nummer="3">Waarom heeft de burgemeester van Rotterdam in het kader van de bestrijding van inbreuken op de openbare orde geen maatregelen genomen? Had de burgemeester voorafgaand aan de wedstrijd bekend gemaakt wel bij incidenten als de onderhavige op te zullen treden? </vraag>
      <vraag nummer="4">Heeft het Openbaar Ministerie overwogen strafrechtelijke maatregelen te nemen tegen diegenen uit het publiek die dit soort uitlatingen hebben gedaan? Zo neen, waarom niet? </vraag>
      <vraag nummer="5">Welke stappen hebt u ondernomen om de gewraakte incidenten te evalueren en te voorkomen dat bij volgende wedstrijden delen van het publiek opnieuw dit soort uitlatingen zullen doen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Via de media heb ik vernomen dat er tijdens de wedstrijd Feyenoord-Ajax op 5 april 1998 sprake is geweest van spreekkoren en het nabootsen van het geluid van sissend gas. Ik ben zelf niet ter plekke aanwezig geweest. De tijdens de wedstrijd aanwezige burgemeester van Rotterdam en de aanwezige officier van justitie hebben mij meegedeeld dat zij noch het aanwezige politiepersoneel hebben kunnen vaststellen dat de uitingen tijdens de wedstrijd een discriminerend en/of kwetsend karakter hadden. Ook de waarnemer van de KNVB heeft in zijn rapportage geen melding gemaakt van kwetsende uitingen. </antwoord>
      <antwoord nummer="2">Omdat de gedane uitingen door de KNVB niet als kwetsend zijn aangemerkt (zie vraag 1), heeft de KNVB ter plekke geen repressieve maatregelen genomen. Hetzelfde geldt voor de BVO Feyenoord, daarbij afgaand op de waarneming door de steward-organisatie. Was er sprake geweest van kwetsende spreekkoren, dan zou op basis van de Eerste handleiding wedstrijdorganisatie en de Voorwaarden veiligheidsbeleid en voorschriften wedstrijdorganisatie van de KNVB en het vigerende Draaiboek voetbalwedstrijden Feyenoord een scenario in werking zijn getreden (zie verder onder vraag 3). Overigens dient te worden opgemerkt dat het tuchtrecht zoals dat binnen het betaalde voetbal wordt gehanteerd de situatie pas als wanordelijk definieert wanneer sprake is van langdurigheid en massaliteit. </antwoord>
      <antwoord nummer="3">Zoals aangegeven bij vraag 1 heeft de burgemeester van Rotterdam geen discriminerende en/of kwetsende uitingen kunnen waarnemen. Ter plekke noch achteraf is hij door de aanwezige stewardorganisatie, door politie of justitie ingelicht over discriminerende of kwetsende uitingen. Ter nadere concretisering van het beleidskader voor de bestrijding van voetbalvandalisme en -geweld heeft de burgemeester van Rotterdam met alle betrokkenen op 4 februari 1998 een Convenant Betaald Voetbal getekend. In dit convenant is onder meer bepaald dat voorafgaand aan de wedstrijd overleg plaatsvindt met de scheidsrechter en/of de waarnemer en de operationeel commandant van de politie over de te volgen procedures bij discriminatie en ander ontoelaatbaar gedrag. De te volgen procedures worden in het operationele draaiboek vastgelegd. Het Draaiboek voetbalwedstrijden Feyenoord met betrekking tot de wedstrijd Feyenoord-Ajax op 5 april jl. bevatte dan ook een uitgebreid onderdeel over de vraag hoe te handelen bij discriminerende en kwetsende uitingen. In preventieve zin is op donderdag 2 april 1998 een persconferentie gegeven waarin duidelijk werd gemaakt hoe er zou worden gehandeld bij spreekkoren. Op de wedstrijddag zelf is onder het publiek een flyer uitgedeeld met een oproep van de Feyenoord-trainer aan het publiek om zich verbaal en non-verbaal sportief te gedragen. Via de omroepinstallatie is voor de wedstrijd een gelijksoortige oproep gedaan. Voorafgaand aan de wedstrijd zijn de mogelijke repressieve maatregelen besproken met de waarnemers van de KNVB, de BVO Feyenoord en de politie. Daarbij is nog eens uitdrukkelijk afgesproken te handelen volgens het draaiboek. In eerste instantie zou de voorzitter van Feyenoord de menigte toespreken via de omroepinstallatie. Vervolgens zou de wedstrijd kunnen worden stilgelegd voor een afkoelingsperiode. Mocht dit niet baten, dan zou de wedstrijd definitief worden stilgelegd en het stadion worden ontruimd. Stewards en politiepersoneel zijn geïnstrueerd in het bijzonder te letten op discriminerende en/of kwetsende uitingen en bij constatering deze direct te melden aan de commandokamer. Bij de commandokamer zijn geen meldingen binnengekomen. </antwoord>
      <antwoord nummer="4">Nee, zoals aangegeven bij vraag 1 zijn tijdens de wedstrijd door het aanwezige politiepersoneel geen discriminerende en/of kwetsende uitingen geconstateerd. Het openbaar ministerie heeft om die reden niet overwogen strafrechtelijke maatregelen te nemen. De politie heeft overigens wel één verdachte aangehouden vanwege discriminerende uitlatingen en bedreiging van een politie-ambtenaar. Tegen deze verdachte is proces-verbaal opgemaakt. </antwoord>
      <antwoord nummer="5">Het aanpakken van verbale agressie, gekenmerkt door massaliteit en anonimiteit, is geen sinecure. De aanpak rond de wedstrijd Feyenoord-Ajax op 5 april jl., zoals neergelegd in het Draaiboek voetbalwedstrijden Feyenoord en onderschreven door de betrokken BVO, de KNVB, politie en justitie kan ik volledig onderschrijven, juist omdat behalve repressieve maatregelen ook preventieve maatregelen zijn getroffen. Echter, zonder waarneming en melding van (massale en langdurige) kwetsende en/of discriminerende uitingen treedt het draaiboek voor dit onderdeel niet in werking. Ik zal de KNVB daarom verzoeken om te bezien, of – en zo ja, hoe – de waarneming en registratie kunnen worden verbeterd, èn of er wellicht sprake moet zijn van aanscherping van de normstelling. De stewards – schakel tussen autoriteiten en supporters – spelen bij de waarneming een belangrijke rol; het initiatief voor het treffen van maatregelen ligt volgens het vigerende scenario immers bij het betaalde voetbal. Daarnaast heeft ook de politie toegezegd haar optreden te evalueren en de leermomenten te benutten bij volgende wedstrijden. Overigens zal ik zelf geen gelegenheid onbenut laten om mijn afkeer van verbale agressie – naar mijn mening anoniem, laf en zelden onschuldig – kenbaar te maken. In de afgelopen jaren is veel gebeurd om het onderwerp in de schijnwerpers te plaatsen en adequate maatregelen te ontwerpen. Het is van groot belang dat de agendasetting en het publieke debat over dit onderwerp niet moet worden losgelaten. Een toenemende publieke adhesie-betuiging tegen verbale agressie zal de KNVB, clubs en locale autoriteiten sterken in het treffen van adequate maatregelen in voorkomende gevallen. </antwoord>
      <noten afkomstig="antwoord"/>
   </antwoorden>
</kvr>
