<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Aptroot en De Grave (beiden VVD) aan de ministers van Financiën en van Justitie over de mogelijke toename van valse eurobiljetten. (Ingezonden 30 januari 2004); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19807
</item>
         <item attribuut="Inhoud">Vragen over forse toename van het aantal valse eurobiljetten dat in Nederland circuleert, en naar maatregelen om dit probleem aan te pakken.</item>
         <item attribuut="Rubriek">Criminaliteit en openbare orde (Fraude) Geld- en kapitaalmarkt (Betalingsverkeer) Geld- en kapitaalmarkt (Munten en bankbiljetten)</item>
         <item attribuut="Trefwoorden">Bankbiljetten Betalingsverkeer Fraude</item>
         <item attribuut="Vindplaats">Kamervragen met antwoord 2003-2004, nr. 1118, Tweede Kamer</item>
         <item attribuut="Vraagnr_bij_indiening">2030407390</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Aptroot</persoon>
            <persoon partij="VVD">De Grave</persoon>
         </item>
         <item attribuut="Datum_reaktie">2004-03-22</item>
         <item attribuut="Datum_indiening">2004-01-30</item>
         <item attribuut="Document-id">KVR19807</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2365" allpagenumbers="2365 2366 2367 2368" vetnummer="2030407390" code="0304tkkvr1118" lopendefooter="Tweede Kamer, vergaderjaar 2003–2004, Aanhangsel" filenaam="KVR19807" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1118" onderwerp="" indiendatum="2004-01-30">
         <vrager partij="VVD" oorsprong="parlement">Aptroot</vrager>
         <vrager partij="VVD" oorsprong="parlement">De Grave</vrager>
         <vraagt-aan>de ministers van Financiën en van Justitie</vraagt-aan>
      </vraagdata>
      <antwoorddata antwoorddatum="22 maart 2004), zie ook Aanhangsel Handelingen nr. 924, vergaderjaar 2003–2004">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht «Vals geld overspoelt Nederland»? <voetnoot nummer="1"/>
      </vraag>
      <vraag nummer="2">Is het waar dat uit cijfers van de politie en de Nederlandsche Bank (DNB) blijkt dat het aantal valse eurobiljetten in Nederland de laatste maanden fors is gestegen? Zo ja, met hoeveel? </vraag>
      <vraag nummer="3">Is het waar dat deze valse biljetten vooral afkomstig zijn uit Bulgarije en Litouwen? </vraag>
      <vraag nummer="4">Bent u bereid om maatregelen te treffen om het probleem van de valse eurobiljetten aan te pakken, waarbij te denken valt aan: – het door DNB vrijgeven van een aantal geheime echtheidskenmerken zodat winkeliers de eurobiljetten beter op echtheid kunnen testen; – het door DNB laten certificeren van detectieapparaten om valse biljetten op te sporen zodat voor winkeliers duidelijk is welk detectieapparaat goed is; door constant te controleren of de gecertificeerde apparaten ook de nieuwste vervalsingen kunnen ontdekken en winkeliers hierover te informeren, kunnen winkeliers steeds up-to-date blijven met hun detectieapparatuur; – het door DNB aanbieden van trainingen om winkeliers in het groot-, midden- en kleinbedrijf te leren waarop zij moeten letten om valse eurobiljetten te kunnen ontdekken; – een aanpak van Douane en Justitie op Europese schaal waarbij geldstromen, netwerken en hoofdrolspelers in kaart worden gebracht; – strafverhoging voor personen die valse biljetten uitgeven zodat zij er niet slechts afkomen met inbeslagname van het geld en terugzending naar het land van herkomst; – een hardere justitiële aanpak in de landen van herkomst van de valse eurobiljetten. Gaat u deze maatregelen uitvoeren? Zo ja, wanneer? Zo neen, waarom niet? </vraag>
      <vraag nummer="5">Ziet u nog andere maatregelen om valse eurobiljetten aan te pakken? Zo ja, welke en wanneer gaat u deze maatregelen uitvoeren? </vraag>
      <noten afkomstig="vraag">
         <noot nummer="1" datum="2004-01-27" bron="De Telegraaf">De Telegraaf, 27 januari 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Begin 2002 werden in Nederland nog nauwelijks valse eurobiljetten ontdekt zoals te verwachten was, gezien de invoeringsdatum van de chartale euro per 1 januari 2002. Sindsdien is het aantal vervalsingen toegenomen. DNB volgt de ontwikkeling van het aantal valse biljetten met grote aandacht uit hoofde van haar verantwoordelijkheid voor de bankbiljettendistributie in Nederland. Bij brief van 4december jl. (Kamerstukken II, 2003–2004, 27863, nr. 17) heb ik uw kamer reeds op de hoogte gesteld van het feit dat sprake was van een stijging in het aantal aangetroffen valse bankbiljetten. In de laatste maanden van 2003 was deze stijging hoger dan in de maanden ervoor. Uit bijgaand persbericht van DNB d.d. 6 februari jl. blijkt dat het aantal onderschepte en geregistreerde valse eurobiljetten over geheel 2003 is uitgekomen op 26.151. Het aantal vervalsingen is daarmee 8% hoger uitgekomen dan het aantal in 2001, het laatste jaar van de gulden. De ontwikkeling in Nederland houdt volgens de cijfers overigens gelijke tred met de andere eurolanden en DNB spreekt dan ook niet van een alarmerende situatie. Wel is het zo dat Nederland in vergelijking met het guldentijdperk structureel een hoger niveau van vals geld zal kennen. </antwoord>
      <antwoord nummer="3">Een aanzienlijk deel van de valse biljetten is vermoedelijk inderdaad uit deze gebieden afkomstig. </antwoord>
      <antwoord nummer="4">Het vervalsen van eurobiljetten is profijtelijker geworden omdat het afzetgebied vele malen groter is dan voorheen bij de nationale valuta het geval was. In voornoemde kamerbrief is aangegeven dat de euro door de kwaliteit van de echtheidskenmerken nog steeds moeilijk te imiteren is. Wel is het zo dat het gebruik van verbeterde kopieermachines, printers en digitale drukpersen volgens DNB heeft geleid tot een toename in de kwaliteit van de falsificaten die in omloop worden gebracht. Een aantal partijen speelt een rol bij de ontwikkeling en uitgifte van bankbiljetten en de strijd tegen de valsemunterij. De primaire verantwoordelijkheid voor de ontwikkeling en uitgifte van bankbiljetten ligt bij de Europese Centrale Bank (ECB). De ECB heeft dan ook diverse maatregelen genomen om valsmunterij tegen te gaan. Allereerst heeft de ECB heeft een databank opgezet om gegevens over vervalsingen op te slaan en een analysecentrum voor nagemaakte bankbiljetten opgericht. De gegevens in de databank worden beschikbaar gesteld aan alle instellingen die bij de bestrijding van vervalsingen betrokken zijn. De ECB werkt nauw samen met Europol, dat een mandaat heeft om het vervalsen van geld te bestrijden (met speciale aandacht voor de euro), Interpol en de Europese Commissie. De ECB volgt voorts nauwgezet de ontwikkelingen in druk- en reproductietechnieken en het aantal ontdekte vervalsingen. De vervalsingen worden geanalyseerd door de centrale banken in het eurogebied en door het voornoemde analysecentrum. In reactie op de bedreiging uitgaande van toenemend gebruik van personal computers en programmatuur voor het verwerken van digitale beelden, hebben de Presidenten van de centrale banken van de Groep van Tien (G-10) een aantal centrale banken (verenigd in de Central Bank Counterfeit Deterrence Group, of CBCDG) opdracht gegeven een systeem te ontwikkelen ter preventie van namaak middels digitale reproductietechnieken. In de eurobankbiljetten is daartoe een echtheidskenmerk opgenomen dat herkend kan worden door de personal computer. Herkenning kan zowel door de software gebeuren, bijvoorbeeld door grafische bewerkingsprogrammatuur, als door de hardware, zoals bijvoorbeeld een kleurenprinter. Vanaf begin 2003 is het voor een deel van de PC-markt niet meer mogelijk om eurobankbiljetten in te scannen, te bewerken en af te drukken. Individuele gebruikers zullen overigens geen verschil merken in de prestaties van PC’s die zijn uitgerust met technologie ter voorkoming van namaak. Midden jaren ’90 is op voorspraak van de CBCDG al een ander echtheidskenmerk in de bankbiljetten ingevoerd en zijn succesvol afspraken gemaakt over detectie met kopieermachinefabrikanten. Daardoor kunnen met de meeste kleurenkopieermachines geen eurobankbiljetten gekopieerd worden. Overeenkomstig de gangbare praktijk binnen het centralebankwezen, is de ECB reeds gestart met voorbereidende werkzaamheden voor de volgende serie bankbiljetten. Deze zullen zijn voorzien van state-of-the-art beveiligingstechnieken. De ECB heeft de verwachting uitgesproken dat de uitgifte van een tweede serie eurobankbiljetten naar verwachting aan het einde van dit decennium zal plaatsvinden. Dit neemt niet weg dat de huidige biljetten van goede kwaliteit zijn. Tot op heden zijn nog geen vervalsingen ontdekt die met gebruikmaking van de reguliere controle op echtheidskenmerken niet aan het licht komen. Een directe noodzaak tot het bekendmaken van aanvullende echtheidskenmerken is er naar de inschatting van de ECB op dit moment nog niet. DNB houdt echter de situatie in Nederland scherp in de gaten en zal dit onderwerp indien nodig binnen het Stelsel agenderen. Vooralsnog lijkt meer winst te behalen met het vergroten van de bekendheid van echtheidskenmerken bij winkeliers en het publiek, zoals ook hierna behandeld. In eerste instantie is van belang dat men biljetten op basis van meerdere echtheidskenmerken controleert. Het credo «kijken, kantelen, voelen» moet daarbij consequent worden toegepast. Een aantal kenmerken is met het blote oog waarneembaar, zoals het watermerk, de inkt die van kleur verandert, het hologram en de veiligheidsdraad. In de beroepsmatige praktijk wordt vaak gebruik gemaakt van detectie-apparatuur. Deze apparatuur controleert bijvoorbeeld op kenmerken als UV en Infra Rood. Een deel van deze apparaten geeft door middel van een signaal aan of het biljet echt is (gekleurd lampje, geluidssignaal). De bediener van het apparaat hoeft het resultaat dus niet zelf meer te interpreteren. Bij andere apparatuur kan de controleur met behulp van het apparaat zich zelf een oordeel vormen over de echtheid van het biljet. Overigens geldt ook voor detectie-apparatuur dat meer zekerheid kan worden verkregen over de echtheid van een biljet wanneer het apparaat op meer dan één echtheidskenmerk controleert. Evenals voor andere inbraak- of fraude preventie-apparatuur ligt het niet voor de hand dat de Nederlandsche Bank garanties afgeeft met betrekking tot het functioneren van detectie-apparatuur. In het Maatschappelijk Overleg Betalingsverkeer (MOB) wordt momenteel gekeken op welke wijze meer informatie verstrekt kan worden over dergelijke apparatuur en het functioneren ervan. Naarmate de kennis van echtheidskenmerken beter is en zowel banken, toonbankinstellingen als consumenten beter controleren, zal valsmunterij minder succesvol zijn. Uit onderzoek van DNB blijkt dat het publiek in 2002 gemiddeld genomen meer echtheidskenmerken kon benoemen van de eurobiljetten dan destijds van de guldenbiljetten. De campagne die hierover in 2002 is gehouden kan dan ook succesvol worden genoemd. In 2003 is echter een deel van de kennis weggezakt, zoals blijkt uit onderstaande grafiek: Grafiek 1 Kennis van echtheids- kenmerken bankbiljetten Gemiddeld aantal gekende kenmerken Bron: DNB, Kwartaalbericht juni 2003. Het onderwerp vervalsingen en de bekendheid van het publiek met de echtheidskenmerken wordt regelmatig besproken in diverse comité’s binnen het Europese Stelsel van Centrale Banken. Daarbij is aangevoerd dat een campagne op Europese schaal minder effectief is gezien de grote regionale verschillen binnen het eurogebied. In die visie is communicatief maatwerk op nationaal niveau de aangewezen weg, waarbij separaat aandacht geschonken kan worden aan professionele marktpartijen. De ECB kan hierbij faciliteren door gestandaardiseerde informatiemodules ter beschikking te stellen, die vervolgens naar behoefte in nationale campagnes verwerkt kunnen worden. Zoals in voornoemde kamerbrief (Kamerstuk 27 863, nr. 17) aangegeven is DNB in dit licht voornemens om een nieuwe communicatiecampagne te wijden aan de echtheidskenmerken van bankbiljetten. Daarnaast biedt zij de detailhandel zogenaamde «kassierstrainingen» aan waarmee de branche zelf in staat wordt gesteld om het kennisniveau binnen de branche op peil te brengen, waar dit nog onvoldoende mocht zijn. De detailhandel zelf heeft aangegeven gebruik te gaan maken speciale stickers om consumenten erop te attenderen dat eurobiljetten aan de kassa worden gecontroleerd. Dergelijke acties kunnen een goede bijdrage leveren aan de ontwikkeling van een algemeen geaccepteerde gewoonte dat eurobiljetten worden gecontroleerd wanneer zij van hand tot hand gaan. Zoals aangegeven valt de bestrijding van valsmunterij op Europees niveau onder het mandaat van Europol. In dit kader heeft Europol twee AWF’s (Analytical Work File) geopend die onder meer ten doel hebben zicht te krijgen op de bij de eurovervalsingen betrokken dadergroepen. De AWF «Baltic Walker» richt zich in het bijzonder op de activiteiten van personen afkomstig uit Litouwen; de AWF «Danube» richt zich op de personen afkomstig uit Bulgarije. Nederland neemt deel aan beide AWF’s. Ten behoeve van deze AWF’s wordt door tussenkomst van de Dienst Nationale Recherche Informatie van de KLPD informatie verstrekt met betrekking tot in Nederland aangehouden verdachten, de door verdachten gebruikte voertuigen, telefoonnummers en de modus operandi. Europol heeft een samenwerkingsovereenkomst gesloten met ondermeer de landen Bulgarije en Litouwen, alsook met Interpol, de Europese Centrale Bank, de Europese Commissie (OLAF) en de US Secret Service, welke laatste dienst in de VS is belast met de bestrijding van valsmunterij. Daarbij vindt uitwisseling plaats van technische, strategische en (voor zover de desbetreffende overeenkomst daarin voorziet) persoonsgerelateerde informatie. Daarnaast heeft Europol sinds januari 2002 specifiek voor dit onderwerp een (vooralsnog uitsluitend intern werkend) informatiesysteem, waarin de lidstaten alle mogelijke informatie op dit terrein kwijt kunnen dan wel waarop zij bevragingen kunnen doen. Dit systeem vormt ook de basis voor het verzenden door Europol van early warning messages, zowel operationeel als technisch van aard, bijvoorbeeld een waarschuwing voor het feit dat een nieuw type vervalsing is aangetroffen. Voorts brengt Europol situatierapporten uit en worden trainingen/opleidingen op dit gebied verzorgd. Voor wat betreft het juridisch instrumentarium op Europees niveau m.b.t. de bestrijding van valsemunterij verwijs ik naar de «EU-framework Decision» van 29 mei 2000, de «Council Regulations » 1338/2001 en 1339/2001 van 28 juni 2001 en de «Council Decision» van 6 december 2001 inzake de bescherming van de euro tegen vervalsing. Naast de activiteiten in Europolverband houdt een team van de Nationale Recherche zich sinds oktober vorig jaar bezig met de opsporing van crimineel handelen, gepleegd door personen afkomstig uit de landen Litouwen en Bulgarije. Dit team richt zicht echter niet enkel op de vervalsingen van eurobiljetten, doch kent een breder werkterrein. Door dit team zijn tot op heden 22 door de regiokorpsen verrichte aanhoudingen ter zake van het inwisselen van valse bankbiljetten gemeld. Daarnaast krijgt vals geld nadrukkelijk de aandacht in de nieuwe criminaliteitsbeeld analyse Oost-Europa. Een hardere justitiële aanpak in de landen van herkomst van de eurovervalsingen is primair voorbehouden aan de staten zelf. Als het gaat om strafverhoging voor personen die valse biljetten uitgeven zodat zij er niet slechts afkomen met inbeslagname van het geld en terugzending naar het land van herkomst kan het volgende worden gezegd. Valsemunterij is strafbaar gesteld in boek II, titel X van het Wetboek van Strafrecht. Het is een ernstig delict waarop hoge maximumstraffen zijn gesteld. Op het vervalsen of het opzettelijk uitgeven van vals geld als bedoeld in de artikelen 208 en 209 van het Wetboek van Strafrecht is een maximum gevangenisstraf gesteld van negen jaar. Het kabinet ziet geen aanleiding om deze maximumstraffen te verhogen. De vervolging van strafzaken terzake valsemunterij heeft – ook omdat het een ernstig strafbaar feit betreft – de volle aandacht van het OM binnen het reguliere proces. Uiteraard zal het OM, alvorens het tot vervolging over gaat, iedere individuele zaak op zijn eigen merites moeten beoordelen. </antwoord>
      <antwoord nummer="5">Het is van belang dat de reeds bestaande samenwerking tussen toonbankinstellingen, banken, Consumentenorganisaties, KLPD, DNB en andere betrokkenen goed verloopt. Waar deze samenwerking mogelijk verbeterd kan worden vormt het Maatschappelijk Overleg Betalingsverkeer (MOB) het platform voor maatschappelijke organisaties om eventuele voorstellen ter verbetering van deze samenwerking naar voren te brengen. De KLPD wordt daarom uitgenodigd voor deelname aan de MOB-werkgroep veiligheid voor zover in dat gremium ontwikkelingen rond valse eurobiljetten worden besproken. </antwoord>
      <noten afkomstig="antwoord"/>
   </antwoorden>
</kvr>
