<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de huursubsidie in Capelle aan den IJssel. (Ingezonden 30 juni 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5337
</item>
         <item attribuut="Rubriek">Volkshuisvesting (Subsidies)</item>
         <item attribuut="Trefwoorden">Huursubsidies</item>
         <item attribuut="Vindplaats">Kamervragen met antwoord 1996-1997, nr. 1570, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-07-11</item>
         <item attribuut="Datum_indiening">1997-06-30</item>
         <item attribuut="Document-id">KVR5337</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3211" allpagenumbers="3211 3212" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1570" onderwerp="" indiendatum="1997-06-30">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-07-11">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het woningaanbod van de sociale verhuurders in Capelle aan den IJssel? <voetnoot nummer="1"/>
      </vraag>
      <vraag nummer="2">Is u ook opgevallen, dat bij een flink aantal van de geadverteerde woningen met een kale huur boven f 700,– wordt vermeld «geen huursubsidie mogelijk»? </vraag>
      <vraag nummer="3">Hebben de regiogemeenten Rotterdam-Rijnmond van het ministerie van VROM toestemming gekregen om woningen met een huur boven f 710,– niet ter beschikking te stellen aan huurders die recht zouden hebben op huursubsidie? </vraag>
      <vraag nummer="4">Zo neen, bent u bereid om aan deze situatie en vergelijkbare situaties elders in Nederland een eind te maken? </vraag>
      <vraag nummer="5">Zo ja; – wat is hiervoor de wettelijke basis? – waarom wordt afgeweken van de aftoppingsgrenzen van f 823,– respectievelijk f 882,– per maand die in artikel 38 van de Huursubsidiewet als ijkpunt voor de prestatienormering genoemd worden? – welk aandeel van het woningaanbod in de sociale sector wordt hiermee afgesloten voor huurders met huursubsidie? – wat betekent dit voor de concentratie van lagere inkomens in een beperkt aantal wijken? </vraag>
      <noten afkomstig="vraag">
         <noot nummer="1" datum="1997-06-19" bron="Huurkrant van de stichting Woningpartners, bijlage IJssel en Lek">Huurkrant van de stichting Woningpartners, bijlage IJssel en Lek, 19 juni 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja, iedere 14 dagen adverteren de Capelse woningcorporaties, Woningpartners en de Samenwerking, door middel van «woonbonnen» met de voor verhuur beschikbaar komende huurwoningen in het regionale weekblad «IJssel en Lek». </antwoord>
      <antwoord nummer="2">Bij de advertenties van de stichting Woningpartners voor woningen waarvan de kale huur boven de f 725,– uitkomt staat inderdaad vermeld dat «geen huursubsidie mogelijk» is. De gemeente heeft de bevoegdheid onder de aftoppingsgrenzen een huurgrens vast te stellen waarboven aanvragen gefiatteerd worden. Een gemeente die een lagere huurgrens vaststelt moet iedere aanvraag boven deze grens voorzien van een gemotiveerd advies over de vraag of voor deze huurder, gezien zijn economische en persoonlijke omstandigheden binnen redelijke termijn passende woonruimte beschikbaar zou zijn. Om tot een zorgvuldig passendheids- of fiatteringsadvies te komen is in alle gevallen een individuele afweging van deze omstandigheden vereist. </antwoord>
      <antwoord nummer="3">Het formuleren van een passendheidsbeleid is een bevoegdheid en verantwoordelijkheid van de gemeente. VROM heeft in deze geen rol als beoordelaar. Er is daarom geen toestemming van het rijk nodig. </antwoord>
      <antwoord nummer="4">Gemeenten zijn, in samenwerking met de verhuurders, het beste in staat om te beoordelen of een lagere huurgrens nodig en verantwoord is, omdat zij het beste op de hoogte zijn van de omvang van de doelgroep en de voorraad goedkope woningen in hun regio. Daarnaast zijn zij verantwoordelijk voor het huur-, investerings- en toewijzingsbeleid in hun regio. De regio Rotterdam–Rijnmond, en zo ook Capelle a/d IJssel, maakt gemotiveerd gebruik van de ruimte die de Huursubsidiewet en het Besluit Prestatienormering Huursubsidie bieden om de fiatteringsgrenzen lager vast te stellen dan de aftoppingsgrenzen van de Huursubsidiewet. Uiteraard zal ik in situaties, waarin gemeenten het fiatteringsbeleid op onjuiste wijze of ongenuanceerde wijze toepassen, gemeenten voorlichten over hun taak bij de uitvoering van de Huursubsidiewet en hen zo nodig daarop aanspreken. </antwoord>
      <antwoord nummer="5">– De wettelijke basis voor het fiatteringsbeleid is te vinden in de Huursubsidiewet. Artikel 12, tweede lid Huursubsidiewet stelt dat bij een primaire aanvraag voor een woning Burgemeester en Wethouders in de gelegenheid moeten worden gesteld advies uit te brengen of voor de aanvrager, gelet op de economische en persoonlijke omstandigheden van de aanvrager, binnen een redelijke termijn een beter passende woonruimte beschikbaar is. Slechts in uitzonderlijke omstandigheden mag de Minister van een (voor de huurder) negatief fiatteringsadvies afwijken (art. 12 lid 3). Het Besluit prestatienormering huursubsidie stelt in art. 2 lid 1 een dergelijk advies voor woningen met een rekenhuur boven de aftoppingsgrenzen verplicht. Artikel 2, tweede lid van dit besluit koppelt de bevoegdheid van B&amp;W om onder de aftoppingsgrenzen een gemeentelijk passendheidsbeleid te voeren aan een huurbedrag. – Bij het vaststellen van de exacte hoogte van de grenzen spelen de omvang en spreiding van de doelgroep en huurwoningenvoorraad de belangrijkste rol. Het lager vaststellen van deze grenzen dan de aftoppingsgrenzen levert een bijdrage aan de matiging van de huurlasten. Het huur- en toewijzingsbeleid mag niet afhankelijk worden gemaakt van de huursubsidiebudgetten, maar de huursubsidiebudgetten worden wel beheerst door een goed doordacht huur-, investerings- en toewijzingsbeleid. Indien deze lokale verantwoordelijkheid wordt waargemaakt, zal het huursubsidiebudget beheerst kunnen blijven worden door de relatief lichte vorm van rijksnormen via de prestatienormering. Dit is van groot belang, omdat zo het nieuwe, verruimde, stelsel dat per 1 juli jl. in werking is getreden, gehandhaafd kan blijven. De regiogemeenten Rotterdam-Rijnmond hebben onderling de afspraak gemaakt het huidige jaar te gebruiken om ervaringen op te doen met de nieuwe wetgeving en om onderzoek te doen naar een meer gedifferentieerd inzetten van het instrument huursubsidie in volgende jaren. De meeste gemeenten in de regio leggen de grens bij f 725,–, zo ook de gemeente Capelle aan den IJssel. De gemeente Rotterdam hanteert als enige binnen de regio de grens van f 710,–. Een overweging om in de regio Rotterdam-Rijnmond en in Capelle aan den IJssel een lagere huurgrens te hanteren dan de aftoppingsgrenzen, is dat de verhouding tussen de omvang van de bereikbare woningvoorraad in de regio en die van de doelgroep gunstig is. De regio als geheel beschikt over minimaal 25% meer bereikbare woningen dan de omvang van de doelgroep. Huurders met lagere inkomens kunnen relatief eenvoudig aan een financieel passende woonruimte worden geholpen hetgeen een gunstig effect heeft op de huurders in verband met de beperking van de huurlasten die dit met zich mee brengt. Bovendien worden de huursubsidieuitgaven als geheel op deze wijze beheersbaar gehouden en niet onnodig belast. Capelle maakt een uitzondering voor schaarse woningtypes zoals grote woningen met 5 kamers, woningen die primair bestemd zijn voor ouderen zoals bijv. servicewoningen, miva-woningen en woningen voor gehandicapten. – Uit gegevens verstrekt door de stichting Woningpartners blijkt dat met het hanteren van de huurgrens van f 725,– een zeer groot gedeelte van de totale voorraad sociale huurwoningen in Capelle a/d IJssel (12.629 woningen) bereikbaar is voor de doelgroep. De stichting Woningpartners is de grootste verhuurder en corporatie binnen de gemeente met een woningbezit van ca. 10.000 sociale huurwoningen. Van het bezit van Woningpartners blijft 67.5% bereikbaar voor de doelgroep, verspreid over heel Capelle aan den IJssel. – Door het hanteren van deze huurgrens ontstaan geen concentraties van inkomens in een beperkt aantal wijken. In vergelijking met voorgaande subsidiejaren, waar een fiatteringsgrens van een maximale huursubsidiebijdrage van f 300,– werd gehanteerd zijn meer woningen in een groter aantal wijken bereikbaar geworden voor de lagere inkomens. In 1996 was «slechts» 56% van de woningen van Woningpartners bereikbaar voor woningzoekenden met een minimum inkomen. Bovendien zijn de betreffende woningen goed verspreid over alle wijken in Capelle a/d IJssel. </antwoord>
      <noten afkomstig="antwoord"/>
   </antwoorden>
</kvr>
