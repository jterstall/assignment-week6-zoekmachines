<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M M van der Burg (PvdA) over langdurige opsluiting van een elfjarig Somalisch meisje (Ingezonden 3 mei 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1522
</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Jeugdigen Somalië Vluchtelingen</item>
         <item attribuut="Vindplaats">Kamervragen met antwoord 1994-1995, nr. 877, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">M. M. van der Burg</persoon>
         </item>
         <item attribuut="Datum_reaktie">1995-06-07</item>
         <item attribuut="Datum_indiening">1995-05-03</item>
         <item attribuut="Document-id">KVR1522</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1789" allpagenumbers="1789 1790" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="877" onderwerp="" indiendatum="1995-05-3">
         <vrager partij="PvdA" oorsprong="parlement">M. M. van der Burg</vrager>
         <vraagt-aan/>
      </vraagdata>
      <antwoorddata antwoorddatum="1995-06-7">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het feit dat vorige week een elfjarig Somalisch meisje in Ede twee dagen en twee nachten voor verhoor is vastgehouden in een cel? <voetnoot nummer="1"/>
      </vraag>
      <vraag nummer="2">Acht u het optreden van de politie in strijd met het Wetboek van Strafvordering waarin is opgenomen dat bij verdenking van een strafbaar feit begaan door een minderjarige jonger dan 12 jaar slechts het ophouden voor verhoor gedurende maximaal 6 uur is toegestaan, met dien verstande dat de nachtelijke uren niet worden meegerekend? </vraag>
      <vraag nummer="3">Is de secretaris van de Raad van Kinderbescherming onverwijld in kennis gesteld van de inverzekeringstelling? Wat was de reactie van de Raad? </vraag>
      <vraag nummer="4">Heeft de politie alle mogelijke moeite gedaan om een andere geschikte plaats te vinden in plaats van opsluiting in een cel? Zo ja, welke alternatieven zijn bekeken en onderzocht? </vraag>
      <vraag nummer="5">Deelt u de mening van de Edese politie dat gezien de aard van verdenking, te weten een zwaar delict, een zo langdurige vasthouding geoorloofd is? Zo niet, welke maatregelen bent u van plan te nemen ten opzichte van de betreffende politie en tevens om dergelijke optredens van de politie in de toekomst te voorkomen? </vraag>
      <vraag nummer="6">Deelt u de mening van het Openbaar Ministerie dat deze aanhouding geoorloofd was aangezien zij twijfels had over de juistheid van de opgegeven leeftijd van het meisje? Zo niet, welke maatregelen denkt u te treffen om deze beslissingen in de toekomst te voorkomen? </vraag>
      <noten afkomstig="vraag">
         <noot nummer="1" datum="1995-04-29" bron="Volkskrant">Volkskrant, 29 april 1995</noot>
      </noten>
   </vragen>
   <antwoorden aantal="5">
      <antwoord nummer="1">Ja. Omtrent de leeftijd van het meisje bestaat echter geen volledige zekerheid. </antwoord>
      <antwoord nummer="2">De politie beschikte op het moment van aanhouding over aanwijzingen dat het meisje 12 jaar of ouder was. Er zijn geen officie¨le papieren betreffende de leeftijd van het betrokken meisje voorhanden. Gezien deze omstandigheden meen ik dat de politie kon veronderstellen dat het meisje de leeftijd van 12 jaar had bereikt. Bij een minderjarige die deze leeftijd heeft bereikt is inverzekeringstelling gedurende de in artikel 58 van het Wetboek van Strafrecht genoemde termijnen toegestaan. </antwoord>
      <antwoord nummer="3">Ja. Op dinsdag 25 april 1995 om 17.20 uur heeft de politie per fax de raad voor de kinderbescherming te Arnhem in kennis gesteld van de inverzekeringstelling. Op 26 april heeft de raad kennis genomen van de inverzekeringstelling en heeft hij direct de advocaat van de minderjarige in kennis gesteld. De raad heeft in het kader van de vroeghulp het meisje bezocht. Ook heeft de raad contact gezocht met de moeder. De raad was reeds bekend met het gezin van het meisje. Op 30 maart 1995 was hij door de politie geattendeerd op de situatie van het gezin naar aanleiding van het feit dat de vader in voorlopige hechtenis was genomen op verdenking van zware mishandeling c.q. mishandeling de dood ten gevolge hebbend van de zes maanden oude baby van het gezin. De moeder werd kort daarna aangehouden en enkele dagen daarna heengezonden. De kinderen waren tijdens de inverzekeringstelling van de moeder door de stichting «De Opbouw» ondergebracht in jeugdhuis «Valentijn». Moeder en kinderen gingen vervolgens samenwonen in het asielzoekerscentrum te Lunteren. Tijdens de eerdere bemoeienis meende de moeder geen hulp en steun nodig te hebben bij de opvoeding van haar kinderen, echter gezien de complexe situatie die na de inverzekeringstelling van haar dochter ontstond, kon zij instemmen met een maatregel van de kinderbescherming. Op 26 april 1995 heeft de kinderrechter op verzoek van de raad voor de kinderbescherming het meisje en haar broertjes en zusjes voorlopig onder toezicht gesteld en de stichting «De Opbouw» belast met gezinsvoogdij. Inmiddels heeft de raad voor de kinderbescherming zijn onderzoek afgerond. De kinderrechter heeft een ondertoezichtstelling uitgesproken en de gezinsvoogdij opgedragen aan de stichting «De Opbouw». </antwoord>
      <antwoord nummer="4">Gelet op de mogelijke betrokkenheid van huisgenoten bij het feit waarvan het meisje werd verdacht, was het niet gewenst het meisje de inverzekeringstelling te laten ondergaan in de woning van de ouders. De behandeling van het meisje op het politiebureau werd afgestemd op haar leeftijd. Zij verbleef uitsluitend in de cel om te slapen en stond verder onder begeleiding van de arrestantenverzorger. </antwoord>
      <antwoord nummer="5 en 6">Gelet op het feit dat het meisje werd verdacht van zware mishandeling de dood ten gevolge hebbend en gelet op hetgeen ik heb gesteld als antwoord op vraag 2, meen ik dat het openbaar ministerie en de politie in redelijkheid tot de beslissing konden komen het meisje aan te houden en gedurende twee dagen in verzekering te stellen. </antwoord>
      <noten afkomstig="antwoord"/>
   </antwoorden>
</kvr>
