<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmer en Kalsbeek (beiden PvdA) aan de ministers van Justitie en van Binnenlandse Zaken en Koninkrijkrelaties over internationale kinderontvoering na echtscheiding. (Ingezonden 27 januari 2005); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22700
</item>
         <item attribuut="Inhoud">Vragen naar aanleiding van de situatie rondom de ontvoering van de kinderen van een bepaalde vrouw ('mevrouw x') na echtscheiding, onder meer over het handelen van de politie in deze zaak.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Delicten Echtscheidingen Jeugdigen</item>
         <item attribuut="Vindplaats">Kamervragen met antwoord 2004-2005, nr. 1353, Tweede Kamer</item>
         <item attribuut="Vraagnr_bij_indiening">2040507090</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Timmer</persoon>
            <persoon partij="PvdA">Kalsbeek</persoon>
         </item>
         <item attribuut="Datum_reaktie">2005-04-13</item>
         <item attribuut="Datum_indiening">2005-01-27</item>
         <item attribuut="Document-id">KVR22700</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2871" allpagenumbers="2871 2872 2873" vetnummer="2040507090" code="0405tkkvr1353" lopendefooter="Tweede Kamer, vergaderjaar 2004–2005, Aanhangsel" filenaam="KVR22700" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1353" onderwerp="" indiendatum="2005-01-27">
         <vrager partij="PvdA" oorsprong="parlement">Timmer</vrager>
         <vrager partij="PvdA" oorsprong="parlement">Kalsbeek</vrager>
         <vraagt-aan>de ministers van Justitie en van Binnenlandse Zaken en Koninkrijkrelaties</vraagt-aan>
      </vraagdata>
      <antwoorddata antwoorddatum="13 april 2005), zie ook Aanhangsel Handelingen nr. 1032, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de situatie rondom de ontvoering van de kinderen van mevrouw x? <voetnoot nummer="1"/>
      </vraag>
      <vraag nummer="2">Deelt u de mening dat de politie adequaat gehandeld heeft naar aanleiding van de melding van een collega en de werkgever? Zijn er afspraken opgesteld over hoe de politie moet handelen om ontvoeringen te voorkomen? Welke instrumenten heeft zij daarvoor en acht u deze instrumenten afdoende? </vraag>
      <vraag nummer="3">Biedt het recht voldoende mogelijkheden om in te grijpen bij een dreigende kinderontvoering? Zo ja, welke? Zo neen, wat zou er verbeterd kunnen worden? </vraag>
      <vraag nummer="4">Hoe is de afstemming geregeld tussen de verschillende betrokken instanties zoals politie, ministerie, ambassade? Wie voert de regie? </vraag>
      <vraag nummer="5">Deelt u de opvatting van betrokkenen dat de politie vierentwintig uur bereikbaar moet zijn in dit soort zaken? Zo ja hoe gaat u dat realiseren? Zo neen, waarom niet? </vraag>
      <vraag nummer="6">Kunt u aangeven wat u in dit specifieke geval nog gaat ondernemen om de kinderen terug naar Nederland te krijgen? </vraag>
      <noten afkomstig="vraag">
         <noot nummer="1">De brief van mevrouw x is onderhands aan de bewindspersonen verstrekt</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Wij zijn van mening dat de politie in de onderhavige zaak vanaf het begin in augustus 2004 tot op heden adequaat is opgetreden. Wel zijn er, achteraf beschouwd, twee momenten geweest waarop zij anders had kunnen handelen. In de eerste plaats had zij beter na de melding op 18 augustus 2004 door de collega van de ontvoerder en hun beider chef direct contact kunnen zoeken met de moeder van de kinderen. Bedoelde melding betrof activiteiten van de vader op 16 augustus 2004 die konden duiden op diens aanstaand vertrek voor langere duur. In de tweede plaats is vast komen te staan, dat de behandelende politiefunctionaris het aanmeldformulier voor een verzoek tot teruggeleiding van de kinderen enige dagen in zijn bezit heeft gehouden voor hij dat naar de moeder doorgeleidde. Noch de ene, noch de andere handelwijze van de politie had echter aan de verdere ontwikkelingen in de zaak een andere wending kunnen geven. Er zijn binnen de politieorganisatie geen afspraken gemaakt over hoe de politie moet handelen om ontvoeringen te voorkomen. De Centrale autoriteit is in samenspraak met het Korps Landelijke Politiediensten (KLPD) doende om een protocol te maken voor elk politiebureau over hoe te handelen ingeval van een internationale kinderontvoering. Ik berichtte uw Kamer hierover bij mijn brief van 5 april 2005, (kamerstuk 30 072, nr. 1). De meeste politieambtenaren weten al dat zij degene die zich tot hen wendt in verband met internationale kinderontvoering het best kunnen verwijzen naar de medewerkers van de Centrale autoriteit kinderontvoering (zie verder antwoord 4). </antwoord>
      <antwoord nummer="3">In het algemeen is het voorkomen van een dreigende kinderontvoering een moeilijke zaak. Het recht biedt op dit punt weinig mogelijkheden om in te grijpen. Burgers kunnen echter wel (feitelijke) maatregelen treffen ter voorkoming van kinderontvoering. De beste voorzorg daartegen is om het betreffende kind nauwlettend in het oog te houden en personen die tijdelijk het kind onder hun hoede hebben (b.v. leiding en staf van scholen, van kinderdagverblijven en crèches) strenge instructies te verstrekken over personen aan wie zij het kind wel of niet mogen meegeven. Ouders zouden verder onderling kunnen overeenkomen dat de ouder die het kind voor omgang bij zich heeft zijn paspoort tijdelijk afgeeft aan de verzorgende ouder. In bepaalde gevallen kan verder het paspoort van het kind worden geblokkeerd doordat het nummer ervan na afgifte van een nieuw paspoort wegens vermissing van het oude wordt geregistreerd. Alle maatregelen in verband met paspoorten hebben overigens in ieder geval binnen het Schengengebied weinig effect doordat er niet wordt gecontroleerd aan de binnengrenzen. Bovendien kunnen minderjarigen vanaf twaalf jaar zelfstandig een ID-kaart aanvragen die ook als grensdocument kan worden gebruikt. Voorts kan, in gevallen waarin niet precies bekend is waar het kind zich bevindt en het dus nog in Nederland zou kunnen zijn, het kind ter opsporing van de verblijfplaats worden gesignaleerd in het Schengen Informatie Systeem (SIS) en/of via de Interpol kanalen. De Lidstaten van de Europese Unie overwegen het SIS systeem uit te breiden in die zin dat daarin voor bepaalde gevallen een verbod kan worden opgenomen dat een kind het Schengengebied verlaat. Het kind kan dan worden tegengehouden aan de buitengrens van het gebied (in Nederland de internationale (lucht)havens). In het onderhavige geval was er overigens geen sprake van een dreigende kinderontvoering, omdat bleek dat ten tijde van de melding op 18 augustus 2004 de vader en de kinderen reeds waren vertrokken. Ook indien de vader op 18 augustus 2004 nog wel in Nederland had verbleven zou het voor de politie uiterst moeilijk zijn geweest vast te stellen of de activiteiten van de vader op dreigende kinderontvoering konden duiden. Internationale kinderontvoering speelt indien een kind ongeoorloofd naar het buitenland wordt overgebracht (of aldaar wordt vastgehouden na uitoefening van een omgangsregeling). Ongeoorloofd houdt in: in strijd met een gezagsrecht, ingevolge het recht van de staat waarin het kind onmiddellijk voor zijn overbrenging of vasthouding zijn gewone verblijfplaats had. In de onderhavige zaak oefenden de ouders, ook na hun echtscheiding, gezamenlijk het gezag uit over hun kinderen, waarbij de moeder hun dagelijkse verzorging en opvoeding voor haar rekening nam en de vader een omgangsregeling had. Ten aanzien van de uitoefening van deze omgangsregeling was duidelijk dat de kinderen niet naar de geboortestaat van de vader mochten worden gebracht, maar dat vakantie in West-Europa geen bezwaar vormde. Ten tijde van het vertrek van de kinderen lag er een afspraak tussen de ouders dat de vader de kinderen voor een vakantie naar Frankrijk kon meenemen. </antwoord>
      <antwoord nummer="4">Indien een kind is overgebracht naar een ander land kan een verzoek tot teruggeleiding worden gericht tot de staat waarheen het kind is overgebracht. Dit is een civiele procedure, waartoe in de meeste gevallen het initiatief wordt genomen door de achtergebleven ouder; de strafrechtelijke weg beoogt de veroordeling en bestraffing van de dader, waarmee nog niet de terugkeer van het kind wordt bereikt. Met de behandeling van verzoeken tot teruggeleiding is een dienstonderdeel van het Ministerie van Justitie, de Centrale autoriteit internationale kinderontvoering, belast. De Centrale autoriteit voert de regie en heeft contacten met andere instanties en diensten, zoals de officier van justitie, de Nederlandse politie, de organisaties voor kinderbescherming, de afdeling Consulair-juridische zaken van het Ministerie van Buitenlandse Zaken, en uiteraard met de achtergebleven ouder of diens advocaat. Zodra een ketenpartner van de Centrale autoriteit als eerste verneemt van een (mogelijke) internationale kinderontvoering kan zij degene die haar hierover benadert, doorgaans dus de achtergebleven ouder, het beste verwijzen naar de Centrale autoriteit. De Centrale autoriteit behandelt zowel verzoeken met staten die partij zijn bij het Haags Kinderontvoeringsverdrag (1980) als met de overige staten. Het praktische verschil tussen beide is vooral, dat een verzoek aan een niet-verdragsstaat wordt doorgeleid door tussenkomst van de Minister van Buitenlandse Zaken. </antwoord>
      <antwoord nummer="5">De politie is 24 uur bereikbaar. Een 24-uursbereikbaarheid is zeker van belang zodra zich daadwerkelijk een ontvoering heeft voltrokken en zolang deze gaande is. De bereikbaarheid dient primair het belang van de opsporing van (vermoedelijke daders van) strafbare feiten c.q. de beëindiging van de ontvoering maar kan ook van betekenis zijn in verband met de zorg- en klankbordfunctie voor slachtoffers van ontvoeringen. Of en hoe de politie deze functie invult is aan de politiekorpsen zelf. Zodra een kind eenmaal uit Nederland is meegenomen kan de politie nauwelijks nog van dienst zijn. </antwoord>
      <antwoord nummer="6">De Centrale autoriteit ontving op 1 september 2004 via de plaatselijke politie het verzoek van mevrouw x tot teruggeleiding van haar kinderen. Aangezien het verzoek onvoldoende was gedocumenteerd, heeft de Centrale autoriteit bij brief van 2september 2004 om aanvullende inlichtingen verzocht. Nadat deze waren ontvangen is het verzoek met een uitvoerige toelichtende brief naar de Minister van Buitenlandse Zaken gezonden. Een complicatie bleef dat mevrouw x onvoldoende gegevens kon verschaffen omtrent de vermoedelijke (precieze) verblijfplaats van de kinderen in de aangezochte staat. De Centrale autoriteit heeft wel van aanvang af in haar toelichtende brief vermeld, dat de Nederlandse ambassade in het betreffende land hierover mogelijk meer bekend was. De ontvoerende ouder zou zich tot de consulaire ambtenaren aldaar hebben gewend. Uit het beroep van de ontvoerende ouder op de consul bleek, dat hij in beginsel bereid was met de kinderen terug te keren, doch om bepaalde redenen daarvan werd weerhouden. Door middel van tussenpersonen is getracht aan zijn bezwaren tegemoet te komen en hem gerust te stellen. Omstreeks 23 december 2004 was een nieuwe tussenpersoon ingezet die een nieuwe poging zou ondernemen om met de vader tot overeenstemming te geraken. Van deze interventie werd veel verwacht. Op telefonisch verzoek van mevrouw x heeft de Centrale autoriteit daartoe de behandeling van het verzoek tot teruggeleiding tot nader bericht aangehouden. Intussen zijn de kinderen nog altijd niet teruggekeerd in Nederland. De behandeling van het verzoek tot hun teruggeleiding is daarom met instemming van de moeder op de gebruikelijke wijze hervat en voortgezet. Dit staat overigens aan een vergelijk met de vader niet in de weg. </antwoord>
      <noten afkomstig="antwoord"/>
   </antwoorden>
</kvr>
