<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Algra (CDA) aan de staatssecretaris van Sociale Zaken en Werkgelegenheid over ESF. (Ingezonden 3 augustus 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26202
</item>
         <item attribuut="Inhoud">Vragen over andere, strengere criteria die zouden worden toegepast voor de beoordeling van aanvragen voor ESF-subsidie. Ook wordt gevraagd hoe de staatssecretaris probeert overschrijding van het ESF-budget te voorkomen en hoeveel geld er is gereserveerd voor de oplossing van eventuele problemen.</item>
         <item attribuut="Rubriek">Internationale betrekkingen (Europese Unie)</item>
         <item attribuut="Trefwoorden">Europees Sociaal Fonds Subsidies</item>
         <item attribuut="Vindplaats">Kamervragen met antwoord 2005-2006, nr. 1999, Tweede Kamer</item>
         <item attribuut="Vraagnr_bij_indiening">2050617360</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Algra</persoon>
         </item>
         <item attribuut="Datum_reaktie">2006-08-24</item>
         <item attribuut="Datum_indiening">2006-08-03</item>
         <item attribuut="Document-id">KVR26202</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4245" allpagenumbers="4245 4246" vetnummer="2050617360" code="0506tkkvr1999" lopendefooter="Tweede Kamer, vergaderjaar 2005–2006, Aanhangsel" filenaam="KVR26202" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1999" onderwerp="" indiendatum="2006-08-3">
         <vrager partij="CDA" oorsprong="parlement">Algra</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-08-24">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Is het waar dat u bij beoordelingen van aanvragen voor ESF-subsidie andere, strengere criteria hanteert dan vóór 28 oktober 2005? </vraag>
      <vraag nummer="2">Indien dat het geval is, waarom is daartoe besloten en met welk doel worden die andere criteria toegepast? </vraag>
      <vraag nummer="3">Is dit een manier om de afhandeling zodanig te rekken en strenger te maken dat budgetoverschrijding wordt voorkomen? </vraag>
      <vraag nummer="4">Ziet u vertraging in be- en afhandeling van ESF-aanvragen als legitiem middel om eventuele overschrijding van het ESF-budget te drukken? </vraag>
      <vraag nummer="5">Bent u van mening dat door deze wijze van handelen de overheid als betrouwbare partner in het geding raakt? Hoe beoordeelt u dat risico? </vraag>
      <vraag nummer="6">In hoeverre en op welke manier zorgt u ervoor dat de Rijksoverheid met betrekking tot de afwikkeling van de ESF-aanvragen niet het stempel «onbetrouwbare partner» krijgt? </vraag>
      <vraag nummer="7">Voldoet de werkwijze nog aan de EU-criteria? </vraag>
      <vraag nummer="8">Worden er afspraken gemaakt met aanvragers die enerzijds leiden tot versnelde duidelijkheid en anderzijds tot verlaging van aanvraagbedragen? Zo ja, met wie worden die afspraken dan gemaakt en om welk budget gaat het? </vraag>
      <vraag nummer="9">Op welke andere manier probeert u overschrijding van het ESF-budget te voorkomen en te beperken? </vraag>
      <vraag nummer="10">Welke gevolgen heeft de uitspraak in de TMU-zaak over de vorige ESF-periode voor andere nog lopende zaken? </vraag>
      <vraag nummer="11">Hoeveel geld is gereserveerd voor ESF-problemen in deze en vorige periode? Wanneer is alles helder en afgehandeld en hoeveel gaat dat kosten? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1 t/m 3">Nee, met het sluiten van het loket zijn de criteria voor het beoordelen van aanvragen voor ESF-subsidie niet gewijzigd. Wel zijn de gewijzigde omstandigheden (i.c. budgetuitputting) aanleiding voor het Agentschap SZW om bij het verlenen van subsidies, het monitoren van al lopende projecten en het vaststellen van ESF-subsidie, in het uitvoeringsbeleid extra aandacht te geven aan punten die van invloed zijn op de uitgavenrealisatie. Zie ook het antwoord op vraag 8 en 9. </antwoord>
      <antwoord nummer="4">Nee. Het uitvoeringsbeleid is erop gericht om zo spoedig mogelijk en in ieder geval binnen de daarvoor geldende termijnen een beschikking af te geven. Door het grote aantal subsidieaanvragen dat eind oktober 2005 is ontvangen, is in een aantal gevallen deze deadline niet gehaald. </antwoord>
      <antwoord nummer="5 en 6">De afhandeling van ESF-aanvragen zal, net als voorheen is gedaan, zorgvuldig plaatsvinden en het Agentschap SZW spant zich in om dit binnen de daarvoor geldende termijnen te doen. Aanvragers zijn op de hoogte gesteld indien de behandeling van de aanvraag vertraging opleverde. </antwoord>
      <antwoord nummer="7">Ja. </antwoord>
      <antwoord nummer="8">Het AG monitort het verloop van meerjarige projecten op basis van door de aanvrager jaarlijks in te dienen voortgangsrapportages. Indien uit de voortgangsrapportages een onderrealisatie blijkt ten opzichte van het oorspronkelijke ingediende projectplan waar redelijkerwijs van mag worden aangenomen dat die binnen de resterende looptijd van het project niet meer kan worden ingelopen vraagt het AG de aanvrager een bijgestelde begroting in te dienen voor de resterende looptijd van het project. Op basis daarvan kan de subsidieverlening neerwaarts worden bijgesteld. Over het hiermee gemoeide budget zijn nog geen uitspraken te doen. </antwoord>
      <antwoord nummer="9">Vanaf 28 oktober 2005 9:00 uur worden geen nieuwe aanvragen voor ESF3 subsidie meer gehonoreerd. Tevens worden, zoals aangegeven mijn brief van 1 december jl. (TK 26 642, nr. 77) wijzigingen en verlengingen als nieuwe aanvragen beschouwd en dus niet gehonoreerd. </antwoord>
      <antwoord nummer="10">Momenteel wordt onderzocht of door de Staat cassatie zal worden ingesteld tegen het arrest van het Hof. De cassatietermijn verloopt op 4 oktober a.s. De TMU-zaak is zeer casuïstisch en er zijn nauwelijks nog soortgelijke lopende zaken. In verband hiermee verwacht ik dat, indien wordt berust in het arrest van het Hof, het arrest geen gevolgen zal hebben voor andere nog lopende zaken uit de periode 1994–1999. </antwoord>
      <antwoord nummer="11">Voor de ESF periode 1994–1999 is een bedrag van ca. € 38 mln. gereserveerd. Dit bedrag dient voor zowel de afwikkeling van de declaraties bij de Europese Commissie als voor de niet-declarabele (hoger) beroepszaken. Volgens de huidige inzichten is het onwaarschijnlijk dat dit bedrag ten volle nodig is voor de afwikkeling van de nog openstaande zaken. Tot op heden zijn 23 van de 24 ESF-programma’s uit die periode afgesloten. Het formele akkoord op het laatste programma wordt op korte termijn verwacht. Daarna kan behoudens de dan nog lopende (hoger) beroepszaken een totaal overzicht gegeven worden van de periode 1994–1999. Op 2 augustus jl heeft de Raad van State uitspraak gedaan in 17 van de nog 28 in hoger beroep openstaande ESF-oud zaken. In 12 zaken is het hoger beroep ongegrond verklaard; één zaak is gegrond verklaard. In de overige 4 beslissingen van de Afdeling zijn de uitspraken van de rechtbank Rotterdam vernietigd en terugverwezen naar deze rechtbank. Tevens lopen er nog 63 beroepszaken. Over de precieze kosten voor de ESF-periode 2000–2006 is op dit moment nog niets te zeggen. Pas na einddeclaratie van het huidige ESF-programma in Brussel in 2009 is het mogelijk behoudens de dan lopende (hoger) beroepszaken een totaal beeld te schetsen. Het kabinet houdt op de SZW-begroting onder meer rekening met onvoldoende ESF-budget voor tijdig ingediende subsidieaanvragen en houdt op de aanvullende post rekening met een eventueel ongunstige uitkomst van het hoger beroep inzake het sluitingsmoment van het ESF-loket. De omvang van deze bedragen wordt op Prinsjesdag bekend gemaakt. </antwoord>
      <noten afkomstig="antwoord"/>
   </antwoorden>
</kvr>
