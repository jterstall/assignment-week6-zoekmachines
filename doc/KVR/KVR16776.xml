<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de ministers van Binnenlandse Zaken en Koninkrijksrelaties en voor Vreemdelingenzaken en Integratie over de uitzetting van illegale Oost-Europeanen. (Ingezonden 3 oktober 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16776
</item>
         <item attribuut="Inhoud">Vragen het over de handelwijze van politie bij de uitzetting van illegale Oosteuropeanen, onder meer met betrekking tot de bewering dat de politie het verzoek om rechtsbijstand niet gehonoreerd heeft.</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Dwangmiddelen) Welzijn (Vreemdelingen en asielzoekers)</item>
         <item attribuut="Trefwoorden">Aanhoudingen Mensenrechten Vreemdelingen</item>
         <item attribuut="Vindplaats">Kamervragen met antwoord 2002-2003, nr. 434, Tweede Kamer</item>
         <item attribuut="Vraagnr_bij_indiening">2020301100</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2002-12-02</item>
         <item attribuut="Datum_indiening">2002-10-03</item>
         <item attribuut="Document-id">KVR16776</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="911" allpagenumbers="911 912" vetnummer="2020301100" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16776" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="434" onderwerp="" indiendatum="2002-10-3">
         <vrager partij="GroenLinks" oorsprong="parlement">Halsema</vrager>
         <vraagt-aan>de ministers van Binnenlandse Zaken en Koninkrijksrelaties en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2 december 2002), zie ook Aanhangsel Handelingen nr. 279, vergaderjaar 2002–2003">
         <antwoorder functie="minister" ministerie="Vreemdelingenzaken en Integratie">Nawijn</antwoorder>
         <mede-antwoorder>de ministers van Justitie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Klopt het bericht dat tijdens de politieacties in Amsterdam en Den Haag opgepakte en uitgezette illegale Oost-Europeanen verdacht werden van het begaan van strafbare feiten? Zo ja, waarom zijn deze verdachten niet in Nederland vervolgd en berecht? </vraag>
      <vraag nummer="2" voetnoot="1">Klopt het dat enkele opgepakte illegalen hebben gezegd bijstand van een advocaat te wensen, maar dat contacten door de politie tegenhouden zijn? Hoe kan het dat er vergeten is de piketdienst van de plaatselijke advocatuur in te schakelen? <voetnoot nummer="1"/>
      </vraag>
      <vraag nummer="3">Is er tijdens de actie aandacht geweest voor het opsporen van andere strafbare feiten, bijvoorbeeld mensenhandel, die ertoe zouden kunnen leiden dat verblijf in Nederland van opgepakte illegalen tijdelijk noodzakelijk is? </vraag>
      <vraag nummer="4">Heeft u de beschikking over een draaiboek voor dergelijke politieacties? Zo ja, wordt daarin aandacht besteed aan de aan illegalen toekomende rechten en de plicht van overheidsfunctionarissen om illegalen, in een taal die de desbetreffende illegalen begrijpen, daarop te wijzen? Zo neen, bent u bereid een draaiboek op te stellen? </vraag>
      <noten afkomstig="vraag">
         <noot nummer="1" datum="2002-09-20" bron="NRC Handelsblad">NRC Handelsblad, 20 september 2002</noot>
      </noten>
   </vragen>
   <antwoorden aantal="4">
      <antwoord nummer="1">Neen, dat klopt niet. Met het Openbaar Ministerie zijn de acties tevoren doorgesproken waarbij is afgesproken dat indien strafbare feiten zouden worden geconstateerd, contact zou worden opgenomen met de Officier van Justitie. Tijdens de acties zijn in het strafrechtelijk kader geen aanhoudingen verricht. Alle verrichte aanhoudingen vonden plaats in het kader van de Vreemdelingenwet. </antwoord>
      <antwoord nummer="2">Neen, dat klopt niet. De advocatuur had vrij toegang tot de plaats waar de illegalen zich, in afwachting van hun uitzetting, in bewaring bevonden. Verschillende advocaten hebben ongehinderd diverse vreemdelingen bezocht. Er is door de politie nimmer bepaald dat de opgepakte illegalen geen recht zouden hebben op juridische bijstand. De piketdienst van de plaatselijke advocatuur is door de vreemdelingendienst geïnformeerd. </antwoord>
      <antwoord nummer="3">Ja. Bij elke inbewaringstelling is er door de hulpofficier van Justitie aandacht besteed aan dit onderwerp. In Amsterdam was tevens een team van de Centrale Recherche aanwezig in verband met mogelijke indicaties voor betrokkenheid bij mensenhandel. Drie zaken gaven aanleiding tot nader onderzoek door een ter zake deskundig rechercheur. In één zaak leidde dit onderzoek tot de conclusie dat de daarvoor geldende procedure niet diende te worden opgestart, terwijl dit in de overige twee zaken wel diende te gebeuren. Deze procedure behelst dat mogelijke slachtoffers van mensenhandel, die in Nederland in de prostitutie werkzaam zijn (geweest) een periode kan worden gegund van maximaal drie maanden waarbinnen zij een beslissing moeten nemen of zij aangifte willen doen van mensenhandel of dat zij hiervan afzien. Gedurende die periode wordt hun verwijdering uit Nederland opgeschort en houden zij verblijf in Nederland op grond van artikel 8, onder k, van de Vreemdelingenwet 2000. Bij de actie in Den Haag zijn voorts enige processen-verbaal opgemaakt ter zake van overtreding van brandveiligheidsvoorschriften door huisbazen die woonruimte verhuurden aan illegalen. Deze zullen op de gebruikelijke manier worden afgehandeld. Bij de actie in Amsterdam heeft de politie naar aanleiding van enkele signalen over mogelijke strafbare feiten enig nader onderzoek gedaan. Dit heeft vooralsnog geen concrete aanwijzingen opgeleverd op basis waarvan het Openbaar Ministerie strafrechtelijk onderzoek kan entameren. </antwoord>
      <antwoord nummer="4">De politie beschikt over een draaiboek voor acties zoals die in Amsterdam en Den Haag hebben plaatsgevonden. Ook de Immigratie- en Naturalisatiedienst beschikt over een draaiboek waar het gaat om de voorbereiding en uitvoering van een groepsgewijze verwijdering (chartervlucht). Hierin wordt voorzien in een beschrijving van alle – mogelijke – uitzettingsactiviteiten en de hierbij betrokken instanties. Met betrekking tot de vraag omtrent de aan illegalen toekomende rechten en de plicht van overheidsfunctionarissen om illegalen, in een voor hen gebruikelijke taal, daarop te wijzen, bericht ik u als volgt. De regelgeving die normaliter van toepassing is bij het overbrengen van een persoon naar een plaats bestemd voor verhoor is, zonder uitzondering, ook van toepassing geweest bij onderhavige actie. Dat betekent dat tijdig mededeling is gedaan van de aan de betrokkene toekomende bevoegdheid zich bij het verhoor te doen bijstaan door een raadsman. Indien de opgehouden vreemdeling dat verzoekt, wordt de door hem gewenste raadsman dan wel een via de vreemdelingenpiketdienst van het bureau voor rechtshulp aangewezen, raadsman ingelicht. Dit heeft ook bij de betreffende acties plaatsgevonden. Tenslotte informeer ik u over het gegeven dat tolken in voldoende mate aanwezig waren en waar nodig zijn ingezet. </antwoord>
      <noten afkomstig="antwoord"/>
   </antwoorden>
</kvr>
