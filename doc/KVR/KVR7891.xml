<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Rijpstra (beiden VVD) over het uitwijzen van illegalen door Italië. (Ingezonden 20 augustus 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7891
</item>
         <item attribuut="Inhoud">Vragen over afspraken over het uitwijzen van illegalen door Italië in het kader van het Schengenverdrag, en eventuele maatregelen om een toestroom van illegalen naar Nederland te voorkomen.</item>
         <item attribuut="Rubriek">Handel en economie (Douane) Internationale betrekkingen (Overig) Staats- en bestuursrecht (Vreemdelingenrecht)</item>
         <item attribuut="Trefwoorden">Douane Italië Vreemdelingen</item>
         <item attribuut="Vindplaats">Kamervragen met antwoord 1998-1999, nr. 80, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="VVD">Rijpstra</persoon>
         </item>
         <item attribuut="Datum_reaktie">1998-09-30</item>
         <item attribuut="Datum_indiening">1998-08-20</item>
         <item attribuut="Document-id">KVR7891</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="163" allpagenumbers="163 164" vetnummer="2979815470" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7891" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="80" onderwerp="" indiendatum="1998-08-20">
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="30 september 1998), zie ook Aanhangsel Handelingen nr. 18, Vergaderjaar 1998–1999">
         <antwoorder functie="staatssecretaris" ministerie="Buitenlandse Zaken">Benschop</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het bericht dat Italië, als gevolg van gewijzigde wetgeving, met ingang van 12 augustus 1998 een begin heeft gemaakt met een massale uitwijzing van illegalen? <voetnoot nummer="1"/>
      </vraag>
      <vraag nummer="2">Is deze aangelegenheid recent aan de orde geweest in één van de vergaderingen van het Uitvoerende Comité Schengen? </vraag>
      <vraag nummer="3">Zo ja, welke afspraken zijn hierover gemaakt? </vraag>
      <vraag nummer="4">Wat is uw reactie op de uitlating van de Italiaanse autoriteiten dat zij vrezen dat de illegalen spoorloos zullen verdwijnen om elders in de Europese Unie onder te duiken? </vraag>
      <vraag nummer="5">Realiseert u zich, nu er geen personencontrole meer is op de luchthavens met betrekking tot Schengenvluchten, dat elke illegaal uit Italië met een vliegticket zonder enige belemmering de Luchthaven Schiphol kan bereiken? </vraag>
      <vraag nummer="6">Welke (aanvullende) maatregelen neemt de Nederlandse regering om een toestroom van illegalen uit Italië naar Nederland te voorkomen? </vraag>
      <vraag nummer="7">Legt Italië de gegevens van uitgewezen illegalen vast in het Schengen Informatiesysteem? </vraag>
      <vraag nummer="8">Zo nee, waarom niet? </vraag>
      <vraag nummer="9">Bent u bereid om Italië met spoed te verzoeken de persoonsgegevens en vingerafdrukken van uitgewezen illegalen desgewenst aan de Nederlandse autoriteiten ter beschikking te stellen? </vraag>
      <vraag nummer="10">Wilt u de Italiaanse illegalenproblematiek laten agenderen voor de eerstvolgende vergadering van het Uitvoerend Comité van het Schengenverdrag? </vraag>
      <noten afkomstig="vraag">
         <noot nummer="1">Staatscourant 11 augustus 1998. Tevens door de VVD aan de orde gesteld tijdens verschillende AOs (o.a. op 26 november 1997) over de vergaderingen van het Uitvoerend Comité Schengen</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3">Ja, deze aangelegenheid is o.m. op verzoek van het lid Van den Doel door de Regering in het Uitvoerend Comité van Schengen aan de orde gesteld. Zie verder onze antwoorden op vragen 6 en 10. </antwoord>
      <antwoord nummer="4 en 5">Indien de illegalen eenmaal binnen de Schengen-ruimte zijn en niet (langer) in opvangcentra zijn ondergebracht of anderszins hun bewegingsvrijheid is beperkt, bestaat inderdaad het risico dat zij zullen «onderduiken», aangezien ingevolge de Schengen Uitvoeringsovereenkomst er aan de binnengrenzen van het Schengen-gebied geen grenscontroles plaats vinden. Wij realiseren ons dat het totstandbrengen van een vrij personenverkeer in Schengen- en EU-verband en de daarbij behorende afschaffing van de controle aan de binnengrenzen de noodzaak van een effectief flankerend beleid met zich mee brengt. Dit beleid is er o.m. op gericht het risico dat uitgewezen illegalen «onderduiken» zoveel mogelijk te beperken. Teneinde hierop controle uit te oefenen is de laatste jaren gewerkt aan verscherping van het binnenlands vreemdelingentoezicht, o.m. via uitbreiding van de controles in het kader van het mobiel toezicht vreemdelingen nabij de binnengrenzen met België en Duitsland. Gerichte maatregelen op de luchthaven Schiphol t.a.v. illegale immigratie uit Italië zijn niet mogelijk zonder af te wijken van de Schengen Uitvoeringsovereenkomst. Binnen Schengen-verband dringt de Regering al jaren aan op controle op de naleving van de afspraken tussen de Schengen-landen, bijvoorbeeld op het gebied van de buitengrensbewaking. Een belangrijk instrument hiertoe is, in de optiek van de Regering, het voorstel tot oprichting van de Permanente Commissie voor de toepassing van de Uitvoeringsovereenkomst. </antwoord>
      <antwoord nummer="6">Naar de mening van de Regering heeft het probleem van de illegale immigratie uit Italië met name zijn oorsprong in de grote aantallen illegalen die erin slagen de Italiaanse buitengrenzen te overschrijden. De aandacht dient derhalve m.n. uit te gaan naar de effectiviteit van de controle van de buitengrenzen. De Italiaanse regering heeft tijdens het UC van 16 september jl. gerapporteerd over de ervaringen met de nieuwe vreemdelingenwet die sinds maart dit jaar van kracht is en daarbij melding gemaakt van de succesvolle afronding van de onderhandelingen met Tunesië en Marokko inzake een terug- en overname-overeenkomst. De nota van de Italiaanse regering zal de Kamer toegaan bij het verslag van de bijeenkomst van het Uitvoerend Comité. Met het oog op de omvangrijke illegale immigratie vanuit Kosovo en de Maghreb-landen heeft het UC van 16 september jl. een richtsnoer ter verdere besluitvorming aangenomen die de basis biedt voor een groot aantal maatregelen, waaronder: uitgebreide informatie-uitwisseling tussen de verantwoordelijke autoriteiten in de Schengen-landen, ondersteuning via contact-ambtenaren, intensievere grenscontroles, controle van het veerbootverkeer en het afnemen van vingerafdrukken van iedere onregelmatig binnengekomen vreemdeling. Nederland steunt het voorstel. Het ontwerp-besluit ter zake werd de Kamer onlangs als bijlage bij de aanvulling op de geannoteerde agenda van het UC van 16 september a.s. toegestuurd. </antwoord>
      <antwoord nummer="7 en 8">De instructie van de bevoegde Italiaanse autoriteiten luidt dat alle illegale vreemdelingen die aangezegd worden het territorium te verlaten, maar die niet daadwerkelijk uitgezet kunnen worden, geregistreerd worden in het Schengen Informatie Systeem ter fine van weigering van toegang. </antwoord>
      <antwoord nummer="9">De Regering heeft reeds navraag gedaan bij de Italiaanse autoriteiten over de mogelijkheid om beschikking te krijgen over persoonsgegevens en vingerafdrukken van uitgewezen illegalen uit Italië. De Italiaanse autoriteiten hebben geantwoord dat o.g.v. de Italiaanse wetgeving alleen vingerafdrukken kunnen worden genomen van illegalen die zonder of met valse documenten op Italiaans grondgebied worden aangetroffen. De vingerafdrukken worden in geautomatiseerde bestanden opgeslagen. Volgens de Italiaanse autoriteiten is er geen enkel beletsel om deze gegevens met andere Schengen-landen uit te wisselen, hetgeen ook al gebeurt met bijv. Duitsland. De Regering wijst er in dit verband bovendien op dat de JBZ-Raad op 28 en 29 mei jl. heeft besloten de werkingssfeer van het Eurodac-verdrag uit te breiden tot «illegale immigranten». De regering streeft er naar dat de Raad daarbij, onder eerbiediging van de vigerende internationale verplichtingen van de lid-staten en met gebruik van de openingen die de Overeenkomst van Dublin zelf op dit punt biedt, een zo ruim mogelijke invulling aan dit begrip geeft. Tot slot hebben Nederland en Italië tijdens het Uitvoerend Comité Schengen van 16 september jl. afgesproken op bilaterale basis nauwer te gaan samenwerken bij de bestrijding van illegale immigratie via Italië. De Schengen Task Force biedt hiertoe o.a. goede mogelijkheden. </antwoord>
      <antwoord nummer="10">De Regering heeft deze aangelegenheid in het Uitvoerend Comité van 16 september jl. aan de orde gesteld. In dit verband verwijzen wij graag naar het verslag van de bijeenkomst van het Uitvoerend Comité van 16 september, dat U op 25 september jl. is toegegaan. </antwoord>
      <noten afkomstig="antwoord"/>
   </antwoorden>
</kvr>
