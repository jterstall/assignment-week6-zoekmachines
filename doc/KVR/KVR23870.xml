<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksma, Van Dijken en Verbeet (allen PvdA) aan de minister van Verkeer en Waterstaat over de toegankelijkheid van de door de NS bestelde stoptreinen. (Ingezonden 5 augustus 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23870
</item>
         <item attribuut="Inhoud">Gevraagd wordt (n.a.v. artikel in Trouw van 22 juli 2005) of er voorzieningen in deze treinen zijn aangebracht die de bruikbaarheid voor mensen met een beperking vergroten, en of de instap voldoet aan de aanbevelingen uit het 'COST 335' document over de afstand tussen perron en trein.</item>
         <item attribuut="Rubriek">Verkeer, vervoer en waterstaat (Openbaar vervoer) Verkeer, vervoer en waterstaat (Spoorwegen) Welzijn (Lichamelijk gehandicapten)</item>
         <item attribuut="Trefwoorden">Lichamelijk gehandicapten Spoorwegen</item>
         <item attribuut="Vindplaats">Kamervragen met antwoord 2004-2005, nr. 2413, Tweede Kamer</item>
         <item attribuut="Vraagnr_bij_indiening">2040519320</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijksma</persoon>
            <persoon partij="PvdA">Van Dijken</persoon>
            <persoon partij="PvdA">Verbeet</persoon>
         </item>
         <item attribuut="Datum_reaktie">2005-09-16</item>
         <item attribuut="Datum_indiening">2005-08-05</item>
         <item attribuut="Document-id">KVR23870</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4865" allpagenumbers="4865 4866" vetnummer="2040519320" code="0405tkkvr2413" lopendefooter="Tweede Kamer, vergaderjaar 2004–2005, Aanhangsel" filenaam="KVR23870" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2413" onderwerp="" indiendatum="2005-08-5">
         <vrager partij="PvdA" oorsprong="parlement">Dijksma</vrager>
         <vrager partij="PvdA" oorsprong="parlement">Van Dijken</vrager>
         <vrager partij="PvdA" oorsprong="parlement">Verbeet</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-09-16">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het artikel «NS bestellen voor kwart miljard nieuwe treinen»? <voetnoot nummer="1"/>
      </vraag>
      <vraag nummer="2" voetnoot="2">Zijn er voorzieningen in de treinen aangebracht die de bruikbaarheid voor mensen met een beperking vergroten? Zo ja welke? <voetnoot nummer="2"/>
      </vraag>
      <vraag nummer="3">Voldoet de instap van de treinen aan de aanbevelingen gedaan in het «COST 335» document, te weten een maximale horizontale en verticale afstand tussen perron en trein van 5 centimeter? Zo neen, zijn er nog voorzieningen in de treinen aan te brengen om dit te bewerkstelligen? </vraag>
      <vraag nummer="4">Voldoen de voorzieningen voor mensen met een visuele of auditieve beperking aan de aanbevelingen van «COST 335»? Zo neen, waarin niet en wat kan hier nog aan gebeuren? </vraag>
      <vraag nummer="5">Als de nieuwe treinen beter bruikbaar zijn voor mensen met een beperking, hoe zorgt de NS er dan in haar planning voor dat duidelijk is wanneer en waar deze treinen rijden? </vraag>
      <noten afkomstig="vraag">
         <noot nummer="1" datum="2005-07-22" bron="Dagblad Trouw">Dagblad Trouw, 22 juli 2005</noot>
         <noot nummer="2">In dat artikel wordt de nadruk gelegd op de sociale veiligheidsaspecten van de nieuwe treinen, de bruikbaarheid van deze treinen voor mensen met een beperking komt niet aan de orde</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik ben op de hoogte van het artikel. </antwoord>
      <antwoord nummer="2">Ja. Volgens de NS is met de aanschaf van Sprinter-materieel voor toegankelijkheid een belangrijke stap voorwaarts gezet. De eerste tranche die naar verwachting instroomt in 2009 vertegenwoordigt ongeveer 5% van de totale zitplaatscapaciteit van NS. Bij effectuering van de optie op vervolgbestellingen zou dit aandeel tot 2014 oplopen tot ongeveer 20%. Het Sprinter-ontwerp is gericht op een zo hoog mogelijke toegankelijkheid voor alle reizigers. Dit om grote vervoersstromen snel, met korte stoptijden per station, optimaal te kunnen verwerken. De hieruit volgende voorzieningen zijn: benaderen van een gelijkvloerse instap, brede deuren en een transparante inrichting; voorzieningen die van belang zijn voor mensen met een functiebeperking. Daarnaast is een in het oog springende voorziening in de trein, die de bruikbaarheid voor mensen met een beperking vergroot, de installatie van displays die actuele reisinformatie verschaffen. Dit is in het bijzonder van belang voor dove en slechthorende reizigers. Een ander voorbeeld is een automatische omroep. Tevens worden de deurbedieningselementen geplaatst op de deurbladen en voorzien van een lichtkrans. Overigens zijn de specificaties van het nieuwe Sprinter-materieel voor advies voorgelegd aan de consumentenorganisaties in het Locov, waarin onder meer de Chronisch Zieken en Gehandicaptenraad is vertegenwoordigd. Met hen is in dit kader uitgebreid overleg gevoerd over de voorzieningen voor personen met een functiebeperking. Ook is over het Sprinter-materieel overleg gevoerd met het Landelijk Bureau Toegankelijkheid, die voorzieningen toetst op bruikbaarheid voor personen met een functiebeperking. </antwoord>
      <antwoord nummer="3">De te leveren treinen zullen volgens NS voldoen aan de wet- en regelgeving die gold op het moment van contracteren, te weten 20 juli 2005. NS heeft aangegeven de aanbevelingen uit het COST335-rapport te hebben betrokken bij de specificatie van het materieel. Omdat ik meer concreet inzicht wil hebben in wat de relatie is tussen de aanbevelingen uit het COST335-rapport en de gehanteerde specificaties van het nieuwe Sprinter-materieel heb ik de NS gevraagd mij dat te leveren. Er zal wat betreft de instap volgens de NS sprake zijn van een forse verbetering ten opzichte van het bestaande materieel. De specificaties van het Sprinter-materieel zijn – uitgaande van de huidige stand van de techniek en vigerende (veiligheids)regelgeving – erop gericht om een gelijkvloerse instap zoveel mogelijk te benaderen. De instap in de trein is altijd de resultante van een samenspel tussen infrastructuur en trein. Binnenkort zal ik u nader informeren over toegankelijkheid in brede zin. De verticale afstand tussen perron en trein ter plaatse wordt bepaald door enerzijds de perronhoogte en anderzijds de vloerhoogte van de trein. Voor perronhoogte in Nederland geldt een norm van 84 cm. Internationaal geldt een norm van 76 cm. De praktijk is dat er momenteel grote variatie is in perronhoogtes, ook buiten de range van 76 – 84 cm. Met het oog op een optimale instap is de vloerhoogte van het Sprinter-materieel gespecificeerd op nominaal 80 cm met een binnen de huidige stand van de techniek maximaal haalbare tolerantie van plus/min 3 cm. Afhankelijk van de perronhoogte ter plaatse blijft de verticale afstand wel of niet binnen de streefwaarde van 5 cm. De nieuwe treinen zullen worden voorzien van een trede met een vaste breedte die zodra de trein tot stilstand is gekomen uitklapt, en het horizontale verschil tussen perron en trein verkleint. </antwoord>
      <antwoord nummer="4">De treinen zullen voldoen aan de wet- en regelgeving die gold op het moment van contracteren, te weten 20 juli 2005. NS heeft hierbij tevens de aanbevelingen uit het COST335-rapport betrokken. </antwoord>
      <antwoord nummer="5">NS streeft ernaar materieeltypes zoveel mogelijk aan vaste trajecten te binden en zal dat te zijner tijd ook bij dit materieel communiceren. Het kan echter voorkomen dat bij de uitvoering van de dienstregeling (bijvoorbeeld door verstoringen) de inzet wisselt. Bovendien zal NS met de materieelinzet flexibel willen blijven inspelen op klantbehoeften. </antwoord>
      <noten afkomstig="antwoord"/>
   </antwoorden>
</kvr>
