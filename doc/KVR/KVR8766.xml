<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de ministers van Justitie en van Binnenlandse Zaken en Koninkrijksrelaties over het in rekening brengen van politiekosten aan plegers van een strafbaar feit. (Ingezonden 19 januari 1999); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8766
</item>
         <item attribuut="Inhoud">Betreft onder meer het declareren van politiekosten aan personen die een valse aangifte bij de politie hebben gedaan als gevolg waarvan veel werkuren door de politie zijn besteed. Ook worden vragen gesteld over het betalen van strafproceskosten aan de Staat door veroordeelden van een strafbaar feit.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Overig)</item>
         <item attribuut="Trefwoorden">Politie Strafprocesrecht</item>
         <item attribuut="Vindplaats">Kamervragen met antwoord 1998-1999, nr. 836, Tweede Kamer</item>
         <item attribuut="Vraagnr_bij_indiening">2989906010</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1999-02-24</item>
         <item attribuut="Datum_indiening">1999-01-19</item>
         <item attribuut="Document-id">KVR8766</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1711" allpagenumbers="1711" vetnummer="2989906010" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8766" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="836" onderwerp="" indiendatum="1999-01-19">
         <vrager partij="D66" oorsprong="parlement">Dittrich</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1999-02-24">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe staat u tegenover het in rekening brengen van kosten, verband houdend met door de politie verricht werk, aan plegers van een strafbaar feit? <voetnoot nummer="1"/>
      </vraag>
      <vraag nummer="2">Welk beleid gaat u ten aanzien van dergelijke declaraties voeren? Geldt het alleen voor personen, die een valse aangifte bij de politie hebben gedaan als gevolg waarvan veel werkuren door de politie zijn besteed, of acht u een uitbreiding naar andere typen delicten gewenst? </vraag>
      <vraag nummer="3">Acht u een wettelijke grondslag voor het declareren van politiekosten noodzakelijk of gewenst? Zo neen, waarom niet? </vraag>
      <vraag nummer="4">Welke regelingen terzake gelden binnen de andere landen van de EU? </vraag>
      <vraag nummer="5">Hoe staat u tegenover het betalen van strafproceskosten aan de Staat door veroordeelden van een strafbaar feit? Welke regelingen gelden terzake binnen de andere landen van de EU? </vraag>
      <noten afkomstig="vraag">
         <noot nummer="1" datum="1999-01-12" bron="De Stem">De Stem, 12 januari 1999</noot>
      </noten>
   </vragen>
   <antwoorden aantal="2">
      <antwoord nummer="1 t/m 4">Ik ben er voorstander van dat plegers van een strafbaar feit voor de schade die zij met het plegen van het delict hebben veroorzaakt financieel aansprakelijk worden gesteld, ook als de politie schade heeft opgelopen. Het initiatief om deze schade te verhalen ligt bij de persoon of de organisatie die de schade heeft ondervonden. In het in De Stem bedoelde geval heeft de politie, na overleg met en met instemming van de officier van justitie, zich als benadeelde partij in het strafproces gevoegd. In eerste aanleg is de verdachte veroordeeld en is de vordering door de politierechter toegewezen. Tegen die vonnis is hoger beroep ingesteld. Om aan plegers van een strafbaar feit kosten in rekening te kunnen brengen van door de politie verricht werk dat behoort tot de wettelijke taakuitoefening van de politie, is een wettelijke grondslag vereist. De mogelijkheid en de wenselijkheid van het creëren van een dergelijke wettelijke grondslag, zal worden meegenomen in het naar aanleiding van het Regeerakkoord opgezette onderzoek naar doorberekening van politiekosten. Ook zullen in dat kader, voor zover noodzakelijk eventuele regelingen dienaangaande in andere landen van de Europese Unie worden bezien. Overigens is bij het zich veelvuldig voordoen van valse alarmering van de politie ook een andere reactie voorstelbaar, dan het in rekening brengen van de kosten. In veel regio’s wordt bijvoorbeeld het beleid gevoerd dat bij het herhaaldelijk onnodig afgaan van inbraakmelders, aan het aanrijden van het betreffende pand een lagere prioriteit wordt toegekend. </antwoord>
      <antwoord nummer="5">In het algemeen ben ik geen voorstander van het betalen van strafproceskosten aan de Staat door veroordeelden van een strafbaar feit. Strafvordering is een overheidstaak die uit de algemene middelen gefinancierd dient te worden. Ik beschik niet over informatie op grond waarvan ik uw Kamer op korte termijn over eventuele regelingen dienaangaande in andere landen van de Europese Unie kan inlichten. </antwoord>
      <noten afkomstig="antwoord"/>
   </antwoorden>
</kvr>
