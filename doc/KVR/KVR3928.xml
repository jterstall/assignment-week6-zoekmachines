<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone (PvdA), Te Veldhuis (VVD) en Augusteijn-Esser (D66) over de vervuiling die werd verzoorzaakt door motoren en bromfietsen. (Ingezonden 29 augustus 1996); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3928
</item>
         <item attribuut="Inhoud">Vragen gaan in op de binnen afzienbare termijn van kracht wordende Europese richtlijnen voor harmonisatie van emissienormen voor deze voeruigen en werktuigen en mogelijke aanvullende Nederlandse maatregelen ter bevordering van de aanschaf van schone motoren.</item>
         <item attribuut="Rubriek">Milieu (Luchtverontreiniging) Verkeer, vervoer en waterstaat (Fietsen)</item>
         <item attribuut="Trefwoorden">Bromfietsers Fietsen Luchtverontreiniging</item>
         <item attribuut="Vindplaats">Kamervragen met antwoord 1996-1997, nr. 260, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Crone</persoon>
            <persoon partij="VVD">Te Veldhuis</persoon>
            <persoon partij="D66">Augusteijn-Esser</persoon>
         </item>
         <item attribuut="Datum_reaktie">1996-11-07</item>
         <item attribuut="Datum_indiening">1996-08-29</item>
         <item attribuut="Document-id">KVR3928</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="537" allpagenumbers="537 538" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="260" onderwerp="" indiendatum="1996-08-29">
         <vrager partij="PvdA" oorsprong="parlement">Crone</vrager>
         <vrager partij="VVD" oorsprong="parlement">Te Veldhuis</vrager>
         <vrager partij="D66" oorsprong="parlement">Augusteijn-Esser</vrager>
         <vraagt-aan/>
      </vraagdata>
      <antwoorddata antwoorddatum="1996-11-7">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de ministers van Verkeer en Waterstaat en Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de conclusie van het Centrum voor Energiebesparing en Schone Technologie dat motoren, bromfietsen en overige motoren (landbouw- en andere werktuigen, binnenvaart) relatief grote vervuiling per kilometer veroorzaken? <voetnoot nummer="1"/>
      </vraag>
      <vraag nummer="2">Worden binnen afzienbare termijn voor deze voertuigen en werktuigen Europese richtlijnen van kracht, gericht op totale harmonisatie en aanscherping van emissienormen? </vraag>
      <vraag nummer="3">Blijven deze normen aanzienlijk achter bij de technische mogelijkheden? </vraag>
      <vraag nummer="4">Is het Kabinet bereid, ter ondersteuning van de richtlijnen, middels fiscale differentiatie de aanschaf van schonere voer- en werktuigen te bevorderen ten laste van de minder schone, zoals Nederland met succes heeft gedaan ter bevordering van de geregelde driewegkatalysator voor personenauto’s? </vraag>
      <noten afkomstig="vraag">
         <noot nummer="1" datum="1996-08-25" bron="Radio 1, , VARA" titel="Vroege Vogels">Radio 1, «Vroege Vogels», VARA, 25 augustus 1996</noot>
      </noten>
   </vragen>
   <antwoorden aantal="4">
      <antwoord nummer="1">De regering is bekend met de inhoud van het rapport «Kosten en milieu-effecten van technische maatregelen in het verkeer». Er loopt echter nog een onderzoek specifiek met betrekking tot de binnenvaart, eveneens uitgevoerd door het Centrum voor Energiebesparing en Schone Technologie (CE). Dit onderzoek is nog niet afgerond en dus zijn op dit moment conclusies over de binnenvaart prematuur. Naar verwachting zullen de uitkomsten van het onderzoek nog in 1996 beschikbaar komen. </antwoord>
      <antwoord nummer="2" voetnoot="1 1 1">Voor de meeste toepassingen van verbrandingsmotoren in mobiele bronnen waarvoor thans nog geen Europese emissie-eisen gelden, zijn deze in voorbereiding. Onderstaande tabel bevat daarvan een overzicht. De voorstellen zijn gebaseerd op normstelling in twee fasen. categorie emissie-eisen per status twee- en driewielige motorvoer- tuigen EU-richtlijn in onderhandeling tussen EC, EP en Raad (brom- en motorfietsen) bromfietsen 1997 eerste fase 1999 tweede fase motorfietsen 1997 eerste fase – voorgenomen tweede fase. Het huidige voorstel bevat een opdracht aan de Com- missie om voor begin 1997 met een voorstel te komen. mobiele werktuigen Gemeenschappelijk standpunt Raad ligt ter beoordeling bij EP 1997/1998 <voetnoot nummer="1"/>eerste fase 2000/2003 <voetnoot nummer="1"/>tweede fase land- en bosbouwtractoren EC heeft voorstel in voorbereiding, ver- moedelijke aanbieding begin 1997. <voetnoot nummer="1"/>Ingangsdatum afhankelijk van het motorvermogen. Binnenvaart Voor de emissie-eisen aan binnenvaartschepen zijn geen Europese ontwikkelingen te melden. Dat hangt samen met het feit dat de binnenvaart geen specifieke motorenmarkt kent: zij bedient zich enerzijds van vrachtwagenmotoren, anderzijds van motoren uit de zeescheepvaart. Een emissiebeleid voor binnenschepen zal daarom nauw samenhangen met soortgelijk beleid voor vrachtwagens, respectievelijk zeeschepen. Bovendien bestond er tot nu toe geen aanleiding tot (internationale) normering, omdat de binnenvaart in verhouding tot andere vervoermodaliteiten een gering brandstofverbruik (in relatie tot de vervoerde lading, uitgedrukt in ton/km-prestatie) ten toon spreidde. Voor de emissie van NO x gold dit tot voor kort in min of meer vergelijkbare mate. Indien de voor de komende jaren, op basis van regelgeving, te verwachten vermindering van de emissies van vrachtauto’s plaatsheeft, zal, onder gelijkblijvende overige omstandigheden, het NO x -voordeel van de binnenvaart in vergelijking met vervoer over de weg afnemen indien niet ook de NO x -emissie van de in de binnenvaart gebruikte motoren wordt verminderd. De eerder genoemde, nog lopende studie van CE, zal duidelijkheid moeten verschaffen over de mogelijkheden daartoe en de kosten daarvan. Binnen de sector is overigens een ontwikkeling gaande om te komen tot verdere beperking van het energieverbruik. Op nationaal niveau wordt inmiddels gewerkt aan het Tweede Milieubeleidsplan voor de Scheepvaart (MBS II), binnen welk kader, mede in relatie tot de andere vervoermodaliteiten, zal worden bezien of en hoe een meer actieve rol van de overheid op het gebied van luchtemissies door de binnenvaart vormt dient te krijgen. De binnenvaart is overigens een sterk internationaal georie¨nteerde bedrijfstak, zodat daarvoor ook in internationaal verband afspraken dienen te worden gemaakt. </antwoord>
      <antwoord nummer="3">De eerste stap voor brom- en motorfietsen is vooral een harmonisatiestap en betekent een beperkte aanscherping t.o.v. de vigerende ECE-voorschriften, waarvan alleen die voor de bromfietsen in de Nederlandse wetgeving zijn overgenomen. De tweede stap voor bromfietsen houdt een aanzienlijke aanscherping in, die echter gezien de technische mogelijkheden nog iets scherper geformuleerd had kunnen worden. Daarvoor lijkt echter op dit moment in de EU geen meerderheid te verkrijgen. De eerste stap voor mobiele werktuigen weerspiegelt ongeveer de huidige stand van de techniek in die sector. De tweede stap betekent een aanscherping die ten minste gelijkwaardig is aan de eisen die vanaf 1 oktober van dit jaar gelden voor nieuw verkochte vrachtwagens en bussen. Inzet van de tweede stap is overigens tevens harmonisatie van de voorschriften met de USA, zowel qua normen als qua meetmethode. </antwoord>
      <antwoord nummer="4">Inzet van het instrument van fiscale differentiatie, zoals destijds bij de bevordering van de geregelde driewegkatalysator voor de personenauto’s, is alleen mogelijk indien het te stimuleren schonere voer- of werktuig aan een belasting is onderworpen waarin een differentiatie kan worden aangebracht. Van de in het antwoord op vraag 2 genoemde bronnen is dat alleen het geval bij motorfietsen. Voorts dient aan Europese regels terzake te worden voldaan. Dit impliceert onder meer dat fiscale stimuleringsmaatregelen alleen mogelijk zijn op basis van in EU-richtlijnen vastgelegde in de toekomst verplichte normen. Nederland bepleit in EU-verband de totstandkoming van een dergelijk juridisch kader, zodat in het nationaal beleid daarvan effectief gebruik kan worden gemaakt. Een inventarisatie van de mogelijkheden tot andere nationale maatregelen dan de bedoelde fiscale differentiatie, en de door de regering op basis daarvan te maken beleidskeuzes zal voor het zomerreces 1997 aan de Kamer worden aangeboden. Daarbij zal ook de relatieve bijdrage aan de milieuproblematiek van elk van de hier beschouwde categoriee¨n mobiele bronnen bij de beleidskeuzen worden betrokken, en met name van belang zijn voor de prioriteit die aan een bepaald dossier wordt toegekend. Op het ten aanzien van de binnenvaart-emissies te voeren beleid zal worden ingegaan in het voornoemde Tweede Milieubeleidsplan voor de Scheepvaart, dat eerste kwartaal 1997 aan uw Kamer zal worden aangeboden. </antwoord>
      <noten afkomstig="antwoord"/>
   </antwoorden>
</kvr>
