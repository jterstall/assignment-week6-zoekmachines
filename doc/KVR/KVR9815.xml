<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema en Hermann (beiden GroenLinks) aan de ministers van Justitie en van Volksgezondheid, Welzijn en Sport over gezondheidszorg voor illegale prostituees. (Ingezonden 24 juni 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9815
</item>
         <item attribuut="Inhoud">Vragen naar aanleiding van een artikel in Metro van 23 juni 1999 over het feit dat veel illegale prostituees in Den Haag zich nauwelijks meer laten controleren op geslachtsziektes of seksueel overdraagbare aandoeningen omdat ze bang zijn voor uitzetting.</item>
         <item attribuut="Rubriek">Gezondheidszorg (Maatschappelijke gezondheidszorg) Welzijn (Vrouwen)</item>
         <item attribuut="Trefwoorden">Eerstelijnsgezondheidszorg Prostitutie</item>
         <item attribuut="Vindplaats">Kamervragen met antwoord 1998-1999, nr. 1771, Tweede Kamer</item>
         <item attribuut="Vraagnr_bij_indiening">2989915060</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="GroenLinks">Hermann</persoon>
         </item>
         <item attribuut="Datum_reaktie">1999-07-16</item>
         <item attribuut="Datum_indiening">1999-06-24</item>
         <item attribuut="Document-id">KVR9815</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3555" allpagenumbers="3555 3556" vetnummer="2989915060" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9815" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1771" onderwerp="" indiendatum="1999-06-24">
         <vrager partij="GroenLinks" oorsprong="parlement">Halsema</vrager>
         <vrager partij="GroenLinks" oorsprong="parlement">Hermann</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-07-16">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht dat illegale prostituees in Den Haag bang zijn voor uitzetting, zich nauwelijks meer laten controleren op geslachtsziektes of seksueel overdraagbare aandoeningen? <voetnoot nummer="1"/>
      </vraag>
      <vraag nummer="2">Kunt u een indicatie geven van de omvang (landelijk) van dit probleem en van de mogelijke gevolgen voor de volksgezondheid? Bent u bereid nader onderzoek te doen verrichten voor een goed inzicht in de ontstane situatie? </vraag>
      <vraag nummer="3">Beoordeelt u dit probleem in relatie tot het met de opheffing van het bordeelverbod in gang gezette actieve opsporings- en uitzettingsbeleid van illegale prostituees? </vraag>
      <vraag nummer="4">Zijn er andere (hulpverlenings)instanties die toenemend moeite hebben om de groep van illegale prostituees te bereiken? </vraag>
      <vraag nummer="5">Welke maatregelen stelt u zich voor te nemen opdat illegale prostituees zich niet meer aan adequate (gezondheids)zorg onttrekken uit angst voor uitzetting? </vraag>
      <noten afkomstig="vraag">
         <noot nummer="1" datum="1999-06-23" bron="Metro">Metro, 23 juni 1999</noot>
      </noten>
   </vragen>
   <antwoorden aantal="3">
      <antwoord nummer="1">Ja, het bericht is bekend, maar de signalen hieruit worden niet herkend. De GGD in Den Haag houdt een spreekuur voor buitenlandse prostituees waar niet gevraagd wordt of betrokkene in het bezit is van een verblijfstitel. Het spreekuur wordt gecontinueerd, ook na eventuele opheffing van het bordeelverbod. Er vinden geen politiecontroles plaats bij de GGD en de artsen verstrekken ook geen informatie over de vrouwen aan derden. Voorts kent Den Haag zogeheten drempelvrije klinieken voor informatie over en onderzoek op SOA. Ook bij deze klinieken speelt het al dan niet hebben van een verblijfstatus geen rol. Overigens merken wij op dat controle op SOA een «second best»oplossing is; centraal staat primaire preventie via condoomgebruik. Ook in de prostitutie wordt dit «gezondheidsbeginsel» actief uitgedragen, onder meer via de Stichting soa-bestrijding. </antwoord>
      <antwoord nummer="2, 3 en 4">Er is vooralsnog geen landelijke indicatie te geven. De (neven)gevolgen van de – nog niet van kracht zijnde – wetswijziging en de plaatselijke regelgeving die daarmee gepaard gaan, zijn ook nog niet duidelijk, daar zijn de ontwikkelingen immers te recent voor. Hieruit voortvloeiend is niet bekend in welke mate prostituees van buiten de Europese Unie hun heil – meer dan voorheen – buiten de te legaliseren prostitutiebedrijven zullen gaan zoeken. Inzicht hierin is van belang om bereikbare preventiestrategieën te ontwikkelen. Zogenoemde Voorlichters In de Prostitutie (VIP’s) en sociaal-verpleegkundigen verbonden aan GGD’en spelen hierin een belangrijke signalerende rol. Verder is het zo dat naar aanleiding van de op handen zijnde opheffing van het bordeelverbod het Ministerie van Justitie de opdracht heeft gegeven tot twee onderzoeken. Ten eerste de zogenaamde Profeitstudie, bedoeld om de opheffing te monitoren en te evalueren. Het onderzoek wordt uitgevoerd door Mr. A. de Graafstichting, onder begeleiding van de vakgroep Criminologie van de Vrije Universiteit te Amsterdam. Hiervan is het nadrukkelijk doel nauwkeurig in kaart te brengen wat de effecten zijn van de wetswijziging, met name ook de onvoorziene, mogelijk negatieve, gevolgen. Ten tweede het onderzoek «De effecten van de opheffing van het bordeelverbod op het welzijn en de sociale positie van prostituees», uitgevoerd door het NISSO. Omdat beide onderzoeken tevens de stand van zaken rond prostitutie in Nederland in kaart brengen, om vervolgens de veranderingen naar aanleiding van de wetswijziging te volgen, zal zo ook meer inzicht worden verkregen in gezondheidszorg aan prostituees en in de overige hulpverlening aan (illegale) prostituees. Voor SOA-preventie biedt de wetswijziging overigens diverse mogelijkheden. Zo kan in het kader van het gemeentelijke vergunningenstelsel aandacht worden gevraagd voor de gezondheidszorg en meer specifiek SOA-preventie. Over de implementatie daarvan bestaat overleg tussen de Stichting soa-bestrijding en VNG, die een modelverordening voorbereidt. Door de wetswijziging komt er tevens meer aandacht voor de hygiëne in prostitutiebedrijven. De nieuwe situatie maakt met andere woorden de weg vrij voor een nieuwe, legale sector, waarin bestaande uitwassen (zoals vrouwenhandel, gezondheidsproblemen, illegaliteit, kinderprostitutie, criminaliteit, drugs) juist voor een belangrijk deel worden ingedamd. </antwoord>
      <antwoord nummer="5">De bestaande laagdrempelige curatieve SOA-faciliteiten, gefinancierd door het rijk, en verschillende regionale/lokale initiatieven, al dan niet ondersteund door de Stichting soa-bestrijding, appelleren – zolang er (nog) geen feiten zijn die het tegendeel aantonen – in beginsel voldoende aan de zorgbehoeften van onder andere illegale prostituees. Zij zijn daar ook mede voor ontwikkeld. Voorts zij verwezen naar het antwoord op vraag 1. </antwoord>
      <noten afkomstig="antwoord"/>
   </antwoorden>
</kvr>
