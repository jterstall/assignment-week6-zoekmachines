<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) aan de minister voor Ontwikkelingssamenwerking over vertrouwen in Ontwikkelingshulp. (Ingezonden 30 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13048
</item>
         <item attribuut="Inhoud">Vragen over het afnemende vertrouwen in het nut van ontwikkelingshulp. Bijna eenderde van de ondervraagden geeft aan te denken dat hulp merendeels verkeerd wordt besteed. (Trouw, 25 januari 2001).</item>
         <item attribuut="Rubriek">Ontwikkelingssamenwerking (Algemeen)</item>
         <item attribuut="Trefwoorden">Ontwikkelingssamenwerking</item>
         <item attribuut="Vindplaats">Kamervragen met antwoord 2000-2001, nr. 629, Tweede Kamer</item>
         <item attribuut="Vraagnr_bij_indiening">2000105590</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">2001-02-06</item>
         <item attribuut="Datum_indiening">2001-01-30</item>
         <item attribuut="Document-id">KVR13048</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1299" allpagenumbers="1299 1300" vetnummer="2000105590" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13048" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="629" onderwerp="" indiendatum="2001-01-30">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2001-02-6">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hoe verklaart u de afname van het vertrouwen in het nut van ontwikkelingshulp sinds 1998, zoals is gebleken uit het onderzoek dat in opdracht van uw Directie Voorlichting is uitgevoerd? <voetnoot nummer="1"/>
      </vraag>
      <vraag nummer="2">Wat ziet u als oorzaak voor het feit dat het percentage van de ondervraagden dat meent dat hulp merendeels verkeerd wordt besteed, is gestegen van 28 naar 30 procent? </vraag>
      <vraag nummer="3">Hoe beoordeelt u bovenstaande feiten tegen de achtergrond van de centrale doelstelling van uw beleid om aan te tonen dat «hulp helpt»? </vraag>
      <vraag nummer="4">Bent u voornemens n.a.v. dit onderzoek nieuwe maatregelen te treffen? Zo ja, welke? </vraag>
      <vraag nummer="5">Welke taak ziet u voor de pas benoemde ambassadeur in algemene dienst Van Oijk bij het behoud van het draagvlak in Nederland voor ontwikkelingssamenwerking? </vraag>
      <vraag nummer="6">Bent u bereid het onderzoeksrapport op korte termijn naar de Kamer te sturen? </vraag>
      <noten afkomstig="vraag">
         <noot nummer="1" datum="2001-01-25" bron="Trouw">Trouw, 25 januari 2001</noot>
      </noten>
   </vragen>
   <antwoorden aantal="6">
      <antwoord nummer="1">Uit het genoemde onderzoek blijkt dat 58,9% procent van de ondervraagden van oordeel is dat hulp helpt (dat was in 1998 63%). De groep die vindt dat hulp niet helpt groeit: van 10% in 1998 tot 14,6% op dit moment. Bijna alle andere ondervraagden (24,7%) zitten er tussenin: «hulp helpt niet goed, maar ook niet slecht». Op de vraag hoe het geld wordt besteed antwoordt 39% van de ondervraagden dat de hulp merendeels verkeerd wordt besteed (was 29% in 1998 en 35% in 1994). Een krappe meerderheid vindt dat de hulp merendeels goed wordt besteed (25,1%) of half goed, half verkeerd wordt besteed. De groep mensen die vindt dat het budget voor ontwikkelingssamenwerking moet worden vergroot, is gegroeid (van 20% in 1998 naar 25% op dit moment). Ruim de helft (50,9%) vindt dat het voor ontwikkelingssamenwerking uitgetrokken bedrag gelijk dient te blijven. Tachtig procent van de ondervraagden oordeelt positief over de door mij met steun van de Tweede Kamer ingezette beleidswijzigingen. Nog geen twee procent vindt het beleid slecht, een kleine 10% vindt het «matig». Beleidsveranderingen die bovengemiddeld hoog scoren zijn het meer inschakelen van lokale deskundigen (79% van de ondervraagden is het daarmee eens) en de hantering van het criterium van goed bestuur (73% mee eens). Ook mijn inzet voor schuldvermindering scoort relatief hoog (73%). Het beeld dat uit het onderzoek opdoemt is zo divers dat verklaringen niet eenvoudig te geven zijn. Er is veel steun voor het gevoerde beleid en ook de relatief grote inspanning die Nederland in financieel opzicht voor ontwikkelingssamenwerking levert, mag zich verheugen in brede steun onder de bevolking. De groep die vindt dat hulp niet helpt is nog steeds klein. Tegelijkertijd is de scepsis over de besteding van de hulp sinds de jaren tachtig – toen er voor het eerst werd gemeten – gegroeid. Dat laat zich deels verklaren uit een op zichzelf toe te juichen kritischer houding van burgers ten opzichte van overheidsuitgaven. Die kritische houding wordt evenwel versterkt doordat positieve resultaten van ontwikkelingssamenwerking onderbelicht blijven. </antwoord>
      <antwoord nummer="2">Zie mijn antwoord op vraag 1. </antwoord>
      <antwoord nummer="3">Mede omdat er al bij mijn aantreden sprake was van groeiende scepsis over resultaten van de hulp heb ik, met steun van de Kamer, de bilaterale hulp geconcentreerd binnen een kleiner aantal sectoren in een geringer aantal landen die zich kenmerken door goed beleid en goed bestuur. Een dergelijke concentratie verlicht ook de druk op het slinkende aantal ambtenaren en verruimt als zodanig de mogelijkheden voor kwaliteitsbewaking. Door ownership centraal te stellen en donorcoördinatie te bevorderen wil ik, zoals bekend, de kwaliteit van de hulp verder vergroten. Zoals ik heb aangegeven in mijn nota Kiezen voor Effect – over de kwaliteit van het multilaterale kanaal – zal Nederland zich ook in internationaal verband langs bovenstaande lijnen inzetten voor kwalitatief hoogwaardige ontwikkelingssamenwerking. Ook met de particuliere organisaties ben ik in continue dialoog over onze gezamenlijke inspanning om de effectiviteit van onze inspanningen verder te verbeteren. </antwoord>
      <antwoord nummer="4">Op de jaarlijkse ambassadeursconferentie heb ik de Chefs de Poste opgeroepen nauwkeurig en veelvuldig te rapporteren over de resultaten van de hulp. Ook directies op het departement hebben die opdracht. Die rapportages moeten inzicht verschaffen in de positieve effecten van hulp, maar ze moeten ook signaleren als resultaten tegenvallen zodat snel maatregelen kunnen worden genomen. De directie voorlichting heeft opdracht om informatie over deze resultaten breed in de Nederlandse samenleving te verspreiden. Aan de NCDO heb ik gevraagd hun inspanningen ook nadrukkelijk te richten op het stimuleren van debat over deze resultaten in de Nederlandse samenleving. Bij versterking van het draagvlak gaat het immers niet alleen om het beschikbaar maken van informatie, maar ook om het stimuleren van betrokkenheid door maatschappelijk debat. </antwoord>
      <antwoord nummer="5">Zoals bekend is het bij Buitenlandse Zaken niet ongebruikelijk om voor speciale opdrachten een AMAD aan te stellen. De nieuw aangestelde ambassadeur in algemene dienst houdt zich op mijn verzoek bezig met zaken die, naar mijn oordeel, tijdelijk extra aandacht behoeven. Zo is hij onder meer betrokken bij de voorbereiding van enkele grote internationale conferenties. Ook onderhoudt hij contacten met belangrijke maatschappelijke organisaties die actief zijn op het vlak van ontwikkelingssamenwerking. Het gaat daarbij in eerste aanleg om een beleidsinhoudelijke interactie tussen departement en samenleving. Als die interactie bijdraagt aan behoud van het draagvlak is dat welkom. Overigens moet de aanstelling van een ambassadeur in algemene dienst (AMAD) mede worden gezien tegen de achtergrond van mijn eerdere besluit, in het kader van de toen lopende efficiency-operatie, om de vacatures die bij mijn aantreden bestonden voor een tweede plaatsvervangend DGIS en een tweede particulier secretaris niet op te vullen. </antwoord>
      <antwoord nummer="6">Ja. Het rapport is als bijlage bij deze antwoorden gevoegd. </antwoord>
      <noten afkomstig="antwoord">
         <noot nummer="1"/>
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
