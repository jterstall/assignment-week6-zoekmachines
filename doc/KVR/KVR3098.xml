<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klein Molekamp en Te Veldhuis (beiden VVD) over het Besluit Kwaliteit en Gebruik Overige Organische Meststoffen (BOOM). (Ingezonden 13 februari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3098
</item>
         <item attribuut="Inhoud">Betreft vragen over het verschil in de eisen die worden gesteld aan zuiveringsslib enerzijds en dierlijke of plantaardige mest (compost) anderzijds.</item>
         <item attribuut="Rubriek">Landbouw (Overig) Veeteelt (Organische mest)</item>
         <item attribuut="Trefwoorden">Organische mest Slib</item>
         <item attribuut="Vindplaats">Kamervragen met antwoord 1995-1996, nr. 1140, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Klein Molekamp</persoon>
            <persoon partij="VVD">Te Veldhuis</persoon>
         </item>
         <item attribuut="Datum_reaktie">1996-05-15</item>
         <item attribuut="Datum_indiening">1996-02-13</item>
         <item attribuut="Document-id">KVR3098</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2319" allpagenumbers="2319 2320" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1140" onderwerp="" indiendatum="1996-02-13">
         <vrager partij="VVD" oorsprong="parlement">Klein Molekamp</vrager>
         <vrager partij="VVD" oorsprong="parlement">Te Veldhuis</vrager>
         <vraagt-aan/>
      </vraagdata>
      <antwoorddata antwoorddatum="15 mei 1996), zie ook aanhangsel Handelingen nrs. 768 en 965, vergaderjaar 1995–1996.">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Worden aan de kwaliteit van zuiveringsslib, dat vrijkomt bij de verwerking van natuurlijke grondstoffen zoals aardappelen en bieten, veel strengere eisen gesteld dan aan dierlijke of plantaardige mest (compost), welke laatste door de overheid worden geacht te vallen binnen het begrip duurzaamheid? </vraag>
      <vraag nummer="2" voetnoot="1">Waarom stelt u aan mest en aan compost zoveel lichtere eisen dan aan de in vraag 1 bedoelde organische meststoffen? Op welke milieuhygie¨nische grondslag is dit gerechtvaardigd? Vindt u de verschillen in normen en eisen niet onbegrijpelijk groot? <voetnoot nummer="1"/>
      </vraag>
      <vraag nummer="3">Maakt deze scherpe normering het uitrijden van zuiveringsslib van een, in verhouding tot mest en compost, goede kwaliteit, en daarmee dus ook het hergebruik in de praktijk in Nederland vrijwel onmogelijk? Kost verwerking van dit slib hierdoor meer energie en chemicalie¨n, hetgeen leidt tot meer ruimtebeslag en meer stortcapaciteit? Schaadt dit het milieu uiteindelijk niet meer dan wanneer dit zuiveringsslib toch als mest wordt betiteld? </vraag>
      <vraag nummer="4">Waarom zijn de eisen in Nederland ten aanzien van het in vraag 1 genoemde zuiveringsslib veel strenger dan de eisen die in onze buurlanden en die in EU-verband worden gesteld? Klopt het dat Duitsland, Belgie¨(Vlaams) en Frankrijk over het algemeen iets strenger zijn dan de EU-normen en dat Nederland voor alle elementen (cadmium, chroom, koper, kwik, nikkel, lood, zink en arseen) meer dan een factor 10 strenger is? </vraag>
      <vraag nummer="5">Brengt dat het Nederlandse bedrijfsleven, dat voor een belangrijk deel van de export afhankelijk is, niet in een zeer nadelige concurrentiepositie? Bedragen de extra kosten voor het bedrijfsleven tussen de 30 en 50 miljoen gulden? </vraag>
      <vraag nummer="6">Bent u bereid de normen en eisen die worden gesteld aan de in vraag 1 bedoelde organische meststoffen bij te stellen? </vraag>
      <noten afkomstig="vraag">
         <noot nummer="1" titel="schone compost">Gift aan zware metalen (g/(ha.jr)) toegediend met «zuiveringsslib» en «schone compost» volgens kwaliteitseisen en doseringsvoorschriften op bouwland uit het BOOM. Zware metalen Zuiverings-slib Schone compost Cd (Cadmium) 2,5</noot>
         <noot nummer="6">Cr (Chroom) 150 300 Cu (Koper) 150 360 Hg (Kwik) 1,5 1,8 Ni (Nikkel) 60 120 Pb (Lood) 200 600 Zn (Zink) 600 1 200 As (Arseen) 30 90</noot>
      </noten>
   </vragen>
   <antwoorden aantal="6">
      <antwoord nummer="1">Het begrip duurzaamheid is ten aanzien van zware metalen vormgegeven via de doelstelling dat er op termijn een evenwicht zou moeten zijn tussen de aanvoer van zware metalen via meststoffen en de afvoer via oogstprodukten. Voor de uitwerking van dat beleid is voor de verschillende categoriee¨n meststoffen zoveel mogelijk aangesloten bij bestaande kaders. Daardoor wordt het pad op weg naar een evenwichtssituatie via verschillende sporen vormgegeven. Aan dierlijke meststoffen worden niet direct kwaliteitseisen gesteld. Er wordt gekomen tot ee verbetering van de kwaliteit door vermindering van de hoeveelheid zware metalen in het veevoer. Daarnaast wordt de hoeveelheid mest die mag worden gebruikt verminderd via de doseringsnormen van het mestbeleid. Zuiveringsslib en compost worden geregeld via het BOOM. Hierin wordt vermindering van de zware metalenbelasting van de bodem geregeld via het gehalte van deze stoffen in zuiveringsslib en compost en via de dosering van deze producten. Voor zuiveringsslib gelden minder scherpe kwaliteitseisen dan voor compost, de doseringseisen voor zuiveringsslib zijn in verband daarmee strenger. </antwoord>
      <antwoord nummer="2" voetnoot="1">Bij de fasering in de tijd en de bijbehorende eisen in het BOOM is tevens rekening gehouden met de gift aan zware metalen die met dierlijke mest op de bodem wordt gebracht. Voor compost heeft in 1995 een bijstelling plaatsgevonden van het beleid. Besloten werd om de voor 1995 beoogde aanscherping van de doseringsnormen niet te laten plaatsvinden. Zij vormden een zodanige belemmering voor de afzet van de GFT-compost dat het gescheiden ophalen van huisvuil in gevaar kwam. Met betrekking tot de normering voor mest verwijs ik naar het debat over de Integrale Notitie Mest en Ammoniakbeleid van december 1995 <voetnoot nummer="1"/>. </antwoord>
      <antwoord nummer="3">Het gebruik van zuiveringsslib in de landbouw wordt als gevolg van het verschil in normering niet onmogelijk gemaakt. Het betekent echter wel dat inspanningen moeten worden gedaan om de belasting van zuiveringsslib met zware metalen terug te dringen. Wanneer zuiveringsslib of compost niet kan voldoen aan de daartoe gestelde eisen is er sprake van een verwijdering als afvalstof. Het afvalstoffenbeleid is o.a. gericht op verwerkingsmethodes die een gering ruimtebeslag innemen, en waarbij hergebruik van de energie vooropstaat. Om dit te bereiken is het Besluit stortverbod afvalstoffen een belangrijk instrument. Wanneer de verwerking van zuiveringsslib op boven beschreven wijze plaatsvindt zal het milieu zo weinig mogelijk geschaad worden. </antwoord>
      <antwoord nummer="4">De Nederlandse eisen zijn op dit moment inderdaad strenger dan de eisen in de ons omringende landen en de eisen van de EU. Dit geldt voor meer eisen op het gebied van bodembescherming en vindt zijn oorzaak in de uitgangspunten van het Nederlandse bodembeschermingsbeleid. </antwoord>
      <antwoord nummer="5">De strenge Nederlandse normen brengen thans inderdaad extra kosten ten aanzien van de buitenlandse concurrenten met zich mee. Door de voedings- en genotmiddelenindustrie zelf worden deze kosten tussen 30 en 50 miljoen gulden per jaar geschat. Voor de overige industriee¨n zijn deze kosten niet bekend, maar gezien de herkomst van het slib – verwerking van agrarische grondstoffen – wordt verwacht dat het grootste deel van de kosten bij de voedings- en genotmiddelenindustrie zal liggen. </antwoord>
      <antwoord nummer="6">Zoals wellicht bekend is wordt het BOOM thans gee¨valueerd. In dat kader is het mij bekend dat een aantal producenten de normen en eisen als een nadrukkelijk knelpunt ervaren. De evaluatie is nog niet afgerond. Ik kan in dit stadium dan ook nog geen definitieve uitspraak doen met betrekking tot de normen en eisen van het BOOM. In het eindrapport van de evaluatie, dat dit najaar wordt verwacht, zal ik nader op deze problematiek terugkomen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 445" documentnummer="24">Kamerstuk 24 445, nr. 24</noot>
      </noten>
   </antwoorden>
</kvr>
