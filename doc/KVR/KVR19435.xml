<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Algra (CDA) aan de minister van Binnenlandse Zaken en Koninkrijksrelaties over de bereikbaarheid van C2000. (Ingezonden 13 januari 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19435
</item>
         <item attribuut="Inhoud">Vragen over de onbereikbaarheid van het communicatiesysteem C2000 in een groot aantal gebouwen en over hindernissen bij invoering van het systeem (NOS-Teletekst, 8 januari 2003).</item>
         <item attribuut="Rubriek">Communicatie, media en informatievoorziening (Telecommunicatie) Criminaliteit en openbare orde (Brandpreventie en brandbestrijding) Criminaliteit en openbare orde (Politie) Gezondheidszorg (Maatschappelijke gezondheidszorg)</item>
         <item attribuut="Trefwoorden">Ambulancevervoer Brandweer Politie Telecommunicatie</item>
         <item attribuut="Vindplaats">Kamervragen met antwoord 2003-2004, nr. 789, Tweede Kamer</item>
         <item attribuut="Vraagnr_bij_indiening">2030405880</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Algra</persoon>
         </item>
         <item attribuut="Datum_reaktie">2004-02-09</item>
         <item attribuut="Datum_indiening">2004-01-13</item>
         <item attribuut="Document-id">KVR19435</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1669" allpagenumbers="1669 1670 1671" vetnummer="2030405880" code="0304tkkvr789" lopendefooter="Tweede Kamer, vergaderjaar 2003–2004, Aanhangsel" filenaam="KVR19435" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="789" onderwerp="" indiendatum="2004-01-13">
         <vrager partij="CDA" oorsprong="parlement">Algra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-02-9">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de berichten dat hulpdiensten met het communicatiesysteem C2000 onbereikbaar zouden zijn in een groot aantal gebouwen? <voetnoot nummer="1"/>
      </vraag>
      <vraag nummer="2">Hoe staat het op dit moment met de bereikbaarheid van C2000 in de gebieden waar de overgang naar dit systeem al is gerealiseerd? Hoe verhoudt in die gebieden deze bereikbaarheid zich tot de bereikbaarheid van het oude analoge systeem? </vraag>
      <vraag nummer="3">Wat is de reden dat door ambulances in Limburg en de Marechaussee op Schiphol na invoering van C2000 het gebruik kennelijk (deels) is teruggedraaid? </vraag>
      <vraag nummer="4">Welke effecten heeft het niet volgens de planning verschijnen van de brochure voor de randapparatuur op de geplande invoering van C2000? </vraag>
      <vraag nummer="5">Levert de instabiliteit van het Geïntegreerd Meldkamer Systeem (GMS) nog vertragingen op voor de invoering van C2000? </vraag>
      <vraag nummer="6">Welke extra kosten leveren de kinderziektes van C2000 en GMS op? </vraag>
      <noten afkomstig="vraag">
         <noot nummer="1" datum="2004-01-8" bron="NOS-Teletekst">NOS-Teletekst, 8 januari 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik ben bekend met deze berichtgeving. Door de genoemde berichtgeving kan verwarring zijn ontstaan over het ontwerp van C2000 en de door het netwerk geleverde radiodekking. Daarbij is het in de eerste plaats van belang dat het ontwerp van C2000 in nauw overleg met de gebruikers tot stand is gekomen. Daarnaast is het zo dat ook de bestaande analoge netwerken nu niet op alle plekken (binnen én buiten) dekking leveren en dat van dekkingsgaranties veelal helemaal geen sprake is. De functionele specificaties van C2000 garanderen een buitenhuisdekking van 95% naar tijd en plaats gemeten met een portofoon op de heup. Gebruikers zullen deze dekkingsgraad over het algemeen ervaren als een buitenhuisdekking van 100%. Op deze eis is ook het leveringscontract met TetraNed gebaseerd. De nadruk ligt hierbij op het woord gegarandeerd. De verwachting is dat het netwerk, zeker wanneer het volledig is uitgerold en de verschillende onderdelen van het netwerk (infrastructuur, radiobediensystemen, randapparatuur en software) goed op elkaar zijn afgestemd, op veel plaatsen ook binnenhuisdekking zal kennen (zogenaamde natuurlijke binnenhuisdekking). Bovendien is communicatie binnenshuis tussen de hulpverleners onderling altijd mogelijk zonder dat gebruik gemaakt wordt van het netwerk en dus onafhankelijk van dekking, via de zogenaamde Direct Mode of Operation (DMO). Dit biedt de mogelijkheid om direct van de ene portofoon naar de andere portofoon berichten door te geven. Door de DMO is binnenshuis altijd communicatie tussen hulpverleners binnen en buiten het gebouw mogelijk. Hiervoor zijn geen extra investeringen nodig. Bij deze wijze van communiceren kan echter geen rechtstreekse verbinding tot stand worden gebracht met de meldkamer. Om verbinding met de meldkamer onder DMO mogelijk te maken moet gebruik gemaakt worden van een speciaal verbindingsmiddel (DMO-TMO-gateway) in het voertuig van de hulpverleningsdiensten, dat het signaal van de portofoons doorzendt naar het netwerk. Op deze manier kan tijdelijk en plaatselijk dekking in gebouwen worden gerealiseerd. Op dit moment wordt samen met gebruikers een proef gedaan om vast te stellen hoe deze oplossing kan worden gebruikt in verschillende operationele omstandigheden. Verder wordt in dit verband vaak gerefereerd aan de zogenaamde bijzondere dekkingslocaties (SCL’en). Dit zijn locaties waarvan het lokale bestuur het noodzakelijk acht dat hier binnenhuisdekking gegarandeerd aanwezig is. Hiervan zal met name sprake zijn wanneer de hulpverleningsdiensten hier regelmatig moeten opereren of waar het zeer vitale objecten betreft. Ik heb u over deze SCLs geïnformeerd in de voortgangsbrief op hoofdlijnen van 24 december jl. (Kamerstuk 25 124, nr. 34) Met deze speciale dekkingslocaties wordt binnen het project als volgt omgegaan. Voor de 19 objecten waar op peildatum 1-4-1996 door regio’s zelf aanvullende voorzieningen waren getroffen om ook dekking binnenshuis te creëren, worden deze voorzieningen voor rekening van het Project C2000 met gelijkwaardige dekking vervangen. Daarnaast brengt de projectdirectie eveneens dekking aan in 14 additionele locaties, die in 1996 nog niet bestonden maar waar dekking noodzakelijk wordt beoordeeld. Voor deze 14 SCLen financiert BZK de technische voorzieningen, dan wel wordt in overleg met de eigenaar financiering geregeld. Ik zal u over de financiële aspecten nader informeren in de reguliere voortgangsrapportage van 1 april a.s. Voor het realiseren van binnenhuisdekking in totaal 33 SCL vervult de projectdirectie dus een bijzondere rol. Voor alle overige objecten geldt dat maatregelen afhankelijk zijn van beantwoording van vragen als «Is natuurlijke dekking van het netwerk aanwezig» en «Is netwerkdekking noodzakelijk voor het kunnen optreden van de hulpverleningsdiensten?». Deze afweging is ook van belang omdat het treffen van maatregelen aanzienlijke investerings- en exploitatiekosten met zich meebrengen en dat er dus een noodzaak moet zijn om deze kosten te maken. Ik ben van mening dat eigenaren van gebouwen in het algemeen een eigen verantwoordelijkheid hebben. De bewuste uitspraken van mijn directeur-generaal Openbare Orde en Veiligheid zijn hiermee in lijn. Net zo goed als voor voetbalstadions bouwkundige veiligheidsvoorschriften gelden of bij het afgeven van bouwvergunningen voor flatgebouwen eisen worden gesteld aan de stijgleidingen voor bluswater, vind ik dat er met het oog op de mobiele communicatie van onze noodhulp eisen mogen worden gesteld aan de eigenaar van gebouwen. Het Rijk zal hierin ook haar eigen verantwoordelijkheid nemen daar waar zij eigenaar is van objecten waar zich een dergelijke noodzaak voordoet. </antwoord>
      <antwoord nummer="2">Voordat het C2000 systeem in een regio of cluster wordt overgenomen door BZK van de leverancier worden dekkingsmetingen gedaan. Ook in de periode daarna wordt dit proces van dekkingsmetingen voortgezet. Met name in Limburg is dit in zeer nauw overleg met de verschillende gebruikersorganisaties gebeurd. Voorafgaand aan de besluitvorming over het operationeel gaan worden de regionale stuurgroepen op de hoogte gebracht van de resultaten van de dekkingsmetingen. Op basis van deze resultaten besluit de regionale stuurgroep vervolgens dat het verantwoord is om operationeel te gaan. Dat neemt niet weg dat met betrekking tot de bereikbaarheid van de meldkamer en de hulpverlener bij het daadwerkelijk gebruik ervan, nog verschillende problemen geconstateerd zijn, die te typeren zijn als kinderziektes. In mijn brief van 24 december jl. (Kamerstuk 25 124, nr. 34) heb ik u dit ook gemeld. De oorzaak van deze problemen kan zeer verschillend zijn, bijvoorbeeld de kwaliteit van de randapparatuur, of de instellingen van de netwerksoftware. Aan oplossingen wordt gewerkt. Overigens is het meten van dekking een voortdurend proces, waarbij niet gestopt wordt op het moment van ingebruikname. Er zal ook na het in gebruik nemen van het netwerk in elke regio «correctief» beheer plaatsvinden op basis van meldingen van gebruikers of op grond van eigen waarnemingen. De bereikbaarheid zal verbeterd worden ten opzichte van de analoge netten door een hogere gegarandeerde buitenhuisdekking en uitgebreidere communicatiemogelijkheden tussen hulpverleners onderling. Gedurende dit jaar van de uitrol en de implementatie zal het systeem verder worden geoptimaliseerd en volgens de specificaties worden opgeleverd. </antwoord>
      <antwoord nummer="3">De uitzending van Zembla geeft – ook naar het oordeel van de verantwoordelijken in Zuid Limburg – een te eenzijdig beeld over de resultaten tot nog toe van de proef in Zuid Limburg. Er wordt in de uitzending voorbijgegaan aan de proefstatus van de regio Limburg Zuid en de consequenties van deze status. Er is mede op verzoek van de gebruikers, gekozen voor het werken met proefregio’s voorafgaand aan het in gebruik nemen van C2000 in de overige regio’s. De operationele testen in deze regio’s zijn noodzakelijk vanwege de complexiteit van het in gebruik nemen van een nieuwe technologie door een groot aantal gebruikers. Doel van de proefregio’s is om de kinderziektes in de techniek en in het gebruik ervan in de praktijk, op te sporen en te verhelpen. Het constateren van fouten in het netwerk en het heen en weer schakelen tussen het nieuwe en het oude systeem is inherent aan het feit dat er sprake is van een proef. Indien er een technische fout wordt geconstateerd, kan de stuurgroep van de proefregio besluiten om (snel) terug te schakelen op het analoge netwerk. De mogelijkheid om tussen beide systemen te kunnen schakelen, en het feit dat dit in de proefregio’s is gebeurd, toont aan dat tijdens de proef de publieke veiligheid en de veiligheid van de gebruikers door alle betrokkenen zorgvuldig in het oog wordt gehouden. In mijn brief van 24 december jl. (Kamerstuk 25 124, nr. 34) heb ik u geïnformeerd over de problemen van de CPA in Limburg en de Marechaussee op Schiphol en de maatregelen die hiervoor getroffen zijn. De CPA in Zuid-Limburg is in december jl. terug gegaan op het analoge netwerk nadat bleek dat er teveel storingen waren met statusberichten, waardoor centralisten niet altijd meer wisten waar hulpverleners zich bevonden. Deze storing is inmiddels stabiel opgelost; de CPA is op 13 januari weer operationeel gaan werken met C2000. De Koninklijke Marechaussee op Schiphol heeft vanaf 7 november jl. twee onderdelen voorzien van C2000 als communicatiemiddel. De Dienst Hoge Risico Beveiliging (HRB) en de Algemene Politie Dienst (APD). De Dienst HRB werkt sindsdien onafgebroken met C2000 en is in algemene termen tevreden over het functioneren van het systeem. De APD heeft bij de invoering van C2000 parallel daaraan het analoge systeem in gebruik gehouden. Na drie dagen operationele ervaring met C2000 is gebleken dat de koppeling van het C2000 netwerk en het analoge netwerk tot verstoringen leidde, waarna de koppeling afgesloten is en de APD terug ging naar alleen analoge communicatie. Naar het zich laat aanzien zijn de problemen rond het wegvallen van gesprekken en het volumeverschil ondertussen opgelost. Dit wordt thans getest door het projectteam. Zodra de oplossingen goed zijn bevonden, zal de APD weer stapsgewijs gebruik gaan maken van C2000. </antwoord>
      <antwoord nummer="4">De mantelovereenkomsten van de LARA zijn op 3 december 2003 getekend. Vanaf dat moment konden de regio’s hun bestellingen plaatsen. De catalogus zelf, die in nauw overleg met de leveranciers is opgesteld is op 19 december jl. verschenen. Voor de regio’s die het eerst operationeel gaan leverde dit in een aantal gevallen een probleem op. Deze problemen waren voorzien aan de hand van een inventarisatie die in een vroegtijdig stadium onder de betrokken regio’s was gehouden en waarbij hen gevraagd was wat de gevolgen waren van de latere ondertekening van de mantelovereenkomsten en het derhalve later opleveren van de catalogus. Voor de probleemgevallen hieronder zijn oplossingen gezocht, zoals het eerder ter beschikking stellen van de gewenste hoeveelheden randapparatuur aan de regio’s, die deze voornamelijk nodig hadden voor testdoeleinden. Voor het overgrote deel van de regio’s levert de vertraging geen directe problemen op. Wel moet geconstateerd worden dat de LARA bestelprocedure nog veel vragen oplevert en het gehele bestelproces nog enige gewenning vereist. Verder kon in de eerste versie van de catalogus niet alle gewenste apparatuur voor met name de brandweer geleverd worden omdat die nog niet op de markt beschikbaar was. Daarom wacht een aantal regio’s op de tweede, herziene versie van de catalogus, waarin een breder assortiment randapparatuur wordt aangeboden. Dit proces is in volle gang maar is afhankelijk van het tempo waarin de leveranciers nieuwe producten kunnen leveren. De doorlooptijd van dit proces zet de planning van een aantal regio’s onder druk. De projectdirectie stelt alles in het werk om eventuele nadelige gevolgen zoveel mogelijk te beperken, maar is daarbij wel afhankelijk van wat de markt op dit moment kan bieden. </antwoord>
      <antwoord nummer="5">De opmerkingen in Zembla met betrekking tot de computertaal hebben betrekking op het Geïntegreerd Meldkamer Systeem (GMS) en niet op C2000. Het softwareprogramma GMS is niet instabiel en functioneert naar behoren in alle regionale meldkamers waar het is geïnstalleerd. Bij de proef in regio Haaglanden, waarbij GMS onder zeer zware scenario’s werd beproefd, is zelfs gebleken dat GMS beter werkt dan wordt gegarandeerd. De evaluatie van de proef wordt binnenkort afgerond. Er doen zich wel andere problemen voor, waarover ik u in mijn brief van 24 december jl. heb geïnformeerd en waarvoor al maatregelen zijn getroffen. Het betreft problemen met de software die de koppeling van GMS aan het C2000 netwerk mogelijk maakt en fouten in de software die zich voordoen na het aanbrengen van wijzigingen in een nieuwe release van de software. Daarbij doen zich op onverwachte plaatsen van de software fouten voor, die vervolgens weer moeten worden hersteld. Zoals ik u meldde in mijn brief van 24 december jl. (Kamerstuk 25 124, nr. 34) worden verouderde en foutgevoelige delen van de software herschreven. Het herschrijven van de foutgevoelige delen van de software heeft geen invloed op de invoering van C2000. </antwoord>
      <antwoord nummer="6">De kinderziektes C2000 leveren in beginsel geen extra kosten op. Kinderziektes zijn gebreken in het netwerk, software of de randapparatuur, die opgelost worden binnen de contractuele afspraken met de leveranciers. Als in de praktijk blijkt dat sommige onderdelen niet volgens afspraken werken, wordt dat hersteld door de leverancier. Het herschrijven van delen van GMS (zie ook vraag 3) zal wel extra kosten meebrengen, waarvoor binnen de begroting van het project GMS en de begroting van ITO, momenteel financiering wordt gezocht. Hier is geen sprake van het verhelpen van kinderziektes, maar van een structurele vernieuwing van een product dat al langere tijd in gebruik is. </antwoord>
      <noten afkomstig="antwoord"/>
   </antwoorden>
</kvr>
