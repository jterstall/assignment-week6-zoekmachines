<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oedayraj Singh Varma en Van Gent (beiden GroenLinks) over een notitie in het kader van het VROM-project «Nederland 2030». (Ingezonden 25 juni 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7447
</item>
         <item attribuut="Inhoud">Vragen over deelname van C. Kusters aan interviews t.b.v. 'Markante geluiden uit de onderstroom', een onderdeel van het discussieproject 'Nederland 2030' van de Rijksplanologische Dienst. C. Kusters is voorzitter van de Germaanse jeugd in Nederland en secretaris-penningmeester van de Nederlandse Volksunie.</item>
         <item attribuut="Rubriek">Ruimtelijke ordening en infrastructuur (Algemeen) Staats- en bestuursrecht (Grondrechten)</item>
         <item attribuut="Trefwoorden">Discriminatie Ruimtelijke ordening</item>
         <item attribuut="Vindplaats">Kamervragen met antwoord 1997-1998, nr. 1486, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">1998-07-09</item>
         <item attribuut="Datum_indiening">1998-06-25</item>
         <item attribuut="Document-id">KVR7447</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3051" allpagenumbers="3051 3052" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7447" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1486" onderwerp="" indiendatum="1998-06-25">
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan/>
      </vraagdata>
      <antwoorddata antwoorddatum="1998-07-9">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het feit dat Constant Kusters, voorzitter van de Germaanse Jeugd in Nederland en secretaris-penningmeester van de Nederlandse Volksunie, één van de negen personen is die geïnterviewd is voor de notitie «Markante geluiden uit de onderstroom. Interviews met woordvoerders van niet-geïnstitutionaliseerde geluiden» in het kader van het VROM-project «Nederland 2030»? Kent u het bedoelde document en het bedoelde interview? </vraag>
      <vraag nummer="2">Bent u van mening dat de heer Kusters, gelet op zijn sympathieën en idealen met betrekking tot de toekomst van Nederland, de juiste persoon is om aan het woord te laten over de vraag welke onderstroomgeluiden in de toekomst tot de bovenstroom zullen gaan doordringen? </vraag>
      <vraag nummer="3">Wat is uw mening over het feit dat de heer Kusters is gevraagd mee te werken aan dit project van de afdeling thematische planvorming, onder verantwoordelijkheid van het ministerie van VROM? </vraag>
      <vraag nummer="4">Wat is precies het doel van de projecten «Nederland 2030» en «Markante geluiden uit de onderstroom» en welke activiteiten worden hiervoor ingezet? </vraag>
      <vraag nummer="5">Wat is het vervolgtraject met betrekking tot de genoemde interviews in het licht van de verdere voortgang van het project «Markante geluiden uit de onderstroom»? Zijn deze al gepubliceerd of worden ze nog gepubliceerd? </vraag>
      <vraag nummer="6">Deelt u de mening dat de ruimte die gegeven wordt aan de heer Kusters niet past in het overheidsbeleid ten aanzien van de multiculturele samenleving? Bent u bereid stappen te zetten om de medewerking van de heer Kusters en de publicatie van het genoemde interview alsnog te herzien? Zo ja, welke stappen heeft u dan voor ogen? Zo nee, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ik heb er kennis van genomen dat C. Kusters is geïnterviewd in het kader van een deelproject «Markante geluiden uit de onderstroom» als onderdeel van het veelomvattende discussieproject «Nederland 2030» van de Rijksplanologische Dienst. Over dit deelproject is ten behoeve van de interne documentatie van de Rijksplanologische Dienst een gefotokopieerd bundeltje gemaakt in een oplage van enkele tientallen exemplaren waarin de interviews zijn weergegeven. De opvattingen van Kusters zijn ook samengevat weergegeven in de losse bundel met bijlagen bij het eindrapport van «Nederland 2030». In het eindrapport zelf staat direct noch indirect een verwijzing naar het interview met Kusters of diens opvattingen. </antwoord>
      <antwoord nummer="2">Neen, de heer Kusters is hiervoor niet de juiste persoon. </antwoord>
      <antwoord nummer="3">Ik keur het feit dat de heer Kusters in het kader van dit project is geïnterviewd ten sterkste af. </antwoord>
      <antwoord nummer="4">Het project «Nederland 2030» is georganiseerd om brede lagen van de samenleving te betrekken bij een discussie over de toekomstige inrichting van Nederland. Het deelproject «Markante geluiden uit de onderstroom» was een van de tientallen activiteiten die als onderdeel van «Nederland 2030» zijn georganiseerd. Het eindverslag van het project «Nederland 2030» is in april 1998 verschenen. Het project «Nederland 2030» en het deelproject «Markante geluiden uit de onderstroom» zijn geruime tijd geleden afgesloten. Er zullen wat betreft het deelproject geen vervolgactiviteiten worden ontwikkeld. Het gefotokopieerde verslag van het deelproject is alleen intern verspreid. Deze exemplaren worden ingenomen en de voorraad wordt vernietigd. Het verslag is en wordt ook niet geregistreerd in de VROM-bibliotheek of in de VROM-archieven. Daarnaast is het gefotokopieerde verslag toegezonden aan de negen personen die geïnterviewd zijn. De directeur-generaal van de Ruimtelijke Ordening heeft aan de andere geïnterviewde personen excuses aangeboden voor het betrekken van Kusters bij het interviewproject. Zoals in het antwoord op vraag 1 vermeld, zijn daarnaast de opvattingen van Kusters samengevat weergegeven in de bundel met bijlagen bij het eindrapport. De directeur-generaal van de Ruimtelijke Ordening heeft zich nadrukkelijk van die bundel gedistantieerd. Hij heeft instructie gegeven alle nog resterende rapporten uit de distributie te nemen en die te vernietigen. Voor zover de ontvangers van de bundel te traceren zijn, ontvangen die een brief met excuses. Uit het exemplaar dat in de VROM-bibliotheek wordt opgenomen zal de betreffende samenvatting worden verwijderd. </antwoord>
      <antwoord nummer="6">Het interview met de heer Kusters past op geen enkele wijze in het overheidsbeleid ten aanzien van de multiculturele samenleving. De directeur-generaal van de Ruimtelijke Ordening bereidt (naast de hierboven reeds genoemde acties) maatregelen voor om herhaling van het gebeurde uit te sluiten. </antwoord>
      <noten afkomstig="antwoord"/>
   </antwoorden>
</kvr>
