<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jan Jacob van Dijk (CDA) aan de staatssecretaris van Onderwijs, Cultuur en Wetenschap, mevrouw Dijksma, over de lumpsum financiering primair onderwijs en het elektronisch financieel jaarverslag. (Ingezonden 20 april 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28249
</item>
         <item attribuut="Inhoud">Vragen naar aanleiding van brief van een basisschool en van Groenendijk Onderwijs Administratie, waaruit blijkt dat door een verlate aanlevering van gegevens vanuit het CFI over modellen en protocollen en het lang uitblijven van instructies door het Vervangingsfonds over declaratie- versus verzekeringscodes, de scholen onder enorme tijdsdruk zijn komen te staan ten aanzien van het opstellen en inzenden van de elektronische financiële jaarverslagen (EFJ).</item>
         <item attribuut="Rubriek">Basisonderwijs (Bekostiging basisonderwijs) Speciaal onderwijs (Bekostiging speciaal onderwijs)</item>
         <item attribuut="Trefwoorden">Bekostiging basisonderwijs Bekostiging speciaal onderwijs</item>
         <item attribuut="Vindplaats">Kamervragen met antwoord 2006-2007, nr. 1661, Tweede Kamer</item>
         <item attribuut="Vraagnr_bij_indiening">2060712880</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Jan Jacob van Dijk</persoon>
         </item>
         <item attribuut="Datum_reaktie">2007-05-25</item>
         <item attribuut="Datum_indiening">2007-04-20</item>
         <item attribuut="Document-id">KVR28249</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3525" allpagenumbers="3525 3526" vetnummer="2060712880" code="0607tkkvr1661" lopendefooter="Tweede Kamer, vergaderjaar 2006–2007, Aanhangsel" filenaam="KVR28249" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1661" onderwerp="" indiendatum="2007-04-20">
         <vrager partij="CDA" oorsprong="parlement">Jan Jacob van Dijk</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Dijksma,</vraagt-aan>
      </vraagdata>
      <antwoorddata antwoorddatum="2007-05-25">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de problematiek zoals beschreven in de brief van de Christelijke basisschool De Bron en de brief van Groenendijk Onderwijs Administratie omtrent de overgang van de huidige bekostiging naar de lumpsum bekostiging voor scholen in het primair onderwijs en in het bijzonder de problemen omtrent het elektronisch financieel jaarverslag? <voetnoot nummer="1"/>
      </vraag>
      <vraag nummer="2">Heeft u inzicht in hoeverre dit voor meer scholen en schoolbesturen een probleem vormt? </vraag>
      <vraag nummer="3">Is het waar dat door een verlate aanlevering van gegevens vanuit het CFI over modellen en protocollen en vanwege het lang uitblijven van instructies door het Vervangingsfonds over declaratie- versus verzekeringscodes, de scholen onder enorme tijdsdruk zijn komen te staan ten aanzien van het opstellen en inzenden van de elektronische financiële jaarverslagen (EFJ)? </vraag>
      <vraag nummer="4">Geldt voor scholen dat tegenover te laat inzenden van EFJ’s sancties staan? </vraag>
      <vraag nummer="5">Bent u bereid om eventueel een verzoek tot eenmalig uitstel te honoreren of om mogelijk van sancties af te zien? </vraag>
      <vraag nummer="6">In hoeverre zijn deze genoemde problemen van structurele aard? Indien dit het geval is welke maatregelen wilt u nemen om deze in de toekomst te voorkomen? </vraag>
      <noten afkomstig="vraag">
         <noot nummer="1">Brief ondershands toegezonden aan de bewindspersoon</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik ben hiervan op de hoogte. </antwoord>
      <antwoord nummer="2" voetnoot="1">Op de brief van administratiekantoor Groenendijk na hebben het ministerie, CFI en het Projectbureau Lumpsum geen signalen ontvangen dat het halen van de indientermijn van 1 juli 2007 problematisch zou zijn. Dat was ook niet te verwachten, gezien het intensieve voorbereiding- en informatietraject rond de invoering van het jaarverslag. In mijn «Voortgangsrapportage invoering lumpsumbekostiging» <voetnoot nummer="1"/>heb ik u over dat traject geïnformeerd. Medio maart 2007 zijn de besturen verzocht een enquête op de website van Projectbureau Lumpsum in te vullen. De besturen werd gevraagd of ze problemen hadden met de voorbereidingen van het jaarverslag en of ze de deadline van 1 juli gingen halen. Ze konden aangeven of ze ondersteuning wensten. Tot op heden hebben 103 besturen de enquête ingevuld. Alle besturen denken hun jaarverslag op 1 juli in te kunnen leveren. Een aantal besturen vroeg om hulp en heeft die inmiddels gekregen. Het ziet er dus naar uit dat de uiterste datum goed haalbaar is. Wanneer mocht blijken dat 1 juli voor een individueel bestuur echt niet haalbaar is, ondanks de extra steun, dan bestaat de mogelijkheid tot het verlenen van uitstel. Ik verwacht op basis van de huidige gegevens niet dat dit aan de orde zal zijn. Opvallend genoeg heeft administratiekantoor Groenendijk niet aangegeven problemen te verwachten en ook niet om hulp gevraagd. Naar aanleiding van de brief aan de Kamer heb ik bureau Groenendijk opnieuw ondersteuning aangeboden. Momenteel wordt bij CFI een afstudeeronderzoek onderzoek uitgevoerd. Het richt zich onder meer op de vraag of administratiekantoren tijdig de administraties gereed hebben en of zij extra ondersteuning nodig hebben. Bijna alle administratiekantoren zijn benaderd, maar geen enkel kantoor verwachte onoverkomelijke problemen. Ook in de pilot voor de lumpsum is mij niet gebleken dat scholen moeite hadden tijdig hun jaarverslag te maken. De meeste schoolbesturen leverden vorig jaar hun jaarverslag op tijd in. De rest deed dat binnen de uitsteltermijn alsnog. </antwoord>
      <antwoord nummer="3">Nee, dat klopt niet. De administratiekantoren kunnen de administraties al afhandelen en het EFJ invullen voordat het controleprotocol klaar is. Het EFJ is namelijk een applicatie die gegevens inleest vanuit de boekhoudpakketten van de administratiekantoren. Het controleprotocol volgt daarop. Het protocol bevat aanwijzingen voor de accountantscontrole op de jaarstukken en voor de rechtmatigheidcontroles. Die vinden pas plaats nadat de administraties zijn afgehandeld. Formeel is het controleprotocol medio februari 2007 vastgesteld. Administratiekantoren en accountants hebben zich hierop kunnen voorbereiden. Uit het overleg met deze partijen is niet gebleken dat dit tot enorme tijdsdruk heeft geleid. Het Vervangingsfonds heeft de scholen op 20 juli 2006 geïnformeerd over de wijze waarop de vervangingsverzekering is geregeld na de invoering van de nieuwe lumpsumbekostiging. Naar aanleiding van deze brief hebben schoolbesturen en administratiekantoren vragen gesteld. Op 11 oktober heeft het Vervangingsfonds via een nieuwsbericht de regeling verduidelijkt. Ook daarna zijn nog vragen gesteld over de declaratie van vervangers onder de lumpsumbekostiging. Op 5 februari 2007 heeft het vervangingsfonds ook over deze vragen opheldering gegeven. Alleen administratiekantoor Groenendijk heeft aangegeven dat dit tijdstip een probleem vormt voor de tijdige indiening van het jaarverslag. </antwoord>
      <antwoord nummer="4">Het EFJ is onderdeel van het jaarverslag. Het niet tijdig of onvolledig indienen van het jaarverslag bij CFI is in strijd met de Wet op het primair onderwijs, artikel 171 of de Wet op de expertisecentra, artikel 157. Schoolbesturen moeten het EFJ, als onderdeel van het jaarverslag, binnen 6 maanden na afloop van het boekjaar indienen. Verder is wettelijk vastgelegd dat besturen aan de medezeggenschapsraad ((G)MR) vóór 1 juli het jaarverslag moeten sturen, vanwege de horizontale verantwoording en het adviesrecht van de (G)MR op de meerjarige hoofdlijnen van het beleid. Gezien deze wettelijke verplichting moeten schoolbesturen vóór 1 juli hun jaarverslag afhebben. Als schoolbesturen niet voldoen aan de wettelijke bepalingen treedt de beleidsregel «Opschorting en inhouding van bekostiging bij onderwijsinstellingen» in werking. Die houdt in dat schoolbesturen een hersteltermijn van vier weken krijgen om alsnog het volledige jaarverslag in te dienen. Ik reken erop dat deze termijn voldoende zal zijn. </antwoord>
      <antwoord nummer="5">Ik zie geen aanleiding voor een generiek uitstel dat ingaat tegen de wettelijke bepalingen. Schoolbesturen en administratiekantoren hebben ruimschoots de tijd gekregen om zich voor te bereiden en ondersteuning te krijgen. Mocht het toch niet lukken om de gegevens tijdig in te dienen, dan is er nog voldoende tijd om dat te doen vóórdat eventuele sancties worden getroffen. </antwoord>
      <antwoord nummer="6">Zoals gezegd verwacht ik geen structurele problemen. Mochten die zich toch voordoen, dan nemen we die mee bij een nieuw voorlichtingstraject en eventuele ondersteuning. De voorbereidingen daarvoor starten dit najaar. </antwoord>
      <noten afkomstig="antwoord">
         <noot nummer="1" datum="2007-04-13" bron="PO/ADR/2007/6221">PO/ADR/2007/6221, 13 april 2007</noot>
      </noten>
   </antwoorden>
</kvr>
