<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen (CDA) en Rijpstra (VVD) over asielaanvragen van Afghaanse vluchtelingen. (Ingezonden 25 februari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4610
</item>
         <item attribuut="Inhoud">Vragen over o.a. de houding van de Nederlandse overheid t.a.v. de reeds eerder in Nederland aangekomen hoge functionarissen van het voormalige Afghaanse communistische regime.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Afghanistan Vluchtelingen</item>
         <item attribuut="Vindplaats">Kamervragen met antwoord 1996-1997, nr. 920, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Verhagen</persoon>
            <persoon partij="VVD">Rijpstra</persoon>
         </item>
         <item attribuut="Datum_reaktie">1997-03-26</item>
         <item attribuut="Datum_indiening">1997-02-25</item>
         <item attribuut="Document-id">KVR4610</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1883" allpagenumbers="1883 1884" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="920" onderwerp="" indiendatum="1997-02-25">
         <vrager partij="CDA" oorsprong="parlement">Verhagen</vrager>
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="1997-03-26">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennis genomen van het artikel «Het barst hier van de Afghaanse oorlogsmisdadigers»? <voetnoot nummer="1"/>
      </vraag>
      <vraag nummer="2">Bent u met ons van mening dat de houding van de Nederlandse overheid ten aanzien van de reeds eerder in Nederland aangekomen hoge functionarissen van het voormalige Afghaanse communistische regime er mede aanleiding toe heeft gegeven dat het aantal voormalige kopstukken van het communistische regime is gestegen tot een grotere groep van minimaal 35 door Vrij Nederland getraceerden? Zo neen, waarom niet? </vraag>
      <vraag nummer="3">Acht u het aanvaardbaar dat de Afghanen van de eerste generatie vluchtelingen, die de repressie in hun land tussen 1978 en 1992 zijn ontvlucht, hier in Nederland hun «beulen» tegenwoordig weer tegen het lijf kunnen lopen? </vraag>
      <vraag nummer="4">Is het waar dat generaal Noeroelhaq Oeloemi, verantwoordelijk gehouden voor de dood van duizenden burgers, in Nederland wel een A-status heeft gekregen, terwijl zijn asielverzoek in Duitsland werd afgewezen? Zo ja, kunt u dan verklaren hoe het mogelijk is dat zijn asielverzoek in behandeling is genomen, terwijl hij reeds eerder in een veilig derde land een asielprocedure had doorlopen? </vraag>
      <vraag nummer="5">Bent u bereid zijn A-status in te trekken? </vraag>
      <vraag nummer="6">Is het waar dat generaal Mohammed Afzal Loedin (verantwoordelijk gehouden voor de uitvoering van talloze bombardementen met o.m. gifgas, waarbij op een dag 24 000 doden vielen) op dit moment bezig is met een naturalisatieprocedure om binnenkort Nederlander te worden? Zo ja, bent u bereid stappen te ondernemen die verzekeren dat Mohammed Afzal Loedin niet in het bezit zal komen van de Nederlandse nationaliteit? </vraag>
      <vraag nummer="7">Is er ten aanzien van de betrokkenen sinds september 1996 onderzoek verricht naar de mogelijkheden om hen op basis van artikel 1 f van het Vluchtelingenverdrag een asielstatus te weigeren? Zo ja, welke concrete gevolgen heeft een en ander gehad ten aanzien van het verblijf van van oorlogsmisdaden verdachte asielzoekers? </vraag>
      <noten afkomstig="vraag">
         <noot nummer="1" datum="1997-02-22" bron="Vrij Nederland">Vrij Nederland, 22 februari 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja, alsmede van het naschrift van de redactie van Vrij Nederland bij de in het nummer van 8 maart jl. afgedrukte ingezonden brief over dit artikel. </antwoord>
      <antwoord nummer="2">Een causaal verband tussen de inhoud van de Nederlandse overheid ten aanzien van de reeds eerder in Nederland aangekomen hoge Afghaanse functionarissen en de binnenkomst in Nederland van meer asielzoekers met een soortgelijk asielrelaas valt moeilijk aan te tonen. Hierbij kan worden opgemerkt dat de houding van de Nederlandse overheid in dit opzicht niet wezenlijk afwijkt van die van het ons omringende buitenland. De hoge eisen die aan toepassing van artikel 1F van het Vluchtelingenverdrag worden gesteld, gelden ook daar. </antwoord>
      <antwoord nummer="3">Voorzover voldoende aannemelijk is dat iemand zich schuldig heeft gemaakt aan handelingen zoals omschreven in artikel 1F van het Vluchtelingenverdrag, acht ik dit niet aanvaardbaar. Een dergelijke persoon komt niet voor verblijf in Nederland in aanmerking. Ik merk hierbij op dat op grond van een zorgvuldige procedure aannemelijk gemaakt zal moeten worden dát betrokkene zich daadwerkelijk aan bedoelde handelingen heeft schuldig gemaakt. Deze procedure mag in principe in Nederland worden afgewacht, gedurende welke periode een ontmoeting zoals door u bedoeld niet valt uit te sluiten. Overigens wijs ik u erop dat in hogergenoemd naschrift wordt vermeld dat niet alle 35 door Vrij Nederland getraceerden automatisch als «oorlogsmisdadiger» kunnen worden beschouwd. </antwoord>
      <antwoord nummer="4 en 5">Betrokkene heeft de behandeling van zijn asielaanvraag in Duitsland niet afgewacht en is vervolgens in januari 1993 Nederland ingereisd. De wet Veilige Derde Landen (het huidige artikel 15, lid 4 Vw) bestond toen nog niet. Uit het departementale dossier blijkt dat terugname door de Duitse autoriteiten op grond van de destijds geldende overname-overeenkomst niet mogelijk was. Betrokkene is vervolgens in oktober 1993 toegelaten als vluchteling, nadat er, mede na onderzoek door de Minister van Buitenlandse Zaken, onvoldoende concrete aanknopingspunten bleken om hem van internationale bescherming uit te sluiten. Hierbij is doorslaggevend geweest dat hij door de UNHCR als vluchteling erkend was. Ik beschik thans niet over gegevens die mij nopen dit oordeel te herzien. Aangezien de positie van betrokken vluchteling zowel bij UNHCR als bij mijn ambtsvoorganger bij toelating tot vluchteling bekend was, ben ik uit oogpunt van rechtszekerheid niet bereid op grond van de thans bekende feiten zijn A-status in te trekken. </antwoord>
      <antwoord nummer="6">Er is geen verzoek tot naturalisatie ingediend bij de gemeente waar betrokkene verblijft. Ten aanzien van de aan betrokkene verleende A-status en de mogelijke intrekking ervan geldt hetzelfde als vermeld onder het antwoord op uw vragen 4 en 5. Ook in dit geval heeft de UNHCR betrokkene erkend als vluchteling en is er een onderzoek verricht door het Ministerie van Buitenlandse Zaken. Mede naar aanleiding van dit onderzoek, is besloten de betrokkene in Nederland toe te laten als vluchteling. Ook in zijn geval ben ik om de hierboven weergegeven reden niet bereid zijn A-status in te trekken. </antwoord>
      <antwoord nummer="7" voetnoot="1">In het algemeen is in de afgelopen maanden onderzoek verricht naar de juridische mogelijkheden van intensivering van mijn beleid met betrekking tot asielzoekers die artikel 1F kunnen worden tegengeworpen. Ik ben voornemens om u hierover binnenkort nader te informeren. In mijn antwoorden, 26 augustus 1996 op vragen van uw Kamer <voetnoot nummer="1"/>is verwezen naar een drietal zaken, waarin artikel 1F een rol speelde. Zoals reeds vermeld was een der betrokkenen overleden; had een tweede een voorlopige voorziening aangevraagd tegen de aanzegging Nederland te verlaten, welke nog niet door de rechter is geagendeerd. Ten aanzien van een derde heb ik in februari 1997 een negatieve beslissing op het herzieningsverzoek genomen, nadat een eerdere negatieve beslissing door de rechter vernietigd was. Deze twee voorbeelden onderstrepen zowel mijn beleid als de hoge eisen die de rechter stelt aan de motiveringsplicht bij toepassing van dit beleid. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1648" documentjaargang="1995-1996">Aanhangsel Handelingen, nr. 1648, vergaderjaar 1995–1996.</noot>
      </noten>
   </antwoorden>
</kvr>
