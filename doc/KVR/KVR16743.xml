<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Oerle en Buijs (beiden CDA) aan de minister van Volksgezondheid, Welzijn en Sport over de nasleep van de legionella-besmetting op de Westfriese Flora. (Ingezonden 30 oktober 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16743
</item>
         <item attribuut="Inhoud">Vragen over het afhandelen van de schade na de legionellabesmetting op de Westfriese Flora.</item>
         <item attribuut="Rubriek">Burgerlijk recht en burgerlijk procesrecht (Overig) Gezondheidszorg (Ziekten en ziektepreventie)</item>
         <item attribuut="Trefwoorden">Infectieziekten Schadevergoeding</item>
         <item attribuut="Vindplaats">Kamervragen met antwoord 2002-2003, nr. 403, Tweede Kamer</item>
         <item attribuut="Vraagnr_bij_indiening">2020302460</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Van Oerle</persoon>
            <persoon partij="CDA">Buijs</persoon>
         </item>
         <item attribuut="Datum_reaktie">2002-11-26</item>
         <item attribuut="Datum_indiening">2002-10-30</item>
         <item attribuut="Document-id">KVR16743</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="845" allpagenumbers="845 846" vetnummer="2020302460" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16743" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="403" onderwerp="" indiendatum="2002-10-30">
         <vrager partij="CDA" oorsprong="parlement">Van Oerle</vrager>
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-11-26">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Op basis van welke criteria hebben de slachtoffers van de legionella-besmetting op de Westfriese Flora een voorlopige schadevergoeding gekregen? Wijken deze criteria af van de criteria welke zijn gehanteerd bij de rampen in Enschede en Volendam? Zo ja, in welk opzicht en waarom? </vraag>
      <vraag nummer="2">Waar ligt in uw ogen de grens tussen een zeer ernstige gebeurtenis en een ramp? Welke gegevens betrekt u bij uw oordeel? Welke instanties spelen een rol bij deze beslissing? </vraag>
      <vraag nummer="3">Wat gaat u ondernemen om het gevoel van willekeur dat bij de slachtoffers van de legionella besmetting op de Westfriese Flora heerst weg te nemen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1" voetnoot="1">Het kabinet heeft op 18 februari 2000 besloten een financieel gebaar te maken als tegemoetkoming voor geleden immateriële schade naar de slachtoffers en de nabestaanden van de legionella-epidemie van 1999 in Bovenkarspel in de vorm van een éénmalige uitkering uit een fonds. Dit betreft dus geen voorlopige schadevergoeding en staat los van de aansprakelijkstelling van de Staat door de Consumentenbond. Met dit gebaar heeft de Staat op geen enkele wijze enige aansprakelijkheid voor de epidemie erkend. In het uitkeringsreglement van het hiertoe opgerichte Fonds Slachtoffers Legionella-epidemie is nauw aangesloten bij de wijze waarop eerder een regeling voor slachtoffers van de Bijlmerramp was vorm gegeven. De gehanteerde criteria waren specifiek voor de betreffende situatie en wijken daarom af van de criteria die zijn gehanteerd in Enschede en Volendam. Voor zover de regelingen verschillen komt dat doordat ze op maat gemaakt zijn en criteria bevatten die zijn ontwikkeld en afgestemd op de betreffende specifieke gebeurtenis. Verschillen zijn dus verklaarbaar. Overigens vonden de rampen in Enschede en Volendam later plaats dan de legionella-epidemie, zodat afstemming ook niet mogelijk geweest zou zijn. De criteria uit het uitkeringsreglement van het Fonds Slachtoffers Legionella-epidemie zijn hieronder weergegeven. Voor de wijze van tegemoetkoming van de slachtoffers van de rampen in Enschede en Volendam verwijs ik u naar de Kamerstukken <voetnoot nummer="1"/>. Criteria uit het uitkeringsreglement van het Fonds Slachtoffers Legionella-epidemie: Artikel 2 Belanghebbende Een belanghebbende in de zin van deze regeling is de natuurlijke nog in leven zijnde persoon die: a. de West-Friese Flora in 1999 te Bovenkarspel heeft bezocht in de periode 19 tot en met 28 februari 1999 of daar in voornoemde periode op professionele of vrijwillige basis werkzaam was, b. waarvan aannemelijk is dat hij door dit bezoek of deze werkzaamheden besmet is geraakt met Legionella pneumophila en ten gevolge hiervan een legionella pneumonie heeft doorgemaakt. Toelichting artikel 2: In dit artikel zijn de categorieën van personen aangegeven die in beginsel een beroep op de regeling kunnen doen, mits zij aan de overige criteria voor toekenning van een tegemoetkoming voldoen. Het is aannemelijk dat een persoon besmet is geraakt met Legionella pneumophila en ten gevolge hiervan een legionella pneumonie heeft doorgemaakt indien dit onomstotelijk blijkt uit het casusregister van besmette personen dat het Rijksinstituut voor Volksgezondheid en Milieu naar aanleiding van de legionella-epidemie te Bovenkarspel heeft opgesteld en dat door onderzoekers van het Amsterdams Medisch Centrum is beoordeeld, of indien de persoon een verklaring kan overleggen van een in Nederland erkende en werkzame huisarts of medisch specialist, waaruit blijkt dat deze persoon tijdens de periode van 20 februari tot 31 maart 1999 de symptomen heeft vertoond die behoren bij het klinische beeld van een legionella pneumonie. Artikel 3 Forfaitaire basis tegemoetkoming Een belanghebbende krijgt een éénmalige forfaitaire tegemoetkoming van f 4000 Artikel 4 Forfaitaire Aanvullende tegemoetkoming De belanghebbende die in aanmerking komt voor de in artikel 3 genoemde forfaitaire tegemoetkoming en aantoont in verband met Legionella pneumophila onafgebroken ten minste 48 uren opgenomen te zijn geweest in een algemeen ziekenhuis in Nederland kan een aanvullende tegemoetkoming van f 4000 ontvangen. Artikel 5 Financiële tegemoetkoming na overlijden 1. Indien een persoon aan de in artikel 2 onder sub a en b genoemde eisen voldeed en als gevolg van de daar bedoelde besmetting met legionella pneumophila in 1999 is overleden, dan kan a) de echtgenoot of echtgenote of b) de persoon met wie men een gemeenschappelijk huishouden voerde ten tijde van de West-Friese Flora, een tegemoetkoming ontvangen van in totaal f 10 000. 2. Per overleden persoon als bedoeld in het eerste lid wordt in totaal maximaal f 10 000 uitgekeerd. </antwoord>
      <antwoord nummer="2">Voor de vaststelling of een gebeurtenis «zeer ernstig» is of dat er gesproken moet worden van een «ramp», is artikel 1 van de Wet rampen en zware ongevallen (Wrzo) bepalend. Dit artikel vermeldt de criteria waaraan moet zijn voldaan om te spreken van een ramp. De term «zeer ernstige gebeurtenis» of omschrijvingen van een dergelijke strekking komen in de wet niet voor. In het kader van de Wrzo is er sprake van een ramp (of zwaar ongeval) indien het een gebeurtenis op een zodanig grote schaal betreft dat de gecoördineerde inzet van diensten en organisaties van verschillende disciplines noodzakelijk is, die onder een eenhoofdige bestuurlijke en operationele leiding staan. De schaal van deze inzet gaat daarbij de gebruikelijke samenwerking te boven. Bovendien moet er sprake zijn van een situatie die een verstoring van de openbare veiligheid tot gevolg heeft, waarbij het leven en de gezondheid van vele personen, het milieu of grote materiële belangen in ernstige mate worden bedreigd of zijn geschaad. De burgemeester heeft een centrale positie in de rampenbestrijding. Hij vormt zich een oordeel over de vraag of er zich in zijn gemeente gebeurtenissen voordoen of dreigen voor te doen die voldoen aan de bovenvermelde criteria voor een ramp. Indien dit naar zijn mening het geval is, gaat hij over tot concrete maatregelen en heeft hij daarbij het gezag. Overigens vinden de financiële tegemoetkomingen aan de slachtoffers van de cafébrand in Volendam, de vuurwerkramp in Enschede en de legionellabesmetting in Bovenkarspel geen basis in de wet. Zij zijn gedaan uit maatschappelijke solidariteit. </antwoord>
      <antwoord nummer="3">Mijns inziens is door de Stichting Fonds Slachtoffers Legionella-epidemie op een zorgvuldige manier omgegaan met de bejegening van de slachtoffers. Ik heb van de Stichting begrepen dat zij geen signalen heeft ontvangen van een gevoel van willekeur bij de slachtoffers. De stichting heeft zelf aangegeven dat de benadering door de cliënten positief is gewaardeerd en dat geen bejegenings- of behandelingsklachten zijn ontvangen. Totaal zijn door de Stichting 172 basisuitkeringen, 132 aanvullende uitkeringen en 18 uitkeringen aan nabestaanden toegekend. Van de 20 ingediende bezwaren zijn er 17 gegrond verklaard en er loopt nog 1 beroepsprocedure. De stichting geeft aan dat het snelle handelen cliënten een gevoel van erkenning heeft gegeven van het ervaren leed en veel secundair leed heeft voorkomen. De slachoffers zijn mede hierdoor in staat gebleken te komen tot een daadwerkelijke afsluiting van deze periode. Overigens heeft de minister van BZK naar aanleiding van de vuurwerkramp in Enschede aan de Kamer toegezegd een Commissie (Commissie Tegemoetkoming bij Rampen en Calamiteiten) te zullen instellen die voor de toekomst de problematiek van de schaderegelingen bij rampen en calamiteiten ten fundamente zal bezien. Hierdoor moet ook helder worden wat de burger wel en niet mag verwachten van de overheid in geval van een ramp of calamiteit. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 575, nr. 18 (betreft Volendam), en kamerstuk 27 157" documentnummer="47">Kamerstuk 27 575, nr. 18 (betreft Volendam), en kamerstuk 27 157, nr. 47 (betreft vuurwerkramp Enschede)</noot>
      </noten>
   </antwoorden>
</kvr>
