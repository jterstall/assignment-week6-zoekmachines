<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heemst (PvdA) over het rapport «Schone handen» van de regiopolitie IJssellanden. Ingezonden 18 april 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5085
</item>
         <item attribuut="Inhoud">Vragen over de handhaving van wet- en regelgeving door overheden en het de hand lichten met regelgeving als dat financieel gunstig is.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Milieu (Afvalverwerking)</item>
         <item attribuut="Trefwoorden">Afvalverwerking Criminaliteit</item>
         <item attribuut="Vindplaats">Kamervragen met antwoord 1996-1997, nr. 1336, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Van Heemst</persoon>
         </item>
         <item attribuut="Datum_reaktie">1997-06-05</item>
         <item attribuut="Datum_indiening">1997-04-18</item>
         <item attribuut="Document-id">KVR5085</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2729" allpagenumbers="2729 2730" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1336" onderwerp="" indiendatum="1997-04-18">
         <vrager partij="PvdA" oorsprong="parlement">Van Heemst</vrager>
         <vraagt-aan/>
      </vraagdata>
      <antwoorddata antwoorddatum="5 juni 1997), zie ook Aanhangsel Handelingen nr. 1197, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel <voetnoot nummer="1"/>, «Vuil spel met sloopafval», waarin verwezen wordt naar het rapport «Schone Handen» dat is gemaakt door de regiopolitie IJssellanden? Zo ja, bent u bereid dit rapport (eventueel vertrouwelijk) aan de Kamer toe te zenden? </vraag>
      <vraag nummer="2">Deelt u de conclusie van het rapport, dat overheden er niet alleen onvoldoende in slagen wetten en regels te controleren en te handhaven, maar ook nog eens de hand lichten met regelgeving als dat financieel gunstig is? Zo ja, tot welke concrete acties zullen deze bevindingen leiden en, zo neen, waarop stoelt uw afwijkende oordeel? </vraag>
      <vraag nummer="3">Hebt u inzicht in de aard en omvang van het mengen van bouwafval met andere al dan niet gevaarlijke stoffen? Zo ja, wat is de (vermoedelijke) aard en omvang van dit verschijnsel? </vraag>
      <vraag nummer="4">Welke maatregelen en voorzieningen zijn aanwezig of vereist om het risico van mengen te beperken? </vraag>
      <vraag nummer="5">Op welke overwegingen slaat het vermoeden, dat de situatie in de regio IJsselland misschien zelfs gunstiger is dan de landelijke? Kan worden aangegeven in welke mate het landelijke beeld meer verontrustend is? </vraag>
      <vraag nummer="6">Kunt u een indicatie geven van het financiële belang dat met succesvol mengen en dus crimineel handelen gemoeid kan zijn? </vraag>
      <vraag nummer="7">Hoe luidt uw reactie op de opstelling die gemeenten nog al eens blijken te kiezen, namelijk het voorrang geven aan financiële belangen boven die van het milieu? </vraag>
      <vraag nummer="8">Wat gaat u ondernemen om gemeenten tot een andere opstelling te bewegen en welke middelen staan u daartoe beschikbaar? </vraag>
      <noten afkomstig="vraag">
         <noot nummer="1">Algemeen Dagblad dd. 17 april</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1">Het artikel is ons bekend. Het in dat artikel bedoelde rapport betreft een (eerste) onderzoek naar de aard en omvang van de milieucriminaliteit in de politieregio IJssellanden (een criminaliteitsbeeld) en is het resultaat van een project waarin participeerden de Divisie Regionale Recherche en het Regionaal Bureau Milieuhandhaving van het korps IJssellanden en de afdeling Recherche Informatie Oost van het Korps Landelijke Politiediensten. Een afschrift van het rapport ontvangt u hierbij ter kennisneming. <voetnoot nummer="1"/>
      </antwoord>
      <antwoord nummer="2" voetnoot="2">Het citaat uit het krantenbericht waarop in deze vraag wordt gedoeld, is niet ontleend aan het rapport. Het rapport noemt wel enkele gevallen waarin bij de betrokken politiediensten het vermoeden bestaat dat een gemeente actief of passief onwettige activiteiten heeft gedoogd in verband met financiële overwegingen. Het is de verantwoordelijkheid van de betrokken diensten deze informatie – overeenkomstig de daarvoor geldende regels – ter kennis te brengen van de bestuurlijk verantwoordelijken of toezichthouders dan wel van het openbaar ministerie; voor de verantwoordelijkheden in verband met het al dan niet gedogen door overheidsorganen van wetsovertredingen verwijzen wij naar de nota «Grenzen aan gedogen» van 31 oktober 1996. <voetnoot nummer="2"/>
      </antwoord>
      <antwoord nummer="3 en 4">Het in antwoord 1 bedoelde rapport verschaft (een begin van) inzicht in de aard en omvang van het mengen van bouw- en sloopafval met andere al dan niet gevaarlijke afvalstoffen in de politieregio IJssellanden. Over de situatie in het algemeen valt het volgende op te merken. Het mengen van verschillende materialen die zijn verkregen uit bouw- en sloopafval, zogenoemde secundaire grondstoffen, komt vrij algemeen voor. Met name betreft dit het mengen van granulaat met zogenoemd zeefzand. Het gaat hierbij overigens niet alleen om het «actief mengen» van zeefzand met granulaat maar ook om het niet of onvoldoende afzeven van zeefzand uit granulaat («passief mengen»). Om welke hoeveelheden het hierbij gaat, is niet aan te geven. Het (actief of passief) mengen is overigens niet per se verboden. Van een verbod is sprake als de milieuvergunning het mengen expliciet verbiedt en in bepaalde situaties waarbij het zeefzand van buiten de inrichting wordt aangevoerd en zonder bewerking wordt vermengd met granulaten. In alle gevallen zullen echter de milieu-hygiënische kaders die gelden bij de toepassing van secundaire grondstoffen als bouwstof, in acht moeten worden genomen. In dit verband is bepalend de nota «Werken met secundaire grondstoffen» van het Interprovinciaal Overleg van december 1994, het zgn. IPO-interimbeleid. Dit beleid loopt vooruit op en sluit aan bij het Bouwstoffenbesluit (Stb. 23 november 1995, nr. 567), welk besluit in werking treedt op 1 januari 1998. Bovenstaande neemt niet weg dat ook als dit niet verboden is en ook als daarmee gebleven wordt binnen de kaders van het IPO-interimbeleid, het actief of passief mengen van zeefzand met granulaten milieuhygiënisch ongewenst kan zijn. Dit is met name het geval als het zeefzand sterk verontreinigd is en het mengen bedoeld is om deze verontreiniging weg te mengen. Er bestaan aanwijzingen dat de kwaliteit van bepaalde soorten granulaten momenteel niet of niet steeds voldoet aan de eisen van het IPO-interimbeleid en het toekomstige Bouwstoffenbesluit. Het ministerie van VROM gaat momenteel na waaraan dit moet worden toegeschreven en of de toepassing van onvermengd granulaat aan de eisen voldoet. Mede op basis van de resultaten van dit onderzoek en dat van het rapport «Schone handen» zal de minister van VROM overwegen of aanvullende maatregelen noodzakelijk zijn om het mengen van granulaten met afvalstoffen die daarvoor niet geschikt zijn, tegen te gaan. Op grond van het Asbestbesluit arbeidsomstandigheden is het overigens nu al verboden asbesthoudend materiaal toe te passen. </antwoord>
      <antwoord nummer="5">Het citaat uit het krantenbericht waarop in deze vraag wordt gedoeld, is niet ontleend aan het rapport. Het rapport bevat ook overigens geen uitspraken over de situatie in de rest van het land. Wij beschikken evenmin over informatie dienaangaande. </antwoord>
      <antwoord nummer="6">Voorop moet worden gesteld dat – zoals hiervoor al aangegeven – het mengen van bouw- en sloopafval niet steeds overeenkomt met crimineel handelen. Over het financiële belang kunnen slechts enige indicaties worden gegeven. De kosten van reiniging en verwijdering van sorteerzeefzand bedragen f 60,– tot f 80,– per ton. De opbrengst van granulaten is circa f 15,– per ton. Toepassing van sorteerzeefzand dat gereinigd zou moeten worden als funderingsmateriaal, samen met granulaat, levert dus een positief saldo op van f 75,– tot f 95,– per ton. </antwoord>
      <antwoord nummer="7 en 8" voetnoot="3">In de nota «Strafrechtelijke aansprakelijkheid van overheidsorganen» van 4 april 1997 <voetnoot nummer="3"/>heeft het kabinet zijn visie gegeven op de situatie dat overheden de hand lichten met regels. Kort gezegd komt deze visie erop neer dat (ook) overheden gebonden zijn aan het recht en dat voor de correctie van overheidsoptreden primair gebruik dient te worden gemaakt van de daartoe bestaande politieke en bestuurlijke middelen. Het standpunt van het kabinet ten aanzien van het gedogen door overheidsorganen van wetsovertredingen is neergelegd in bovengenoemde nota «Grenzen aan gedogen». Voorts wordt eind dit jaar een advies verwacht van de commissie-Michiels over de versterking van de bestuurlijke handhaving. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
         <noot nummer="2">25 085 nrs. 1–2</noot>
         <noot nummer="3">25 294 nrs. 1–2</noot>
      </noten>
   </antwoorden>
</kvr>
