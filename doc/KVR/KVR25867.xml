<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister van Sociale Zaken en Werkgelegenheid over Wajong en loondispensatie. (Ingezonden 30 mei 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25867
</item>
         <item attribuut="Inhoud">Vragen naar aanleiding van een werkbezoek van minister De Geus (SZW) aan christelijke school voor praktijkonderwijs 'De Boog' in Zwolle, waar de minister gesproken heeft over complicaties van de WIA voor jongeren van 16 tot 18 jaar met structurele functionele beperkingen (SFB) voor wie een baan gecombineerd moet gaan met een jobcoach en loondispensatie. Indiener vraagt naar de stand van zaken van een aangekondigde wijziging van de WIA, alsmede het per direct mogelijk maken van het aanvragen van loondispensatie bij het UWV voor genoemde groep jongeren.</item>
         <item attribuut="Rubriek">Arbeid (Arbeidsbemiddeling) Arbeid (Werknemers) Welzijn (Lichamelijk gehandicapten)</item>
         <item attribuut="Trefwoorden">Arbeidsbemiddeling Gehandicapte werknemers Jeugdigen Gehandicapte Werknemers</item>
         <item attribuut="Vindplaats">Kamervragen met antwoord 2005-2006, nr. 1703, Tweede Kamer</item>
         <item attribuut="Vraagnr_bij_indiening">2050614060</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2006-06-21</item>
         <item attribuut="Datum_indiening">2006-05-30</item>
         <item attribuut="Document-id">KVR25867</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3635" allpagenumbers="3635 3636" vetnummer="2050614060" code="0506tkkvr1703" lopendefooter="Tweede Kamer, vergaderjaar 2005–2006, Aanhangsel" filenaam="KVR25867" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1703" onderwerp="" indiendatum="2006-05-30">
         <vrager partij="CDA" oorsprong="parlement">Verburg</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-06-21">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Herinnert u zich het werkbezoek dat u begin april van dit jaar hebt gebracht aan christelijke school voor praktijkonderwijs «de boog» in Zwolle? </vraag>
      <vraag nummer="2">Klopt het dat u daar hebt gesproken over de complicaties die de Wet werk en inkomen naar arbeidsvermogen (WIA) met zich meebrengt voor jongeren van 16–18 jaar met structurele functionele beperkingen (SFB) voor wie een baan gecombineerd moet gaan met het hebben van een jobcoach en loondispensatie? </vraag>
      <vraag nummer="3">Klopt het dat u daar hebt toegezegd dat een wetswijziging terzake, ingaande 1 januari 2007, wordt voorafgegaan door het per direct mogelijk maken van het aanvragen van loondispensatie enz. bij het Uitvoeringsinstituut Werknemersverzekeringen (UWV) voor jongeren met een arbeidshandicap die jonger zijn dan 18 jaar? </vraag>
      <vraag nummer="4">Hoe is dit inmiddels effectief binnen het UWV opgepakt, uitgezet en ingevoerd? </vraag>
      <vraag nummer="5">Is het u bekend dat scholen zoals «de boog» in hun contacten met het UWV medio mei nog vaak de indruk hebben dat medewerkers niet op de hoogte zijn van de mogelijkheid, laat staan het actief en doelgericht kunnen toepassen? </vraag>
      <vraag nummer="6">Welke stappen zult u op de meest korte termijn nemen om er voor te zorgen dat deze belemmering in de praktijk voor jonggehandicapten en hun begeleiders wordt weggenomen, zodat deze – vaak kwetsbare – jongeren via betaalde arbeid volwaardig kunnen meedoen en zich verder kunnen ontplooien? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">De mogelijkheid voor jongeren onder 18 jaar om met loondispensatie en met job coach te werken bestaat al in de wet. Dit is voor de loondispensatie geregeld in artikel 59a van de Wet arbeidsongeschiktheidsvoorziening jonggehandicapten (Wajong) en voor de job coach in artikel 35, tweede lid Wet werk en inkomen naar arbeidsvermogen (Wet WIA) en artikel 18 van het Reïntegratiebesluit (Staatsblad 2005, 622). Loondispensatie is mogelijk indien de arbeidsprestatie in een bepaalde functie duidelijk minder is dan de arbeidsprestatie die het voor de werknemer geldende wettelijke minimumloon rechtvaardigt. Voor jongeren die vanaf hun 18e jaar een Wajong-uitkering ontvangen, kan de loondispensatie daarna gecontinueerd worden. De job coach is onafhankelijk van het wel of niet hebben van een Wajong-uitkering, maar is gebaseerd op de individuele beoordeling van de noodzaak overeenkomstig het hierna te noemen protocol van het UWV. De toegezegde wetswijziging heeft betrekking op de bevoegdheid van het UWV om een verklaring af te geven dat een jongere zonder Wajong-uitkering, bij indiensttreding bij een werkgever, voldoet aan de voorwaarden voor de instrumenten no risk polis en premiekorting (artikel 29b, eerste lid, onderdelen d en e, Ziektewet, en artikel 49, eerste lid, onderdelen e en f, Wet financiering sociale verzekeringen). Het UWV heeft nu al de mogelijkheid om een dergelijke verklaring af te geven, maar er is nog geen expliciete wettelijke grondslag voor. </antwoord>
      <antwoord nummer="4">Het UWV heeft in de uitvoeringsinstructie aandacht besteed aan de loondispensatie, de job coach, en de aanspraak op no risk polis en premiekorting ten behoeve van jongeren die belemmeringen hebben ondervonden bij het volgen van onderwijs en die geen Wajong-uitkering hebben. Een landelijk model voor de verklaring is in de week van 12 juni door het UWV over de uitvoeringskantoren verspreid. Voor de toekenning van een job coach heeft het UWV met ingang van 2006 een nieuw protocol: «Beleidsregels Protocol Jobcoach» (Staatscourant 2006, 15). </antwoord>
      <antwoord nummer="5">Ik heb dit signaal onder de aandacht gebracht van het UWV. </antwoord>
      <antwoord nummer="6">Aansluitend op de bovenstaande activiteiten met betrekking tot de inzet van instrumenten en ondersteuning zijn of worden nog de volgende stappen gezet: – aan sociale partners wordt gevraagd welke aanpassingen in CAO’s mogelijk zijn waardoor aan de vraagkant van de arbeidsmarkt meer ruimte komt voor maatwerk; – verbetering van de infrastructuur voor toeleiding naar de arbeidsmarkt van jonggehandicapte schoolverlaters: door invoering door het UWV in april 2006 van een cliëntvolgsysteem voor schoolverlaters, en met het ministerie van OCW wordt thans gewerkt aan een overzicht van de mogelijkheden tot het bieden van ondersteuning aan schoolverlaters bij het vinden van werk; – verbetering van de informatievoorziening aan Wajonggerechtigden waarmee door de CWP geconstateerde knelpunten worden opgelost. </antwoord>
      <noten afkomstig="antwoord"/>
   </antwoorden>
</kvr>
