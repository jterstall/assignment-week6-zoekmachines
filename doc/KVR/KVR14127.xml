<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Ardenne-van der Hoeven (CDA) en Klein Molekamp (VVD) aan de staatssecretaris van Landbouw, Natuurbeheer en Visserij over het verbod op onmisbare bestrijdingsmiddelen. (Ingezonden 14 augustus 2001); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14127
</item>
         <item attribuut="Inhoud">Vragen over redenen en gevolgen van het verbieden van zes stoffen in zestien onmisbare bestrijdingsmiddelen door het College voor de Toelating van Bestrijdingsmiddelen.</item>
         <item attribuut="Rubriek">Landbouw (Bestrijdingsmiddelen) Landbouw (Landbouwbedrijven)</item>
         <item attribuut="Trefwoorden">Bestrijdingsmiddelen Landbouwbedrijven</item>
         <item attribuut="Vindplaats">Kamervragen met antwoord 2000-2001, nr. 1570, Tweede Kamer</item>
         <item attribuut="Vraagnr_bij_indiening">2000114410</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
            <persoon partij="VVD">Klein Molekamp</persoon>
         </item>
         <item attribuut="Datum_reaktie">2001-08-14</item>
         <item attribuut="Datum_indiening">2001-08-14</item>
         <item attribuut="Document-id">KVR14127</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3275" allpagenumbers="3275 3276 3277" vetnummer="2000114410" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14127" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1570" onderwerp="" indiendatum="2001-08-14">
         <vrager partij="CDA" oorsprong="parlement">Van Ardenne-van der Hoeven</vrager>
         <vrager partij="VVD" oorsprong="parlement">Klein Molekamp</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-08-14">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat het College voor de Toelating van Bestrijdingsmiddelen zes stoffen die in zestien vooralsnog onmisbare bestrijdingsmiddelen voorkomen heeft verboden? <voetnoot nummer="1"/>
      </vraag>
      <vraag nummer="2">Wat is de reden voor dit verbod? Wat ontbrak precies aan de aanvragen van de fabrikanten van de bestrijdingsmiddelen? Kunnen de betreffende fabrikanten en bedrijven in beroep gaan tegen dit besluit cq. alsnog de aanvraag volledig maken zodat, in afwachting van harmonisatie binnen de EU, deze middelen voorlopig nog gebruikt kunnen worden tot alternatieven voorradig zijn? </vraag>
      <vraag nummer="3">Wat zijn de gevolgen van dit verbod? Betekent dit dat deze middelen per onmiddellijke ingang niet meer te gebruiken zijn? Zijn boeren die deze middelen bezitten cq. gebruiken strafbaar? </vraag>
      <vraag nummer="4">Welke bestrijdingsmogelijkheden hebben agrarische bedrijven bij het uitbreken van bijvoorbeeld een gewasziekte als phytophthora in aardappelen, indien zij deze middelen niet mogen gebruiken? </vraag>
      <vraag nummer="5">Op welke wijze heeft u geanticipeerd op dergelijke ontwikkelingen en gebruik gemaakt van de bevoegdheid om een beleid te ontwikkelen betreffende het verlenen van ontheffingen in geval van het uitbreken van een teeltbedreigende ziekte? Heeft u daarvoor een noodplan opgesteld waarbij in het gebruik van een effectief bestrijdingsmiddel is voorzien? </vraag>
      <vraag nummer="6">Acht u zich (mede)verantwoordelijk voor de nu ontstane situatie? Deelt u de mening dat deze ontwikkeling een stap terug is in het creëren van een verantwoord èn haalbaar bestrijdingsmiddelenbesluit? Welke mogelijkheden hebben boeren op dit moment voor een effectieve bestrijding van gewasziekten? </vraag>
      <vraag nummer="7" voetnoot="2">Kunt u uw uitspraak van een jaar geleden nog waarmaken dat het terugdringen van bestrijdingsmiddelen niet mag leiden tot het verdwijnen van bepaalde teelsoorten? <voetnoot nummer="2"/>Op welke wijze denkt u de periode te overbruggen tot een Europees gewasbeschermingsbeleid tot stand is gekomen? </vraag>
      <vraag nummer="8">Wilt u deze vragen beantwoorden voor de Vaste Kamercommissie LNV volgende week bijeenkomt voor de procedurevergadering? </vraag>
      <noten afkomstig="vraag">
         <noot nummer="1" datum="2001-08-8" bron="Zie ANP-bericht">Zie ANP-bericht, 8 augustus 2001</noot>
         <noot nummer="2" documenttype="Kamerstuk" kamerstuk-id="21 677" documentnummer="58">Kamerstuk 21 677, nr. 58</noot>
      </noten>
   </vragen>
   <antwoorden aantal="7">
      <antwoord nummer="1">Feitelijk is dat niet geheel juist. De betrokken toelatingen zijn van rechtswege beëindigd omdat niet is voldaan aan de voorwaarde waaronder deze toelatingen ingevolge artikel II van de Wet van 25 januari 2001, houdende wijziging van de Bestrijdingsmiddelenwet 1962 (landbouwkundig onmisbare gewasbeschermingsmiddelen) na 1 juli 2001 nog zouden doorlopen, namelijk dat uiterlijk per die datum voor de betrokken middelen een volledige onmisbaarheidsaanvraag met overlegging van de vereiste gegevens bij het College voor de toelating van bestrijdingsmiddelen (CTB) moest zijn ingediend. Het CTB heeft feitelijk geconstateerd dat niet aan die voorwaarde is voldaan in die zin dat de ingediende aanvragen op de gestelde datum niet volledig waren. Uit genoemde wet vloeit direct voort dat als gevolg van de constatering van het CTB de betrokken toelatingen vervallen. </antwoord>
      <antwoord nummer="2">Zoals hierboven al aangegeven is niet voldaan aan de voorwaarde waaronder de toelatingen van rechtswege na 1 juli zouden doorlopen. Ten aanzien van alle 16 ingediende aanvragen heeft het CTB moeten constateren dat gegevens ontbreken. Het CTB heeft iedere aanvrager op de hoogte gebracht om welke ontbrekende gegevens het gaat. Het CTB heeft mij de concrete informatie omtrent de ontbrekende gegevens vertrouwelijk ter beschikking gesteld, ter bescherming van de bedrijfsbelangen van de aanvragers en gelet op het expliciete verzoek van een aantal aanvragers om gegarandeerde vertrouwelijkheid. Gelet hierop zie ik geen mogelijkheden om in detail aan te geven waar het bij de betrokken aanvragen concreet aan schort. Ik volsta dan ook met de vermelding dat de ontbrekende gegevens vooral gegevens met betrekking tot volksgezondheids- en milieueisen betreffen. Het CTB is van mening dat de ontbrekende gegevens van dien aard zijn dat zonder deze gegevens geen besluit kan worden genomen omtrent de toelaatbaarheid van de betrokken middelen op basis van landbouwkundige onmisbaarheid. Wat betreft de mogelijkheden van beroep wijs ik er op dat het onderhavige besluit van het CTB een feitelijke constatering behelst, namelijk dat belangrijke gegevens in de ingediende dossiers ontbreken. Het CTB heeft, zoals gebruikelijk in de behandelingsprocedure voor toelatingsaanvragen, de aanvragers een termijn gesteld waarbinnen de ontbrekende gegevens alsnog kunnen worden aangeleverd. In dat opzicht is er thans geen sprake van een besluit met rechtsgevolg, in de zin van de Algemene wet bestuursrecht, waartegen voor belanghebbenden bezwaar bij het CTB en vervolgens beroep bij het College van Beroep voor het bedrijfsleven (CBb) openstaat. Deze aanvragen zijn op dit moment immers nog niet afgewezen. Indien de ontbrekende gegevens binnen de door het CTB geboden termijn alsnog worden aangeleverd, zullen de betrokken onmisbaarheidsaanvragen alsnog door het CTB worden behandeld. Indien echter ook na de geboden termijn de aanvragen onvolledig blijven, zal het CTB de aanvragen afwijzen. Tegen dat besluit staat bezwaar en beroep open. Het alsnog aanleveren van de ontbrekende gegevens heeft overigens geen gevolgen voor het niet meer mogen gebruiken van de betrokken middelen. De toelating van rechtswege blijft immers vervallen, omdat voor het doorlopen van de toelating van rechtswege volgens artikel II, tweede lid, van de wet van 25 januari 2001 de stand van de aanvraag op 1 juli jl. bepalend is. Ook in dit opzicht is het onderhavige besluit van het CTB naar mijn mening geen besluit met rechtsgevolg, maar een feitelijke constatering dat de aanvragen niet volledig zijn. Dat dit betekent dat de toelatingen van rechtswege zijn komen te vervallen, vloeit rechtstreeks voort uit bovengenoemde wettelijke bepaling. Formele wetgeving, zoals de wet van 25 januari 2001, is niet vatbaar voor beroep. </antwoord>
      <antwoord nummer="3">Ingevolge de Bestrijdingsmiddelenwet 1962 is het verboden om gewasbeschermingsmiddelen die niet zijn toegelaten, in de handel te brengen, in voorraad of voorhanden te hebben of te gebruiken. De toelatingen van rechtswege, waarin met de wet van 25 januari 2001 was voorzien, zijn vervallen vanaf het moment dat het CTB heeft geconstateerd dat de onmisbaarheidsaanvragen niet volledig waren. Die constatering heeft het CTB op woensdagmiddag 8 augustus gedaan. Met de mededeling die namens mij in de Staatscourant van donderdag 9 augustus is geplaatst, is het feit dat de toelatingen van rechtswege zijn vervallen, voor een ieder kenbaar gemaakt. Daarmee is men bij het overtreden van het verbod tot het in de handel brengen, in voorraad of voorhanden hebben of het gebruik van de betrokken middelen daadwerkelijk strafbaar. </antwoord>
      <antwoord nummer="4">Betrokken middelen werden voor het overgrote deel ingezet ter bestrijding van onkruid en insecten. Eén stof werd ingezet ten behoeve van schimmelbestrijding in een aantal kleinere teelten. Voor een aantal middelen zal men eventueel moeten uitwijken naar minder doelmatige alternatieven. Met betrekking tot dit teeltseizoen zij opgemerkt dat er over het algemeen minder behoefte bestaat aan onkruidbestrijding later in het teeltseizoen en dat het bestrijden van insecten in de meeste gevallen in mindere mate aan de orde is vanwege het feit dat de oogst bij de betrokken gewassen voor het grootste deel achter de rug is. Overigens merk ik op dat onderhavige middelen niet gebruikt worden bij de bestrijding van de schimmelziekte phytophthora in aardappelen. </antwoord>
      <antwoord nummer="5">De vraag naar het verlenen van ontheffingen in het geval van het uitbreken van een teeltbedreigende ziekte interpreteer ik als de vraag naar de bevoegdheid die ik op grond van artikel 16a van de Bestrijdingsmiddelenwet 1962 (Bmw) heb om vrijstelling of ontheffing te verlenen. Zoals ik reeds bij brief van 13 december 1999 heb uiteengezet voorziet artikel 16a Bmw in de mogelijkheid van het verlenen van een ontheffing of vrijstelling voor het gebruik van een niet-toegelaten gewasbeschermingsmiddel voor ten hoogste 120 dagen, indien de plantaardige productie door onvoorziene, op geen enkele andere wijze te bestrijden gevaren wordt bedreigd. Artikel 16a Bmw, en een eventueel daarop gebaseerd noodplan, biedt dus slechts een ontheffings- of vrijstellingsbevoegdheid in situaties waarin sprake is van een onvoorziene omstandigheid, zoals een plots optredende, in Nederland normaliter niet te verwachten plaag of plantenziekte, waarin het gebruik van een niet-toegelaten of een voor andere doeleinden toegelaten middel dringend vereist is. In de thans aan de orde zijnde situatie van het vervallen van de toelating van een aantal onmisbaar geachte gewasbeschermingsmiddelen, is geen sprake van dergelijke onvoorziene omstandigheden. Artikel 16a is in deze situatie dan ook niet van toepassing. Mede om die reden is juist de wettelijke voorziening inzake de landbouwkundig onmisbare gewasbeschermingsmiddelen getroffen. Ik ben van mening dat met het creëren van deze wettelijke voorziening een uiterste poging gedaan is om bepaalde onmisbaar geachte gewasbeschermingsmiddelen te behouden. </antwoord>
      <antwoord nummer="6">De thans ontstane situatie vloeit voort uit het feit dat de door het landbouwbedrijfsleven en industrie bij het CTB ingediende aanvragen niet volledig zijn, zoals de wet van 25 januari 2001 als voorwaarde verbindt aan het doorlopen van de toelatingen van rechtswege. Daarmee zijn landbouwbedrijfsleven en de industrie dus volledig verantwoordelijk voor het vervallen van de toelating van rechtswege voor deze stoffen. De overheid is vanzelfsprekend geen partij bij het indienen van toelatingsaanvragen. Het vervallen van de van rechtswege toelating van een aantal stoffen zie ik bovendien niet als een stap terug in het creëren van een verantwoord en haalbaar bestrijdingsmiddelenbeleid. Het vervallen van de toelating is het logische gevolg van het feit dat geen volledig dossier is aangeleverd binnen de door de wet gestelde termijn. Hierdoor kan thans niet worden geconstateerd of de betrokken middelen voldoen aan de eisen die de wet daaraan stelt. Uiteindelijk is ook het landbouwbedrijfsleven niet gebaat met een gewasbeschermingsbeleid waarbinnen het mogelijk zou zijn middelen toe te laten waarvan niet onverkort kan worden vastgesteld dat ze voldoen aan normen met betrekking tot volksgezondheid, arbeidsveiligheid en milieu. Met betrekking tot de mogelijkheden voor een effectieve bestrijding van plantenziekten verwijs ik naar het antwoord op vraag 4. </antwoord>
      <antwoord nummer="7">De uitspraak dat het terugdringen van het gebruik van risicovolle bestrijdingsmiddelen niet mag leiden tot het verdwijnen van teelten, is geen uitspraak van mij geweest, maar het standpunt van een meerderheid in uw Kamer. Ik heb dat standpunt uiteraard serieus genomen en als richtsnoer gehanteerd bij het opstellen en uitwerken van de wettelijke voorziening voor landbouwkundig onmisbare gewasbeschermingsmiddelen. In dat kader heb ik evenwel meerdere malen, zowel in de parlementaire stukken als tijdens de beraadslagingen met uw Kamer, duidelijk aangegeven dat het behouden van teelten naar mijn mening zijn grenzen heeft. In dit verband verwijs ik volledigheidshalve naar de nota naar aanleiding van het verslag van de Tweede Kamer (TK 1999–2000, 27 076, nr. 8). Daarin heb ik gesteld dat wanneer ten aanzien van een bepaald gewasbeschermingsmiddel geconstateerd wordt dat niet kan worden voldaan aan de in dit verband opgestelde criteria en voorschriften, het beroep op landbouwkundige onmisbaarheid van dat middel niet gehonoreerd zal kunnen worden. Het bovenstaande is zonder meer van toepassing op de huidige situatie, waarin sprake is van het feit dat niet is voldaan aan een van de in de wet opgenomen voorwaarden voor het doorlopen van de toelating van rechtswege als overgangsmaatregel. In de nota «Zicht op gezonde teelt» die ik vorige maand aan uw Kamer heb aangeboden, heb ik uiteengezet op welke wijze meer aangesloten kan worden bij het tempo van de uitvoering van het Europese gewasbeschermingsbeleid. Naast het feit dat een gecertificeerde plantaardige productie aanknopingspunten kan bieden voor een meer specifiek op verschillende teelten gericht toelatingsbeleid, is de herprioritering van het beoordelingsprogramma van het CTB in dit kader van belang. </antwoord>
      <noten afkomstig="antwoord"/>
   </antwoorden>
</kvr>
