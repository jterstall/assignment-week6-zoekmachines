<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) over het mogelijk sjoemelen met examens op het Luzac College. (Ingezonden 29 april 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5129
</item>
         <item attribuut="Inhoud">Betreft vragen naar aanleiding van een bericht in de Telegraaf van 29 april 1997.</item>
         <item attribuut="Rubriek">Voortgezet onderwijs (Examens)</item>
         <item attribuut="Trefwoorden">Examens</item>
         <item attribuut="Vindplaats">Kamervragen met antwoord 1996-1997, nr. 1383, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">1997-06-12</item>
         <item attribuut="Datum_indiening">1997-04-29</item>
         <item attribuut="Document-id">KVR5129</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2825" allpagenumbers="2825 2826" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1383" onderwerp="" indiendatum="1997-04-29">
         <vrager partij="CDA" oorsprong="parlement">Van de Camp</vrager>
         <vraagt-aan/>
      </vraagdata>
      <antwoorddata antwoorddatum="12 juni 1997), zie ook Aanhangsel Handelingen nr. 1242, vergaderjaar 1996–1997">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het bericht, dat er gesjoemeld zou worden met examens op het Luzac College? <voetnoot nummer="1"/>
      </vraag>
      <vraag nummer="2">Wat zijn de bevindingen van de Onderwijsinspectie ten aanzien van de toepassing van de examenregeling in het particulier onderwijs? </vraag>
      <vraag nummer="3">Welke stappen wilt u nemen om deze aantijging nader te onderzoeken? </vraag>
      <noten afkomstig="vraag">
         <noot nummer="1" datum="1997-04-29" bron="Telegraaf">Telegraaf, 29 april 1997</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Algemeen Het Luzac College is een niet door de overheid bekostigde instelling die op grond van artikel 56 van de WVO aangewezen is om examens mavo, havo, vwo af te nemen. Alle examenvoorschriften die voor de opleidingen vavo van de bekostigde instellingen in het beroepsonderwijs gelden, zijn ook op deze school van toepassing. Onderzoek in 1994 Het artikel spreekt over examenresultaten in 1994. In dat jaar speelde de affaire rond het aangewezen instituut «De Boer», waar, bij zowel het schoolonderzoek als het centraal schriftelijk, ernstige onregelmatigheden hadden plaatsgevonden. Ook bij het Luzac College vond toen een inspectie-onderzoek plaats: «Er waren geruchten – waarschijnlijk mede onder invloed van de hierboven genoemde onregelmatigheid (De Boer) – dat het Luzac College stelselmatig schoolonderzoeken zou verhogen om lage cijfers van het centraal schriftelijk te compenseren. Onderzoek leerde echter dat de verhouding tussen de cijfers van het schoolonderzoek en van het centraal schriftelijk niet anders is dan bij andere vavo-scholen...» (citaat uit «examens 1994 getoetst», het jaarlijkse examenverslag van de inspectie, p. 21). Meer details vindt men in de notitie gericht aan de minister «SO- en CE-cijfers van het Luzac College vergeleken» (De Meern, 13-7-1994). Onderzoek in 1996 In 1996 werd nader onderzoek gedaan naar de verhouding tussen schoolonderzoekcijfers en de cijfers centraal examen van het Luzac College. Daarbij werden er grote verschillen geconstateerd bij zowel mavo, havo als vwo. Bij havo ging het om gemiddeld 3 vakken met een verschil van meer dan een punt tussen schoolonderzoek en centraal schriftelijk en bij vwo ging het om gemiddeld 5 vakken. De inspecteur belast met het toezicht op de instelling drong aan op straffe maatregelen om dergelijke verschillen in de toekomst te voorkomen. Vanaf het schooljaar 1996–1997 resulteerde dit in de volgende veranderingen ten aanzien van de regeling voor het schoolonderzoek: – Elke Luzac-vestiging verzorgde tot dan toe de eigen schoolonderzoeken. Vanaf het schooljaar 1996–1997 gebeurde dit regionaal (noord, midden, zuid) en vanaf het schooljaar 1997–1998 zal dat landelijk zijn. – Bij de weging van de schoolonderzoekcijfers, komt bij de meeste vakken, exclusief de talen, de nadruk op de tweede helft van het jaar te liggen. In de oude situatie was de verhouding tussen de schoolonderzoeken 1:1:1, vanaf 1996–1997 werd dit 1:2:3. – Ook de gelegenheid tot herkansing werd beperkt van driemaal (na elke periode een vak naar keuze), naar eenmaal op jaarbasis voor kandidaten met drie vakken of minder en tweemaal voor kandidaten met vier vakken of meer. </antwoord>
      <antwoord nummer="3">De aantijging, die betrekking heeft op het examenjaar 1993, is reeds in 1994 door de inspectie onderzocht. Het resultaat daarvan was dat de aantijging niet kon worden bevestigd: de resultaten weken niet wezenlijk af van het landelijke vavo-beeld. In 1996 werden er wel te grote verschillen geconstateerd tussen de cijfers van het schoolonderzoek en het centraal examen. Er werden echter onmiddellijk maatregelen genomen (zie antwoord 2). In 1998 zal de inspectie opnieuw een onderzoek doen naar de verhouding tussen de schoolonderzoekcijfers en die van het centraal examen op het Luzac College, ten einde vast te stellen of de maatregelen het gewenste effect hebben gesorteerd. </antwoord>
      <noten afkomstig="antwoord"/>
   </antwoorden>
</kvr>
