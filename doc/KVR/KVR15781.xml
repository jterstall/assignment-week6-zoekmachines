<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de staatssecretaris van Verkeer en Waterstaat over het concept-convenant Nationaal Antennebeleid. (Ingezonden 23 april 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15781
</item>
         <item attribuut="Inhoud">Vragen over lacunes in het concept-convenant Nationaal Antennebeleid, inzake het storen van elektrische apparatuur in woningen door opgestelde antennes.</item>
         <item attribuut="Rubriek">Communicatie, media en informatievoorziening (Telecommunicatie) Milieu (Hinderwet)</item>
         <item attribuut="Trefwoorden">Hinder Telecommunicatie</item>
         <item attribuut="Vindplaats">Kamervragen met antwoord 2001-2002, nr. 1248, Tweede Kamer</item>
         <item attribuut="Vraagnr_bij_indiening">2010209520</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2002-06-10</item>
         <item attribuut="Datum_indiening">2002-04-23</item>
         <item attribuut="Document-id">KVR15781</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2635" allpagenumbers="2635 2636" vetnummer="2010209520" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15781" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1248" onderwerp="" indiendatum="2002-04-23">
         <vrager partij="GroenLinks" oorsprong="parlement">Vendrik</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-06-10">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat het concept-convenant niets zegt over de storing van elektrische apparatuur? Klopt het dat de overheid hierdoor haar verantwoordelijkheid krachtens de Hinderwet en de EU-richtlijn inzake EMC (89/336/EEG) verzuimt? Zo ja, bent u voornemens alsnog aandacht in het Convenant te besteden aan de storing van elektrische apparatuur? </vraag>
      <vraag nummer="2">Hoe beoordeelt u het feit dat in het concept-convenant niets is geregeld betreffende de bewijsvoering inzake het voldoen aan referentieniveaus (6.4)? Zou deze niet minimaal voor derden toetsbaar, transparant en geloofwaardig moeten zijn? </vraag>
      <vraag nummer="3">Waarom is niet zoals in andere landen, onder expliciete verwijzing naar het voorzorgbeginsel, gekozen voor een veiligheidsfactor t.o.v. de veldsterkte van 10 (Italië, Zwitserland) dan wel 100 (Land Salzburg in Oostenrijk)? </vraag>
      <vraag nummer="4">Zou in paragraaf 6.6.1 van het concept-convenant het punt van lokale omstandigheden en andere bronnen niet nader gespecificeerd moeten worden, zodat ook opteleffecten met bronnen van radiofrequente velden, die in feite op de relevante locatie binnenshuis staan, worden meegenomen, juist ook omdat veldsterkten in woningen ook van belang zijn? </vraag>
      <vraag nummer="5">Is het u bekend dat het concept-convenant de bepaling bevat dat een meerderheid (van 50%+1) van de bewoners tegen moet zijn om plaatsing van een antenne tegen te houden? Is het u bekend dat dit tegen de wil van een kamermeerderheid is (oppositie plus PvdA)? </vraag>
      <vraag nummer="6">Hoe beoordeelt u het feit dat de toestemmingsprocedure zoals neergelegd in het concept-convenant geheel in handen komt van de direct belanghebbende telecombedrijven? </vraag>
      <vraag nummer="7">Ziet u in de hier gestelde vragen aanleiding om niet tot ondertekening van het Convenant in zijn huidige vorm over te gaan? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">In de nationale regelgeving zijn regels gesteld ter voorkoming van storing aan electrische apparatuur (electromagnetische compatibiliteit). Ingevolge het besluit van 28 maart 2000, houdende regels inzake randapparaten en radioapparaten (Besluit randapparaten en radioapparaten) dienen antenne-installaties te voldoen aan de essentiële eisen met betrekking tot de electromagnetische compatibiliteit van EU-richtlijn 89/336/EEG (EMC-richtlijn). Een nadere regeling in het Convenant is derhalve niet nodig. </antwoord>
      <antwoord nummer="2">In Nederland bestaan thans geen wettelijke normen voor de blootstelling aan elektromagnetische velden. Regelgeving hieromtrent, gebaseerd op de Wet Milieubeer, is in voorbereiding. Zoals aangegeven tijdens het notaoverleg Nationaal Antennebeleid van 14 mei 2001, is vooruitlopend hierop in het kader van de totstandkoming van het convenant door de Ministeries van Volkshuisvesting, Ruimtelijke Ordening en Milieubeheer en Verkeer en Waterstaat overleg gevoerd met de operators voor mobiele telefonie om tot afspraken te komen over de beperking van de blootstelling van de bevolking aan de velden afkomstig van antenne-installaties voor mobiele telefonie. Hierbij hebben de referentieniveaus van de Europese aanbeveling van 12 juni 1999 (1999/519/EG) als uitgangspunt gegolden. Tevens is op basis van het ALARA principe rekening gehouden met de werkelijke stralingbelasting van de bevolking in de omgeving van antennes voor mobiele telefonie, welke in Nederland doorgaans aanzienlijk gunstiger is dan de Europese referentieniveaus aangeven. De operators hebben de zorgplicht te voldoen aan de referentieniveaus betreffende de beperking van blootstelling van de bevolking aan elektromagnetische velden. Een door de operators te hanteren kwaliteitsprocedure dient dit mede te bewerkstellingen. Door middel van het periodiek verstrekken van gegevens met betrekking tot de door de operators geplaatste vergunningvrije antenne-installaties, alsmede door middel van de per individueel geplaatste antenne-installatie op te vragen gegevens, zal de Inspectie Verkeer en Waterstaat, Divisie Telecom, toezien op een juiste naleving van de bepalingen inzake de blootstellingslimieten. De bevindingen van een specifiek onderzoek, waarbij in de regel door de Inspectie Verkeer en Waterstaat een meting ter plekke wordt uitgevoerd, zijn openbaar. Voorts zal voor een ieder op de website van het Nationaal Antennebureau de contouren van de referentieniveaus per geplaatste vergunningvrije antenne-installatie te raadplegen zijn. Voornoemde bepalingen voldoen naar mijn oordeel in voldoende mate aan een gewenste transparantie en geloofwaardigheid. </antwoord>
      <antwoord nummer="3">Zoals in de nota Nationaal Antenne Beleid is aangegeven, is het kabinet van mening dat door toepassing van de door de Raad van Ministers van de Europese Unie aanbevolen referentiewaarden in voldoende mate aan het voorzorgprincipe is voldaan. In haar advies GSM-basisstations (GR-advies 2000/16) concludeert de Gezondheidsraad dat er op basis van de thans beschikbare wetenschappelijke informatie geen redelijk vermoeden is van gezondheidsrisico als gevolg van blootstelling aan elektromagnetische velden met een sterkte lager dan deze internationaal aanbevolen referentiewaarden. In lijn met deze conclusie zijn in het convenant deze referentiewaarden overgenomen, zonder toepassing van een extra veiligheidsfactor gebaseerd op het voorzorgbeginsel. Opgemerkt moet worden dat mede op basis van het ALARA beginsel in het convenant extra waarborgen zijn opgenomen op basis waarvan aangenomen mag worden dat de feitelijke blootstelling van de bevolking aanzienlijk lager zal zijn dan op basis van de referentiewaarden. </antwoord>
      <antwoord nummer="4">Aanpassing van de tekst van paragraaf 6.6.1 van het concept convenant is niet nodig. De huidige tekst stelt nu reeds dat, bij de bepaling van de sterkte van het elektromagnetisch veld en het toetsen daarvan aan de gestelde referentiewaarden, rekening moet worden gehouden met de mogelijke cumulatie van alle op de betreffende plaats aanwezige velden. </antwoord>
      <antwoord nummer="5" voetnoot="1 2">Tijdens het notaoverleg van 14 mei 2001 zijn twee moties ingediend met betrekking tot de instemmingrecht: de motie Nicolaï/Bakker over bestaande regelgeving voor instemming huurders <voetnoot nummer="1"/>en de motie Vendrik over het individuele klachtrecht van huurders <voetnoot nummer="2"/>. De eerste motie is afgevoerd en niet in stemming gebracht, de tweede motie is verworpen. Uit het bovenstaande blijkt dat er geen kamermeerderheid bestaat tegen de in het concept-convenant opgenomen bepaling. </antwoord>
      <antwoord nummer="6">Conform artikel 5 van het concept-convenant is de uitvoering van de instemmingprocedure in handen van een onafhankelijk gecertificeerd administratiebureau dat belast is met de verzending, ontvangst, telling en bewaring van de antwoordformulieren. De betrokken operators blijven wel verantwoordelijk voor de juiste naleving van de instemmingprocedure, inclusief de inhoud van de instemmingaanvraag. De afgesproken procedure biedt voldoende waarborg voor een zorgvuldige afwikkeling van de instemmingprocedure. </antwoord>
      <antwoord nummer="7">Naar mijn oordeel is met de huidige bepalingen sprake van een evenwichtig Convenant, waarbij in ruime mate rekening is gehouden met de belangen van alle betrokken partijen. </antwoord>
      <noten afkomstig="antwoord">
         <noot nummer="1">Kamerstukken 27 561, nr. 4</noot>
         <noot nummer="2">Kamerstukken 27 561, nr. 12</noot>
      </noten>
   </antwoorden>
</kvr>
