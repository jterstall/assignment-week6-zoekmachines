<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris en de minister van Binnenlandse Zaken en Koninkrijksrelaties over de inventarisatie van risicobedrijven door gemeenten. (Ingezonden 18 oktober 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16762
</item>
         <item attribuut="Inhoud">Vragen naar aanleiding van het bericht in Trouw van 15 oktober 2002 dat de gemeente Utrecht ongeveer 150 risicovolle bedrijven buiten beschouwing heeft gelaten bij het inventariseren van risicobedrijven.</item>
         <item attribuut="Rubriek">Arbeid (Arbeidsbescherming) Bedrijfsleven en industrie (Ondernemingen) Criminaliteit en openbare orde (Rampenpreventie en -bestrijding)</item>
         <item attribuut="Trefwoorden">Arbeidsbescherming Ondernemingen Rampenbestrijding</item>
         <item attribuut="Vindplaats">Kamervragen met antwoord 2002-2003, nr. 420, Tweede Kamer</item>
         <item attribuut="Vraagnr_bij_indiening">2020301940</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2002-12-02</item>
         <item attribuut="Datum_indiening">2002-10-18</item>
         <item attribuut="Document-id">KVR16762</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="881" allpagenumbers="881 882" vetnummer="2020301940" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16762" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="420" onderwerp="" indiendatum="2002-10-18">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het waar dat de gemeente Utrecht circa 150 risicovolle bedrijven buiten beschouwing heeft gelaten bij haar inventarisatie van risicobedrijven? </vraag>
      <vraag nummer="2">Op grond van welke argumenten zijn deze bedrijven niet onderzocht? Zijn er meer steden en gemeenten waar de inventarisatie van riskante bedrijven achterstand heeft opgelopen dan wel achterwege is gebleven? </vraag>
      <vraag nummer="3">Welke bedrijven zijn buiten beschouwing gebleven? In welke risicocategorie(en) vallen deze? </vraag>
      <vraag nummer="4">Wat zijn de gevolgen van het uitstel of afstel van de risico-inventarisatie voor de rampenbestrijding bij deze bedrijven? Worden hierdoor ook andere acties zoals het opstellen van aanvals- en ontruimingsplannen voor de desbetreffende bedrijven opgeschort? </vraag>
      <vraag nummer="5">Betekent deze situatie niet dat potentieel onveilige situaties worden gedoogd? </vraag>
      <vraag nummer="6">Wat vindt u in dit kader van de uitspraken van de burgemeester van Utrecht, mevrouw Brouwer, dat inventarisatie niet tot meer veiligheid leidt, terwijl de Commissaris van de Koning, de heer Staal, waarschuwt voor het wegzakken van de aandacht voor veiligheid? </vraag>
      <vraag nummer="7">Wat gaat u doen om te verzekeren dat de risico-inventarisaties bij de Nederlandse gemeenten ten spoedigste worden afgerond? </vraag>
      <vraag nummer="8">Heeft u kennisgenomen van de risicokaart van de provincie Utrecht? Bent u van mening dat dit initiatief de transparantie van de risico’s voor de bevolking verbetert? Zo ja, zou dit initiatief uitgebreid kunnen worden naar de overige provincies? </vraag>
      <noten afkomstig="vraag">
         <noot nummer="2"/>
         <noot nummer="1" datum="2002-10-15" bron="Trouw">Trouw, 15 oktober 2002</noot>
         <noot nummer="2">Met ingang van 14 oktober 2002 in te zien op www.provincie-utrecht.nl </noot>
      </noten>
   </vragen>
   <antwoorden aantal="6">
      <antwoord nummer="1, 2 en 3">In het ambtsbericht van de burgemeester van Utrecht wordt het volgende meegedeeld. De gemeente Utrecht heeft niet alle bedrijven met een extern veiligheidsrisico, waarvoor de gemeente bevoegd gezag is, voor de gestelde datum kunnen inventariseren. De inventarisatiewerkzaamheden moeten door dezelfde medewerkers worden gedaan die de bedrijven inspecteren. Het inventarisatieproject gaat daardoor ten koste van het normale handhavings- en controlewerk. Met het toeleveren van de belangrijkste bedrijven is een evenwicht gezocht tussen de voortgang van het normale werk (waarmee de veiligheid nog het meest is gediend) en het inventarisatiewerk. Er zijn ongeveer 650 bedrijven aangemeld voor de zgn. «longlist». Vanwege de beperkte capaciteit bij de afdeling Bedrijfsinspectie van de Dienst Stadsontwikkeling is vervolgens uit deze lijst een selectie van 26 bedrijven gemaakt; dat zijn bedrijven die in de categorie risicovolle bedrijven (de «shortlist») thuishoren. Voor deze bedrijven is een nauwkeuriger en diepgaander opgave geproduceerd. De voor de «shortlist» gevraagde gegevens kunnen niet uit de voor de vergunningverlening beschikbare gegevens worden gehaald en vergen dus aanvullend werk. De gemeente taxeert dat in totaal tussen honderd en tweehonderd Utrechtse bedrijven op de shortlist thuishoren. De inventarisatie is derhalve nog niet volledig. De melding in Trouw «Utrecht laat 150 riskante bedrijven uit rapport» is onjuist, omdat daaruit ten onrechte zou kunnen worden afgeleid dat de gemeente geen informatie wil verstrekken of zelfs heeft achtergehouden. De gemeente werkt eraan om alle bedrijven met externe veiligheidsrisico’s aan de inventarisatie toe te voegen. Ik kan daar nog aan toevoegen dat het maken van een risico-inventarisatie primair een verantwoordelijkheid van het lokale bevoegd gezag is. Naar aanleiding van de aanbevelingen van de Commissie Oosting en de Commissie Alders, is het kabinetsbeleid er thans op gericht de risico-inventarisatie door gemeenten verplicht te stellen. U zie mijn antwoord bij vraag 7. </antwoord>
      <antwoord nummer="4">Van uitstel of afstel is geen sprake. Het is evident dat eventuele adviezen van de Regionale Stuurgroep Rampenbestrijding omtrent het maken van aanvals- of bereikbaarheidsplannen de gemeente Utrecht later zullen bereiken. </antwoord>
      <antwoord nummer="5">Dit is niet het geval. De gemeente Utrecht wijst erop dat de nog voor de shortlist in aanmerking komende bedrijven alle beschikken over een milieuvergunning, waardoor het risico voor de omgeving conform de wettelijke normen is ingeperkt. Bij het maken van de vergunningen heeft de brandweer steevast geadviseerd om de brandveiligheidsaspecten te beoordelen, waardoor de brandweer bekend is met het bedrijf. </antwoord>
      <antwoord nummer="6">Een risico-inventarisatie is een onderdeel van het meeromvattende beleid op het gebied van rampenbeheersing. De risicokaart die op grond van de gegevens uit de inventarisatie kan worden samengesteld, is een instrument waarmee het veiligheidsbewustzijn van burgers, bestuurders, hulpverleningsorganisaties en het bedrijfsleven kan worden vergroot. Dan is er een stevige basis voor het uitvoeren van maatregelen om de veiligheid te vergroten. </antwoord>
      <antwoord nummer="7">Op 24 oktober jl. is het voorstel van de Wet kwaliteitsbevordering rampenbestrijding bij de Tweede Kamer ingediend (TK 2002–2003, 28 664, nrs. 1–2). De inwerkingtreding is voorzien op 1 januari 2004. In het wetsvoorstel wordt de risico-inventarisatie een expliciet onderdeel van het rampenplan. </antwoord>
      <antwoord nummer="8">Ja. Ik ben van mening dat het instrument risicokaart de transparantie van risico’s voor de burger verbetert. Ook een aantal andere provincies heeft inmiddels een vorm van een risicokaart, die voor de burger toegankelijk is. Ik heb het initiatief genomen om in nauwe samenwerking met de provincies een landelijke standaard te ontwikkelen voor een risicokaart. </antwoord>
      <noten afkomstig="antwoord"/>
   </antwoorden>
</kvr>
