<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over taxi's. (Ingezonden 25 september 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16608
</item>
         <item attribuut="Inhoud">Vragen over het taxivervoer, onder meer ten aanzien van de gehanteerde tarieven, die te hoog zouden zijn.</item>
         <item attribuut="Rubriek">Verkeer, vervoer en waterstaat (Personenvervoer)</item>
         <item attribuut="Trefwoorden">Taxi's</item>
         <item attribuut="Vindplaats">Kamervragen met antwoord 2002-2003, nr. 292, Tweede Kamer</item>
         <item attribuut="Vraagnr_bij_indiening">2020300500</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2002-11-06</item>
         <item attribuut="Datum_indiening">2002-09-25</item>
         <item attribuut="Document-id">KVR16608</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="609" allpagenumbers="609 610" vetnummer="2020300500" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16608" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="292" onderwerp="" indiendatum="2002-09-25">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-11-6">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw mening over het bericht «Taxi moet te traceren zijn»? <voetnoot nummer="1"/>
      </vraag>
      <vraag nummer="2">Kunt u een overzicht geven van de ontwikkeling van de taxitarieven sinds de invoering van de Wet Deregulering Taxivervoer? Is deze ontwikkeling in overeenstemming met het doel van de wet om de tarieven voor de passagiers te verlagen? Zo neen, wat voor maatregelen gaat u nemen om deze tarieven te verlagen? </vraag>
      <vraag nummer="3">Bent u bereid aanvullende maatregelen te treffen tegen het programmeren van zogenaamde «toeristentarieven» in de taximeter? Zo ja, wat voor maatregelen gaat u nemen? Zo neen, waarom niet? </vraag>
      <vraag nummer="4">Deelt u de mening van de Consumentenbond dat het noodzakelijk is dat taxi’s die zich niet aan de regels houden traceerbaar worden, bijvoorbeeld door een voor de passagiers duidelijk herkenbaar nummer op de buitenkant? Zo ja, wat voor maatregelen gaat u nemen en op welke termijn? Zo neen, waarom niet? </vraag>
      <vraag nummer="5">Bent u bereid te zorgen voor een snelle invoering van een meldpunt voor klachten? Zo ja, op welke termijn kunnen we dit verwachten? Zo neen, waarom niet? </vraag>
      <vraag nummer="6">Heeft u het idee dat de rechten van de passagiers voldoende gewaarborgd worden op dit moment? Zo ja, kunt u dit toelichten? Zo neen, wat voor maatregelen gaat u nemen? </vraag>
      <vraag nummer="7">Bent u bereid om de Wet Deregulering Taxivervoer op een zo kort mogelijke termijn te evalueren in plaats van te wachten tot de toegezegde evaluatie in 2004? Zo ja, op welke termijn kunnen we deze evaluatie verwachten? Zo neen, waarom niet? </vraag>
      <noten afkomstig="vraag">
         <noot nummer="1" datum="2002-09-23" bron="Het Parool">Het Parool, 23 september 2002</noot>
      </noten>
   </vragen>
   <antwoorden aantal="7">
      <antwoord nummer="1">Oplichting van klanten door taxichauffeurs in Amsterdam heeft een negatieve uitwerking op het beeld dat men heeft over de kwaliteit van het taxivervoer en de veiligheid van passagiers. Overigens moet wel worden bedacht dat een belangrijk deel van de taxibranche zich niet met dergelijke praktijken bezighoudt, maar een goed vervoerproduct biedt. De Consumentenbond eist maatregelen tegen deze praktijken. In dit kader zijn in de Wet personenvervoer 2000 reeds bepalingen opgenomen dat de vervoerder aan de klant de mogelijkheid moet bieden om een klacht over het taxivervoer in te dienen en een eventueel geschil hierover voor te leggen aan een geschillencommissie voor taxivervoer. Hieraan is helaas door de taxiondernemingen tot op heden onvoldoende uitvoering gegeven. Op dit moment bereid ik een aantal maatregelen voor om de positie van de consument van taxivervoer te versterken. Zie ook mijn antwoorden op de vragen 5 en 6. Ten aanzien van de traceerbaarheid van taxi’s verwijs ik naar mijn antwoord op vraag 4. </antwoord>
      <antwoord nummer="2">Ik beschik nu over meer gegevens dan toen de Kamer geïnformeerd werd in oktober 2001, omdat de cijfers over de tariefontwikkeling in de Monitor en evaluatie deregulering taxivervoer over 2001 inmiddels bekend zijn. Bleek een stadsrit in de periode 1999-2000 met 12,5% in prijs te zijn gestegen en een buitenrit met 14%, in de periode 2000–2001 is een stadsrit met 1,3% in prijs gestegen en een buitenrit met 1,4%. De prijsontwikkeling in de periode 2000–2001 blijft daarmee duidelijk onder de ontwikkeling van het inflatieniveau en er is dus sprake van een relatieve prijsdaling voor dat jaar. Met de deregulering van het taxivervoer is beoogd om meer product- en tarief-differentiatie te bewerkstelligen en door een ruimer aanbod de prijskwaliteit-verhouding op de taximarkt te laten verbeteren. Op enkele plaatsen worden inmiddels producten aangeboden met lagere tarieven dan voorheen. Uiteindelijk moet uit de waardering van de klant blijken of de keuzemogelijkheden op het gebied van product, prijs en beschikbaarheid positief worden beoordeeld. De Monitor en evaluatie deregulering taxivervoer 1999–2001 geeft aan dat de waardering van de consument onveranderd is. De consument waardeert de taxi overigens al enkele jaren met het relatief goede gemiddelde rapportcijfer van rond de 7,3 (op een schaal van 1–10). Mede gezien de tariefontwikkeling in 2001, zie ik nu geen aanleiding om maatregelen te treffen met als doel de tarieven te verlagen. Voorts ben ik van mening dat het te vroeg is om definitieve conclusies te trekken met betrekking tot het afschaffen van het maximumtarief. Ik zou dit, alvorens te besluiten, willen koppelen aan de tariefontwikkelingen in 2002 en 2003 en te betrekken bij de evaluatie over de gehele evaluatie-periode 2000–2003. </antwoord>
      <antwoord nummer="3">In beginsel zijn de taxitarieven vrijgelaten, mits de tarieven zich onder het maximumtarief bevinden zoals geregeld in de Regeling maximumtarief en bekendmaking tarieven taxivervoer. Indien de gehanteerde vervoerprijs uitgaat boven dat maximum, is sprake van een strafbaar feit waartegen opgetreden kan worden. Indien de hoge ritprijs gevolg is van opzettelijk omrijden, is sprake van oplichting en dient een formele klacht daarover mogelijk te zijn. Dan is het belangrijk dat de benadeelde klant makkelijk kan traceren welke vervoerder het betreft. In de antwoorden 4 tot en met 6 ga ik nader in op de concrete maatregelen die daartoe op dit moment worden genomen. </antwoord>
      <antwoord nummer="4">Over de suggestie van de Consumentenbond om aan de buitenkant van de taxi een duidelijk herkenbaar nummer aan te brengen ben ik van mening dat de blauwe taxikentekenplaat daarvoor volstaat. Op grond van de Regeling maximumtarief en bekendmaking tarieven taxivervoer is reeds verplicht gesteld dat de vervoerder de gehanteerde tarieven goed zichtbaar maakt op de buitenzijde en binnenin de taxi. Ik ben voornemens om een tariefkaart verplicht te stellen waarop naast de naam en telefoonnummer van de vervoerder ook het telefoonnummer van het landelijke meldpunt wordt vermeld. Zo zal bij een klacht in eerste instantie de klant zelf de vervoerder moeten kunnen traceren. Duidelijke tarieven en goede traceerbaarheid dragen ieder bij aan meer transparantie van de markt en daarmee aan de beoogde betere marktwerking. Ik zal deze punten meenemen in de voorlichtingscampagne richting consument over de klachten- en geschillenregeling, die voor het komende voorjaar op het programma staat. </antwoord>
      <antwoord nummer="5">Al geruime tijd geleden heb ik het initiatief genomen voor de oprichting voor een landelijk klachtenmeldpunt voor taxi. Dat is van belang als de klant zijn klacht niet kan (en in voorkomende gevallen wil) indienen bij de vervoerder zelf. Het meldpunt ontvangt dan de klacht, traceert de vervoerder en stuurt de klacht voor afhandeling alsnog door naar de desbetreffende vervoerder. Dit meldpunt is per 1/1/2003 operationeel. </antwoord>
      <antwoord nummer="6" voetnoot="1">Naast de verplicht te stellen tariefkaart en het landelijk klachtenmeldpunt taxi wordt ook hard gewerkt aan de oprichting van een Geschillencommissie Taxivervoer die ook per 1/1/2003 operationeel kan zijn. Deze geschillencommissie kan een voor beide partijen bindende uitspraak doen. Belangrijke basis daarbij vormen de algemene vervoervoorwaarden voor taxivervoer waarover de taxibranche, de Consumentenbond en mijn ministerie in gesprek zijn. Daarin kunnen rechten en plichten van zowel vervoerder als klant meer in detail worden vastgelegd. In deze vervoervoorwaarden kan ook worden opgenomen dat het niet is toegestaan dat opzettelijk wordt omgereden, met als gevolg dat een veel te hoge ritprijs ontstaat. Al met al betekent het pakket aan maatregelen zoals hiervoor geschetst een goede basis voor een forse verbetering van de positie van de consument en wordt gedeeltelijk invulling gegeven aan de Kamermotie van 10 oktober 2001 <voetnoot nummer="1"/>. </antwoord>
      <antwoord nummer="7">De jaarlijks uit te voeren monitor en de eindevaluatie van de wet hebben betrekking op de periode 2000–2003. Vorig jaar oktober heeft in uw Kamer een discussie plaatsgevonden over de tussenresultaten na één jaar en de voorgestelde eindevaluatie in 2004. Ik zie in de ontwikkelingen in de tussenliggende periode geen reden om alsnog van het toen ingenomen standpunt af te wijken en nu reeds meer definitieve conclusies te trekken over de effecten van de wet. Ervaringen in het buitenland wijzen ook in de richting dat de effecten pas na een paar jaar goed zichtbaar en meetbaar zijn. Zoals in mijn antwoord op vraag 2 al aangegeven, ben ik voornemens ook het besluit over al dan niet handhaving van het maximumtarief te koppelen aan de eindevaluatie. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 910" documentnummer="37">Kamerstuk 25 910, nr. 37</noot>
      </noten>
   </antwoorden>
</kvr>
