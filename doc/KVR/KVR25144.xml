<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs (CDA) en Snijder-Hazelhoff (VVD) aan de ministers van Verkeer en Waterstaat en van Binnenlandse Zaken en Koninkrijksrelaties over de veiligheid van de scheepvaart op de Westerschelde. (Ingezonden 23 september 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25144
</item>
         <item attribuut="Inhoud">Vragen over het veiligheidsrisico bij scheepsrampen op de Westerschelde. Indieners vragen zich af of de rampenplannen wel zijn toegesneden op scheepsrampen waarbij gevaarlijke stoffen in het geding zijn. Aanleiding is het vastlopen van een containerschip met giftige stoffen aan boord op 20 september 2005.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Energie, water en grondstoffen (Grondstoffen) Verkeer, vervoer en waterstaat (Binnenscheepvaart) Verkeer, vervoer en waterstaat (Goederenvervoer) Verkeer, vervoer en waterstaat (Vaarveiligheid)</item>
         <item attribuut="Trefwoorden">Binnenscheepvaart Ongevallen Rampenbestrijding Vaarveiligheid Vervoer gevaarlijke stoffen Westerschelde</item>
         <item attribuut="Vindplaats">Kamervragen met antwoord 2005-2006, nr. 1080, Tweede Kamer</item>
         <item attribuut="Vraagnr_bij_indiening">2050600200</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Buijs</persoon>
            <persoon partij="VVD">Snijder-Hazelhoff</persoon>
         </item>
         <item attribuut="Datum_reaktie">2006-03-15</item>
         <item attribuut="Datum_indiening">2005-09-23</item>
         <item attribuut="Document-id">KVR25144</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2293" allpagenumbers="2293 2294" vetnummer="2050600200" code="0506tkkvr1080" lopendefooter="Tweede Kamer, vergaderjaar 2005–2006, Aanhangsel" filenaam="KVR25144" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1080" onderwerp="" indiendatum="2005-09-23">
         <vrager partij="CDA" oorsprong="parlement">Buijs</vrager>
         <vrager partij="VVD" oorsprong="parlement">Snijder-Hazelhoff</vrager>
         <vraagt-aan>de ministers van Verkeer en Waterstaat en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-03-15">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van het feit dat op 20 september jl. een containerschip, met giftige stoffen aan boord, is vastgelopen op de Westerschelde? </vraag>
      <vraag nummer="2">Wilt u de Kamer informeren over uw reactie op de aan de minister van Verkeer en Waterstaat gerichte brief van de gemeente Reimerswaal d.d. 7 juni jl. waarin bezorgdheid wordt uitgesproken over het veiligheidsrisico van scheepvaart op de Westerschelde? </vraag>
      <vraag nummer="3">Welke maatregelen wilt u nemen om de veiligheid op de Westerschelde te verbeteren? </vraag>
      <vraag nummer="4">Zijn de nu bestaande rampenplannen volledig toegesneden op een (grote) scheepsramp op de Westerschelde waarbij gevaarlijke stoffen in het geding zijn? Wordt met deze rampenplannen ook geoefend? Zo ja, hoe vaak? </vraag>
      <vraag nummer="5">Welke invloed kan verdere verdieping van de Westerschelde hebben op de toe- of afname van het veiligheidsrisico bij scheepsrampen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">Ik zend de bedoelde reactie in afschrift hierbij. <voetnoot nummer="1"/>
      </antwoord>
      <antwoord nummer="3">In het kader van het lopende programma Nautische Veiligheid Westerschelde zijn de vaargeul en de ankergebieden ter hoogte van de rede van Vlissingen reeds aangepast en is een elektronische kaart en een elektronisch hulpmiddel voor de navigatie van de grootste schepen gerealiseerd. Nog in uitvoering zijn: – ontwikkeling van een geautomatiseerd planningsinstrument voor de grootste schepen en schepen met gevaarlijke lading (Westerschelde planner), een proef met dit instrument loopt; – maatregelen om het opleidingsniveau en de training van de Vlaamse en Nederlandse verkeersleiders op hetzelfde niveau te brengen. Naar aanleiding van de ongevallen in het Nauw van Bath zijn de volgende maatregelen uitgevoerd: – het uitbrengen van een aangescherpte interne instructie door de gemeenschappelijke nautische autoriteit, waarin aan de verkeersleiders en de loodsen aanwijzingen worden gegeven voor de passage van de scheepvaart door het Nauw van Bath en de noodzaak wordt onderstreept van intensieve samenwerking en informatie-uitwisseling tussen deze partijen; – het door de loodsdienst uitbrengen van een interne instructie met aanbevelingen voor de loodsen over de passage van het Nauw van Bath; – het uitvoeren van extra baggerwerkzaamheden in de binnenbocht van het Nauw van Bath, ter verbetering van de manoeuvreerbaarheid van grote schepen ter plaatse. In de beantwoording van de vragen van de heer Slob hieronder, wordt het maatregelenprogramma in detail weergegeven. In de bij vraag 2 genoemde brief wordt uitgebreider op nog lopende onderzoeken ingegaan, die mogelijk tot aanvullende maatregelen kunnen leiden. </antwoord>
      <antwoord nummer="4">Er is een vigerend rampbestrijdingsplan Westerschelde uit 1998 met daaraan gekoppeld uitvoeringsregelingen. Dat plan is ook gehanteerd bij het in vraag 1 vermelde incident. Een nieuwe herziene versie is in voorbereiding. Recent is door de CdK van Zeeland een rapport opgesteld over de Rampenbestrijding in de Westerschelderegio; daarin is onder meer gekeken naar realistisch geachte scenario’s en de mogelijkheden die het Openbaar Bestuur Zeeland heeft om hierbij op te treden. Conclusie uit dit rapport is dat de gemeenten momenteel onvoldoende zijn toegesneden om de verantwoordelijkheid voor de hulpverlening op de Westerschelde te kunnen waarmaken. Het rapport beveelt aan dat BZK en de CdK initiatieven ontplooien om samen met VenW te komen tot betere samenwerkingsafspraken met de gemeenten en de nautische organisaties, werkzaam op en rondom de Westerschelde. De rapportage wordt binnenkort aan de minister van BZK en aan mij aangeboden en met de CdK besproken. BZK zal initiatieven nemen en streeft er naar eind volgend jaar met concrete voorstellen te komen om tot duurzame verbeteringen te komen. Verder is er door het bestuur van de regionale brandweer reeds opdracht gegeven voor een onderzoek naar de benodigde hulpverleningscapaciteit op het water. Daarvan is inmiddels een eerste conceptrapport beschikbaar. In de gemeenten vinden bestuurlijke oefeningen plaats en daarbij komen afwisselend specifieke rampscenario’s in beeld. Achterliggende gedachte daarbij is dat er zo veel ramptypen denkbaar zijn dat onmogelijk jaarlijks voor al die scenario’s oefeningen kunnen worden gehouden. De bestuurlijke organisaties wordt daarom ook zo veel mogelijk ingericht en geoefend op een generieke aansturing en werkwijze van de rampenbestrijdingsorganisatie. Afgelopen jaren is op deze wijze in elke van de 6 gemeenten aan de kust/waterlijn een bestuurlijke oefening geweest inzake een scheepvaartcalamiteit (aanvaring pont, containerschip en schip met olielekkage). </antwoord>
      <antwoord nummer="5">Die invloed is tweeërlei. Enerzijds kunnen dan grotere, dieper stekende schepen de Westerschelde bevaren. Van een dergelijk schip zal de benodigde breedte in bochten groter zijn. Bovendien zullen, indien een groter schip met gevaarlijke stoffen in bulk bij een ramp betrokken raakt en indien ook het volume van een tank van dat schip groter is dan die van de nu voorkomende schepen, de gevolgen naar evenredigheid groter worden. Anderzijds zal door de schaalvergroting bij een bepaalde hoeveelheid jaarlijks te transporteren stoffen het aantal schepen kleiner zijn en daardoor ook de kans op ongevallen afnemen. Een en ander is meegenomen in de studies ten behoeve van de ontwikkelingsschets Schelde-estuarium 2010. Daarin is geconcludeerd dat het risico vrijwel onafhankelijk is van de verruiming. Kennelijk heffen de genoemde invloeden elkaar op. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
