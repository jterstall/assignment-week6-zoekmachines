<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kalsbeek-Jasperse (PvdA) over de rol van het OM met betrekking tot de deal in de Juliet-zaak. (Ingezonden 21 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5141
</item>
         <item attribuut="Inhoud">Betreft de door de Officier van Justitie gesloten c.q. te sluiten deal met Perry P., en voorlegging daarvan aan de Centrale Toetsingscommissie (CTC). Deze vragen dienen ter aanvulling op eerdere vragen van het lid Koekkoek (zie Aanhangsel nr. 1401).</item>
         <item attribuut="Rubriek">Rechterlijke organisatie (Openbaar ministerie) Strafrecht en strafprocesrecht (Getuigen) Strafrecht en strafprocesrecht (Opsporingsonderzoek) Strafrecht en strafprocesrecht (Vervolging)</item>
         <item attribuut="Trefwoorden">Openbaar ministerie Opsporingen Procesrecht Strafvervolging</item>
         <item attribuut="Vindplaats">Kamervragen met antwoord 1996-1997, nr. 1399, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Kalsbeek-Jasperse</persoon>
         </item>
         <item attribuut="Datum_reaktie">1997-06-16</item>
         <item attribuut="Datum_indiening">1997-05-21</item>
         <item attribuut="Document-id">KVR5141</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2857" allpagenumbers="2857 2858" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1399" onderwerp="" indiendatum="1997-05-21">
         <vrager partij="PvdA" oorsprong="parlement">Kalsbeek-Jasperse</vrager>
         <vraagt-aan/>
      </vraagdata>
      <antwoorddata antwoorddatum="1997-06-16">
         <antwoorder functie="minister" ministerie="Justitie">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Op welke momenten had de betreffende Officier van Justitie in de Juliet-zaak (onderdelen van) de gesloten c.q. te sluiten deal met Perry P. aan de CTC moeten voorleggen? Wanneer en waarom is dat niet gebeurd? </vraag>
      <vraag nummer="2">Hoe actief is de CTC of een andere instantie binnen het OM (bijv. vergadering van P.G.’s of de betreffende Hoofd Officier van Justitie) zelf geweest in het volgen van Officier van Justitie van Spierenburg? </vraag>
      <vraag nummer="3">Zijn er na de terechtwijzing in november 1996 door de CTC nog specifieke aanwijzingen gegeven aan de betreffende Officier van Justitie? Hoe is de betreffende Officier van Justitie begeleid c.q. geïnstrueerd nu de richtlijndeals met criminelen werd herzien terwijl deze zaak liep? </vraag>
      <vraag nummer="4">Met wie is door de betreffende Officier van Justitie overleg gepleegd over de te volgen strategie tijdens het onderzoek en ter terechtzitting? Is overwogen dat verklaringen van één crimineel wellicht onvoldoende zouden blijken? Kunnen deze overwegingen c.q. het ontbreken daarvan worden toegelicht? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Koekkoek. CTC = Centrale Toetsingscommissie </toelichting>
   <antwoorden aantal="4">
      <antwoord nummer="1">In onderhavig geval kon aanvankelijk aangenomen worden dat geen sprake was van een afspraak met een crimineel. Verdachte legde immers eigener beweging een bekentenis en belastende verklaringen over zijn medeverdachten af. Om deze reden is de zaak dan ook niet vooraf aan de CTC voorgelegd. De hoofdofficier van justitie heeft de zaak pas in een later stadium, in overleg met de verantwoordelijke procureur-generaal, aan de CTC voorgelegd toen duidelijk was welke bewijsrechtelijke consequenties ten aanzien van de medeverdachten aan de verklaringen van de verdachte konden worden verbonden. De CTC kwam in haar vergadering van 12 november 1996 tot de conclusie, dat gesproken kon worden van een afspraak met een crimineel. De commissie tekende daarbij aan dat het soms, gelet op de wijze waarop een zaak zich ontwikkelt, niet altijd even gemakkelijk is het moment te bepalen waarop een zaak ter toetsing moet worden voorgelegd. Ook het college van procureurs-generaal kwam na intensieve gedachtewisseling met de hoofdofficier tot de conclusie dat, achteraf bezien, sprake was van een afspraak met een crimineel en dat de zaak terecht alsnog aan de CTC is voorgelegd. Het was echter ook voor het college duidelijk dat de zaak in het beginstadium dusdanig anders lag, dat voorlegging aan de CTC toen nog niet in de rede lag. </antwoord>
      <antwoord nummer="2">De CTC heeft niet de zelfstandige bevoegdheid om een zaak, die ter toetsing is voorgelegd, actief te volgen. De CTC is immers een adviescommissie ten behoeve van het college van procureurs-generaal. Het is de parketleiding die de behandelend officier van justitie tijdens het onderzoek en ter zitting de bij een complexe en uitzonderlijke strafzaak passende, intensieve begeleiding heeft gegeven. </antwoord>
      <antwoord nummer="3">Zoals hiervoor reeds is aangegeven was er geen sprake van een terechtwijzing van de CTC aan de betrokken officier van justitie. Het optreden van deze officier van justitie, voor zover gerelateerd aan het maken van een afspraak met een criminele getuige, werd beheerst door de destijds geldende richtlijn van de procureurs-generaal uit 1983, die met ingang van 1 april van dit jaar is vervangen door een richtlijn van het college van procureurs-generaal. In het inhoudelijk beoordelingskader is echter geen substantiële wijziging gebracht: in de oude én de nieuwe richtlijn is sprake van toetsing aan proportionaliteit en subsidiariteit; deze criteria worden ook gebruikt door de rechtbank te Breda, die overigens de gesloten overeenkomst toelaatbaar achtte. In de nieuwe richtlijn en door de rechtbank wordt het belang van volledige openheid van politie en justitie over de inhoud van de gemaakte afspraken benadrukt. De uitkomst van deze toetsing is in het vonnis van de rechtbank neergelegd. </antwoord>
      <antwoord nummer="4">Zoals bij het antwoord op vraag 2 reeds is vermeld, heeft de leiding van het arrondissementsparket te Breda de behandelend officier van justitie tijdens het onderzoek en gedurende de behandeling ter zitting de bij een complexe en uitzonderlijke strafzaak passende, intensieve begeleiding gegeven. Een deal met een criminele getuige wordt overeenkomstig de richtlijn (zowel die uit 1983 als de herziene uit 1997) slechts gesloten als de te verkrijgen informatie essentieel is voor opsporing en bewijs. Dat impliceert het risico dat bij het wegvallen van de aldus verkregen getuigenverklaring, onvoldoende bewijs overblijft en dus geen veroordeling zal volgen. Het alternatief voor het nemen van dit risico is het afzien van vervolging. Overigens zijn in de onderhavige strafzaak wel veroordelingen uitgesproken, zij het niet ten aanzien van alle verdachten en niet ten aanzien van alle tenlastegelegde feiten. </antwoord>
      <noten afkomstig="antwoord"/>
   </antwoorden>
</kvr>
