<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen het lid Rijpstra (VVD) aan de staatssecretaris van Volksgezondheid, Welzijn en Sport en de minister van Binnenlandse Zaken en Koninkrijksrelaties over het supportersproject van FC Groningen. (Ingezonden 1 maart 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19851
</item>
         <item attribuut="Inhoud">Vragen naar aanleiding van artikel in Dagblad van het Noorden, editie Groningen, over het supportersproject FC Groningen, waarmee het voetbalgeweld in het Oosterpark sterk zou afnemen.</item>
         <item attribuut="Rubriek">Criminaliteit en openbare orde (Handhaving openbare orde) Vrijetijdsbesteding (Sport)</item>
         <item attribuut="Trefwoorden">Sport Vandalisme</item>
         <item attribuut="Vindplaats">Kamervragen met antwoord 2003-2004, nr. 1155, Tweede Kamer</item>
         <item attribuut="Vraagnr_bij_indiening">2030409360</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">2004-03-29</item>
         <item attribuut="Datum_indiening">2004-03-01</item>
         <item attribuut="Document-id">KVR19851</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2451" allpagenumbers="2451 2452" vetnummer="2030409360" code="0304tkkvr1155" lopendefooter="Tweede Kamer, vergaderjaar 2003–2004, Aanhangsel" filenaam="KVR19851" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1155" onderwerp="" indiendatum="2004-03-1">
         <vrager partij="VVD" oorsprong="parlement">Rijpstra</vrager>
         <vraagt-aan>de staatssecretaris van Volksgezondheid, Welzijn en Sport en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-03-29">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel «Voetbalgeweld in Oosterpark neemt sterk af»? <voetnoot nummer="1"/>
      </vraag>
      <vraag nummer="2">Deelt u de mening dat het onderzoek naar het supportersproject bij FC Groningen aantoont dat dit een dusdanig goed voorbeeld is dat ook andere clubs er hun voordeel mee kunnen doen? </vraag>
      <vraag nummer="3">Heeft het Landelijk Informatiepunt Supportersprojecten het Groningse supportersproject al onder de aandacht gebracht van andere clubs? Zo ja, welke resultaten zijn hieruit voortgekomen? </vraag>
      <vraag nummer="4">Welke rol speelt u bij het navolgen van goedlopende supportersprojecten zoals in Groningen? </vraag>
      <vraag nummer="5">Heeft u inmiddels overleg gevoerd met de KNVB over de invoering van supportersprojecten? Zo ja, wat zijn de uitkomsten van dit overleg? </vraag>
      <noten afkomstig="vraag">
         <noot nummer="1" datum="2004-02-24" bron="Dagblad van het Noorden">Dagblad van het Noorden, 24 februari 2004, editie Stad Groningen</noot>
         <noot nummer="2" documenttype="Kamervragen" documentnummer="320" documentjaargang="2003-2004">Aanhangsel Handelingen, nr. 320, vergaderjaar 2003–2004.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De manier waarop in Groningen wordt omgegaan met het probleem voetbalvandalisme levert positieve resultaten op. De gekozen projectstructuur, de financiering en de doelstelling zijn echter specifiek lokaal ingevuld. Dat betekent dat in een andere lokale situatie de gekozen aanpak kan verschillen van de in dit project gevolgde methode. Tegelijk kan het nuttig zijn om in dit kader gebleken effectieve methodieken aan elkaar over te dragen en zo mogelijk in te passen in de lokale situatie. In die zin kan de Groningse aanpak als voorbeeld dienen voor andere gemeenten en bvo’s. Dat geldt overigens ook voor andere projecten, zoals bijvoorbeeld de sociaalpreventieve projecten bij Cambuur, Vitesse en NEC. </antwoord>
      <antwoord nummer="3">Sinds enkele maanden is het LIS actief met als doel lokale projecten te ondersteunen en informatie uit te wisselen tussen alle betrokkenen. Daartoe is inmiddels ook een website ontwikkeld (www.lisnet.nl) die de komende tijd verder ingevuld zal worden. Gemeenten en clubs kunnen langs deze weg ook kennis nemen van goede en inspirerende voorbeelden van supportersprojecten elders. Informatie over het Groningse project zal onder meer ook via deze website worden verspreid. Mede gezien de relatief korte tijd die is verstreken sinds het uitkomen van het Groningse onderzoeksrapport, heeft het project nog niet geleid tot concrete navolging elders, wel tot belangstelling. </antwoord>
      <antwoord nummer="4">Het opzetten en financieren van supportersprojecten op lokaal niveau is een verantwoordelijkheid van gemeente, bvo, jeugdwerk en politie. Het ministerie van VWS vervult daarbij, conform de uitgangspunten van het Beleidskader bestrijding voetbalvandalisme en -geweld (2003), een ondersteunende en stimulerende rol. Via het LIS worden de lokale projecten ondersteund en wordt een landelijk netwerk opgebouwd waar informatie kan worden uitgewisseld en expertise opgebouwd en gedeeld. Voor de begeleiding van dit landelijke project zal het ministerie van VWS een klankbordgroep bijeen roepen, waarin vertegenwoordigers van de ministeries van BZK, Justitie, VWS, de KNVB, het CIV, de SOVS en de VNG participeren. </antwoord>
      <antwoord nummer="5">Ja, er wordt regelmatig overleg gevoerd met de KNVB. In het algemeen stimuleert de KNVB de betrokkenheid van de bvo’s bij de sociaalpreventieve aanpak. Het sociaalpreventieve project sluit aan bij de rol die de KNVB ziet voor de bvo’s met betrekking tot sociaalpreventieve activiteiten. De BVO faciliteert en biedt mogelijkheden aan de betrokken lokale instanties om in contact te treden met de doelgroep. De regie van dergelijke projecten ligt, mede gezien het maatschappelijk karakter van de problematiek, bij de gemeente. De aard van dergelijke projecten noodzaakt overigens de verschillende betrokken veiligheidspartners tot samenwerking teneinde alle mogelijke aspecten hierbij te betrekken en goed op elkaar af te stemmen. Zoals aangegeven biedt het voetbal de mogelijkheid in contact te treden met de doelgroep en een bvo kan hiervoor een platform zijn. De KNVB heeft inmiddels ook regelmatig werkoverleg gestart met het LIS en zal in de periodieke bijeenkomsten met de veiligheidscoördinatoren van de bvo’s aandacht vragen voor de sociaalpreventieve aanpak. Daarnaast is in de Veiligheidsverklaring, die jaarlijks aan de gemeenten en clubs wordt toegezonden, een paragraaf over het sociaalpreventieve beleid opgenomen. </antwoord>
      <noten afkomstig="antwoord"/>
   </antwoorden>
</kvr>
