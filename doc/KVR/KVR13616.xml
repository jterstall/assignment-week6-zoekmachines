<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen en Wijn (CDA) aan de staatssecretaris van Justitie over de positie van gerechtstolken. (Ingezonden 13 maart 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13616
</item>
         <item attribuut="Inhoud">Vragen naar aanleiding van het bericht in Trouw van 3 maart 2001 dat er nog steeds geen overeenstemming is met de meerderheid van de tolken en vertalers over het kwaliteitstraject en kwaliteitscontract.</item>
         <item attribuut="Rubriek">Cultuur en taal (Overig) Rechterlijke organisatie (Overig) Staats- en bestuursrecht (Vreemdelingenrecht)</item>
         <item attribuut="Trefwoorden">Immigratie Naturalisaties Rechterlijke macht Vertalers Vreemdelingen</item>
         <item attribuut="Vindplaats">Kamervragen met antwoord 2000-2001, nr. 1131, Tweede Kamer</item>
         <item attribuut="Vraagnr_bij_indiening">2000107850</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Verhagen</persoon>
            <persoon partij="CDA">Wijn</persoon>
         </item>
         <item attribuut="Datum_reaktie">2001-05-03</item>
         <item attribuut="Datum_indiening">2001-03-13</item>
         <item attribuut="Document-id">KVR13616</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2351" allpagenumbers="2351 2352" vetnummer="2000107850" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13616" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1131" onderwerp="" indiendatum="2001-03-13">
         <vrager partij="CDA" oorsprong="parlement">Verhagen</vrager>
         <vrager partij="CDA" oorsprong="parlement">Wijn</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="3 mei 2001), zie ook Aanhangsel Handelingen nr. 967, vergaderjaar 2000–2001">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat er nog steeds geen overeenstemming is met de meerderheid van de tolken en vertalers over het kwaliteitstraject en het kwaliteitscontract? <voetnoot nummer="1"/>
      </vraag>
      <vraag nummer="2" voetnoot="2">Beschouwt u het kwaliteitscontract als een «passend tarief» als bedoeld in de motie van het lid O. P. G. Vos c.s. <voetnoot nummer="2"/>of moeten de in 1998 overeengekomen tarieven inzake tolk en vertaaldiensten als passend worden beschouwd? </vraag>
      <vraag nummer="3">Is het waar dat er nog steeds ongekwalificeerde tolken en asielzoekers worden ingezet, omdat gediplomeerde en gespecialiseerde tolken weigeren het kwaliteitscontract te ondertekenen? </vraag>
      <vraag nummer="4">Hoe verhoudt deze gang van zaken zich tot de toegezegde verhoging van de kwaliteit naar aanleiding van de vernietigende rapporten van de Nationale ombudsman over de kwaliteit van de tolken en vertalers onder andere bij de asielprocedure? </vraag>
      <vraag nummer="5" voetnoot="3">Kunt u uiteenzetten hoe u uitwerking hebt gegeven aan de wens van een kamermeerderheid in het algemeen overleg van 11 oktober 2000 om hernieuwd met de tolken te overleggen teneinde de problemen met het kwaliteitscontract op te lossen? <voetnoot nummer="3"/>
      </vraag>
      <vraag nummer="6">Waarom heeft u de Kamer tot op heden niet van de patstelling tussen Justitie en de tolken op de hoogte gesteld? </vraag>
      <vraag nummer="7">Welke gevolgen heeft het feit dat tot op heden slechts 1500 van de 3400 tolken en vertalers het kwaliteitscontract hebben ondertekend voor de effectiviteit van de nieuwe Vreemdelingenwet? </vraag>
      <noten afkomstig="vraag">
         <noot nummer="1" datum="2001-03-3" bron="Trouw">Trouw, 3 maart 2001</noot>
         <noot nummer="2" documenttype="Kamerstuk" kamerstuk-id="25 600 VI." documentnummer="22">Kamerstuk 25 600 VI., nr. 22</noot>
         <noot nummer="3">Kamerstukken II 27 400 VI, nr. 36</noot>
      </noten>
   </vragen>
   <antwoorden aantal="6">
      <antwoord nummer="1">In februari jl. heb ik aan het onderzoeksbureau Research voor Beleid opdracht gegeven de deelname aan het kwaliteitstraject te onderzoeken. Vraagstelling van dit onderzoek is in hoeverre tolken en vertalers van het kwaliteitstraject op de hoogte zijn, en wat de motieven zijn om wel of niet aan het traject deel te nemen. Daarnaast is de onderzoekers gevraagd in kaart te brengen wat de omvang is van het landelijk potentieel aan tolken en vertalers op het terrein van Justitie (de doelgroep van het kwaliteitstraject). Voor welke organisatie(s)/instelling(en) de tolk/vertaler werkzaamheden verricht en of het een hoofdbaan of een nevenfunctie betreft. Het onderzoek is in de afrondende fase. Ik verwacht de bevindingen medio komende maand aan de Tweede Kamer aan te bieden. In een conceptrapportage hebben de onderzoekers mij gemeld dat de doelgroep van het kwaliteitstraject uit circa 2225 tolken en vertalers bestaat. Thans hebben ruim 1650 tolken en/of vertalers zich voor het kwaliteitstraject aangemeld. Dit is bijna 75% van de doelgroep. Daarnaast hebben ruim 100 aspiranten zich aangemeld. Voor deze tolken en vertalers die nog geen ervaring hebben binnen de werkingssfeer van Justitie wordt een apart aspirantentraject ontwikkeld, waarna zij kunnen instromen in het kwaliteitstraject. Nog dagelijks komen er bij het Kwaliteitsbureau Tolken en Vertalers aanmeldingen binnen. Ik verwacht dan ook dat uiteindelijk de meeste tolken en vertalers zullen besluiten aan het kwaliteitstraject deel te nemen. </antwoord>
      <antwoord nummer="2">Tolken kunnen met Justitie in het kwaliteitstraject een partnerschapsovereenkomst sluiten. Zij die dat doen, komen in aanmerking voor de vergoeding waarvan ik meen dat deze passend is voor een tolk, van wie een HBO-denk- en werkniveau wordt verwacht. De vergoeding komt overeen met het salarisniveau van een ambtenaar die op HBO-niveau werkzaam is. Tolken die al voor de start van het kwaliteitstraject voor Justitie werkten en een hoger tarief kregen behouden dat tarief als een persoonsgebonden tarief. Met ingang van 2003 zullen als regel alleen nog partners voor Justitie kunnen werken. Persoonsgebonden tarieven worden niet geïndexeerd. De vergoeding behorend bij het partnerschap wel. Op enig moment zullen de persoonsgebonden tarieven worden ingehaald door de partnervergoeding. Naar de vraag of bepaalde tolkwerkzaamheden binnen de strafrechtspraak tot een specialisme gerekend moeten worden loopt onderzoek. Ik hoop daar later dit jaar uitsluitsel over te kunnen geven. Mocht het zo zijn dat er sprake is van situaties waarbij inzet van een specialist vereist is, dan zullen extra eisen en toetsen moeten worden vastgesteld waarvoor vervolgens een passend tarief moet worden vastgesteld. Voor alle duidelijkheid wil ik er op wijzen dat er nimmer tarieven met de tolken zijn overeengekomen. Ik verwijs u in dit verband naar de brief van mijn ambtsvoorganger, 13 april 2000 (J 00–291). </antwoord>
      <antwoord nummer="3 en 4">De rapporten van de Nationale ombudsman waar u op doelt hebben (mede) aanleiding gegeven voor het kwaliteitstraject tolken en vertalers. Dit traject heeft onder meer tot doel dat met ingang van 2003 alleen tolken en vertalers worden ingezet die aan de door mij vastgestelde kwaliteitseisen voldoen. Tolken en vertalers die nu al binnen de werkingssfeer van Justitie hun diensten verlenen, hebben tot 2003 de kans om door een kennistoets en een praktijktoets aan te tonen dat zij voldoen aan de kwaliteitseisen. Momenteel is er sprake van een overgangssituatie. Met ingang van 2003 is er dus sprake van een volledig werkend kwaliteitssysteem. Vooruitlopend op het kwaliteitstraject tolken en vertalers heeft de IND – die eveneens participeert in het traject – naar aanleiding van de aanbevelingen van de Nationale ombudsman in 1999 een intern beleidskader vastgesteld, waarin aan de tolk en in verband daarmee ook aan de IND-organisatie te stellen eisen worden geformuleerd. Tevens is een klachtregeling in het leven geroepen. De commissie die de klachten beoordeelt, is samengesteld uit leden van buiten de IND. Uw veronderstelling dat op dit moment asielzoekers als tolk worden ingezet door het Ministerie van Justitie is onjuist. Tolken dienen in het bezit te zijn van een vergunning die hen toestaat in Nederland te werken. Daarnaast dient hun Nederlands van voldoende niveau te zijn. Asielzoekers voldoen niet aan deze eisen. </antwoord>
      <antwoord nummer="5">Door het onderzoek, als genoemd in mijn antwoord op vraag 1, inventariseer ik welke motieven aan het eventueel niet tekenen van de partnerschapsovereenkomst ten grondslag liggen. Aan de onderzoekers is gevraagd zonodig op dit punt aanbevelingen te doen. Daarnaast ben ik eind februari met uitgebreide voorlichtingsrondes voor de tolken en vertalers gestart. Deze worden druk bezocht, ook om nadere vragen te stellen en beantwoorden over de feitelijke gang van zaken rond de partnerovereenkomst. Die vragen worden geïnventariseerd en bij de uitkomsten van het onderzoek betrokken. Ik neem mij voor daarna in overleg te treden met de tolkenorganisaties. Waar mogelijk wordt ook tussentijds met de wensen van de tolken en vertalers rekening gehouden. </antwoord>
      <antwoord nummer="6">Uit de beantwoording van de eerdere vragen moge duidelijk zijn dat er in mijn beleving geen sprake van een patstelling is. </antwoord>
      <antwoord nummer="7">Zoals reeds opgemerkt in mijn antwoord op vraag 1 bestaat de doelgroep van het kwaliteitstraject niet uit 3400 tolken en vertalers, maar uit circa 2225, waarvan 550 tolken regelmatig worden ingeschakeld door de IND. Inmiddels heeft reeds circa 50% van de IND-tolken zich voor het kwaliteitstraject aangemeld en nieuwe aanmeldingen komen nog binnen. De verwachting is daarom dat dit percentage verder zal stijgen. Ik voorzie op dit moment niet dat er in 2003 een tekort aan gekwalificeerde tolken en/of vertalers zal zijn. </antwoord>
      <noten afkomstig="antwoord"/>
   </antwoorden>
</kvr>
