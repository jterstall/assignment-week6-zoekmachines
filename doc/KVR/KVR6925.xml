<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leerkes (Unie 55+) over regiovisies voor de zorg. (Ingezonden 30 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6925
</item>
         <item attribuut="Inhoud">Vragen over hoe de activiteiten van de provincies met het ontwikkelen van regiovisies voor de zorg zich verhouden tot de gelijktijdige activiteiten terzake van de VNG en de zorgverzekeraars.</item>
         <item attribuut="Rubriek">Gezondheidszorg (Algemeen)</item>
         <item attribuut="Trefwoorden">Gezondheidszorg</item>
         <item attribuut="Vindplaats">Kamervragen met antwoord 1997-1998, nr. 1078, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="Unie 55+">Leerkes</persoon>
         </item>
         <item attribuut="Datum_reaktie">1998-04-10</item>
         <item attribuut="Datum_indiening">1998-03-30</item>
         <item attribuut="Document-id">KVR6925</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2209" allpagenumbers="2209 2210" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6925" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1078" onderwerp="" indiendatum="1998-03-30">
         <vrager partij="Unie 55+" oorsprong="parlement">Leerkes</vrager>
         <vraagt-aan/>
      </vraagdata>
      <antwoorddata antwoorddatum="1998-04-10">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Hoe verhouden de activiteiten van de provincies met het ontwikkelen van regiovisies voor de zorg, zich tot de gelijktijdige activiteiten terzake van de VNG en de zorgverzekeraars? </vraag>
      <vraag nummer="2">In hoeverre wordt de participatie van de patiëntenplatforms aangetast door het feit dat de VNG en de zorgverzekeraars een zorgvisie ontwikkelen? Wat zijn de gevolgen voor de vraaggestuurde zorg? </vraag>
      <vraag nummer="3">Welke rol krijgen de provincies, die nu op basis van de overgangswet verzorgingshuizen regiovisies schrijven met betrekking tot zorgvoorzieningen (Art. 1, lid h en 18), na 2001 in de totstandkoming van de regiovisies? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De regiovisie kan als basis dienen voor de advisering door de provincies over de bouwprioritering in het kader van de Wet ziekenhuisvoorzieningen. Dit is echter niet de belangrijkste functie van de regiovisie. De regiovisie is vooral het resultaat van overleg over de gewenste ontwikkelingen in de zorg in de desbetreffende regio. In dit overleg wordt een relatie gelegd tussen (ontwikkelingen in) vraag en aanbod van zorg en tussen de verschillende sectoren van zorg, zodat een voor de regio afgestemd totaalbeeld van gewenste zorgontwikkelingen ontstaat. Het overleg wordt gevoerd door (tenminste) patiënten/consumenten, (zorg)aanbieders, zorgverzekeraars, gemeenten en provincie. De provincie heeft hierbij een stimulerende en coördinerende taak. De partijen die betrokken zijn bij de totstandkoming van het kaderscheppend landelijk protocol over zorg-op-maat in de GGZ (zorgkantoren, zorgaanbieders en patiënten/consumenten) en de partijen die afspraken maken over de taken van het zorgkantoor (gemeenten, zorgverzekeraars en patiënten/consumenten) zijn eveneens partij bij de regiovisie. De activiteiten van de provincies en van VNG en zorgverzekeraars op deze beide gebieden kunnen derhalve met elkaar in de pas lopen, waarbij de onderscheiden verantwoordelijkheden (dienen te) worden gerespecteerd. Op deze wijze kunnen beide processen elkaar versterken. Dat de provincie op zichzelf geen specifieke rol heeft bij de totstandkoming van het landelijk protocol zorg-op-maat in de GGZ, vormt geenszins een belemmering voor de vervulling van zijn stimulerende en coördinerende taak bij de totstandkoming van de regiovisie. In tegendeel, een zekere afstand ten opzichte van de processen in het «veld» maakt dat de provincie zijn taak bij de totstandkoming van een brede regiovisie (breder dan zorg-op-maat alleen) goed kan vervullen. </antwoord>
      <antwoord nummer="2">Het principe van vraaggestuurde zorg in de AWBZ vindt plaats binnen aanbodbeheerste kaders. Instrumenten als regiovisie en landelijk protocol in het kader van zorg-op-maat in de GGZ brengen vraagsturing binnen het systeem van aanbodbeheersing tot stand. De participatie van de patiëntenplatforms wordt hierdoor niet aangetast. Doordat patiënten/consumenten partij zijn bij de totstandkoming van het landelijk protocol in het kader van zorg-op-maat en de regiovisie is hun rol geformaliseerd en versterkt. </antwoord>
      <antwoord nummer="3">In de overgangswet verzorgingshuizen wordt de regiovisie ingezet om een afstemming te bereiken tussen de formele provinciale planning voor de verzorgingshuizen, de regionaal georiënteerde besluitvorming van de centrale overheid voor de verpleeghuiszorg (waarbij de provincies adviseren), de meestal lokaal geïnitieerde ontwikkelingen in de extramurale ouderenzorg en de uitvoering van de WBO-plannen door de Ziekenfondsraad. De regiovisie kan hier gehanteerd worden om besluitvorming binnen de ouderenzorg die op verschillende plaatsen en op verschillende momenten plaatsvindt op elkaar af te stemmen. Degene die belast wordt met deze afstemming is de provincie vanuit haar formele WBO-taken. Gelet op deze formele taken heeft de regiovisie in de overgangswet verzorgingshuizen een richtinggevend karakter. Deze functie is gekoppeld aan het overgangstraject van de WBO. Hierbij blijft de formele beslissing aanwijzing te geven aan de Ziekenfondsraad voorbehouden aan de minister van VWS. Na 2001 is de functie van de regiovisie een andere. De regiovisie krijgt in het wetsvoorstel Wet bouwbeheersing zorgvoorzieningen (WBZ) zijn definitieve wettelijke weerslag. In dat kader is de regiovisie een resultaat van overleg gevoerd door patiënten/consumenten, aanbieders, zorgverzekeraars, gemeenten en provincie. Bij dat overleg wordt een relatie gelegd tussen (ontwikkelingen in) vraag en aanbod van zorg en tussen de verschillende sectoren van zorg, alles vanuit de specifieke regionale situatie. Het provinciaal bestuur stimuleert en coördineert de totstandkoming van de regiovisie. In het kader van de WBZ is de regiovisie derhalve vooral gericht op het aanbrengen van samenhang in de gewenste ontwikkelingen op de verschillende terreinen van zorg in de regio. Hierbij wordt een cyclisch proces beoogd. Van de door de minister van VWS vastgestelde landelijke sectorale zorgvisies wordt op regionaal niveau via de regiovisie een uitwerking gegeven. De regiovisies vormen vervolgens weer input voor de te actualiseren landelijke sectorale zorgvisies. Hiernaast kan de regiovisie als basis dienen voor de advisering door de provincie over de bouwprioriteiten. </antwoord>
      <noten afkomstig="antwoord"/>
   </antwoorden>
</kvr>
