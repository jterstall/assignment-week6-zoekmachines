<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hillen (CDA) over geheimzinnigheid rond het financieringstekort. (Ingezonden 8 januari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6329
</item>
         <item attribuut="Inhoud">Vragen over het niet bekendmaken van het financieringstekort aan het eind van 1997.</item>
         <item attribuut="Rubriek">Rijksbegrotingen (Algemeen)</item>
         <item attribuut="Trefwoorden">Financieringssaldi</item>
         <item attribuut="Vindplaats">Kamervragen met antwoord 1997-1998, nr. 543, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Hillen</persoon>
         </item>
         <item attribuut="Datum_reaktie">1998-01-16</item>
         <item attribuut="Datum_indiening">1998-01-08</item>
         <item attribuut="Document-id">KVR6329</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1109" allpagenumbers="1109 1110" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6329" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="543" onderwerp="" indiendatum="1998-01-8">
         <vrager partij="CDA" oorsprong="parlement">Hillen</vrager>
         <vraagt-aan/>
      </vraagdata>
      <antwoorddata antwoorddatum="1998-01-16">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Krijgen journalisten, in tegenstelling tot andere jaren, geen antwoord op de vraag hoe hoog het financieringstekort aan het einde van het vorig jaar tenslotte is uitgekomen? <voetnoot nummer="1"/>
      </vraag>
      <vraag nummer="2">Welk staatsgeheim is hier in het geding? </vraag>
      <vraag nummer="3">Hebben de Europese ministers van Financiën hierover onderling afspraken gemaakt? </vraag>
      <vraag nummer="4">Is er enige relatie met de besluitvorming rond de EMU? </vraag>
      <vraag nummer="5">Op welke manier hoopt u het vertrouwen in de EMU te vergroten met het introduceren van nodeloze geheimzinnigheid? </vraag>
      <vraag nummer="6">Zijn er meer onderlinge afspraken gemaakt om gegevens omtrent de overheidsadministratie niet of later te publiceren? Welke zijn dit en met welk doel zijn deze gemaakt? </vraag>
      <vraag nummer="7">Leidt de staat of wellicht de coalitie schade als het ongetwijfeld verder meevallende tekortcijfer eerder wordt gepubliceerd dan in de kort voor de gemeenteraadsverkiezingen verschijnende februarinota? </vraag>
      <vraag nummer="8">Hoe hoog is het financieringstekort in 1997 uiteindelijk uitgekomen? </vraag>
      <noten afkomstig="vraag">
         <noot nummer="1" datum="1998-01-6" bron="Zie NRC van">Zie NRC van, 6 januari 1998</noot>
      </noten>
   </vragen>
   <antwoorden aantal="1">
      <antwoord nummer="1 t/m 8" voetnoot="1 2 3 4 1 4 1 2">In de Ecofinraad van november 1997 is afgesproken dat de rapportage door de lidstaten van de realisatiecijfers over 1997 plaatsvindt in de week van 23 februari 1998. In deze rapportage worden de cijfers gemeld op basis waarvan de Europese Commissie het overheidstekort en de overheidsschuld volgens EMU-definitie vaststelt. Deze rapportage is dezelfde als de lidstaten moeten maken in het kader van de «buitensporige tekortprocedure», waarmee de Springforecast wordt gemaakt. Mede op basis van de dan door de Europese Commissie vast te stellen tekort en schuldcijfers zal besluitvorming over deelname aan de Muntunie plaatsvinden. Binnen de Ecofinraad is verder afgesproken dat de lidstaten de rapportage aan de Europese Commissie niet eerder dan eind februari openbaar zullen maken. Lidstaten kunnen wel eigen prognoses over de voorlopige budgettaire uitkomsten over 1997 naar buiten brengen. Dit zijn dan met nadruk «eigen cijfers» en dus geen Commissiecijfers. Soms ontstaan er bij de berekening van EMU-tekort en -schuld interpretatieverschillen tussen de Europese Commissie en een lidstaat over bepaalde gegevens. Daarnaast is aan het opstellen van dergelijke «eigen cijfers» niet dezelfde voorbereiding vooraf gegaan als aan de rapportage aan de Europese Commissie. Volgens zeer voorlopige cijfers van het ministerie van Financiën komt het beleidsrelevante tekort van het Rijk over 1997 circa 1 <voetnoot nummer="1"/>⁄ <voetnoot nummer="2"/>miljard lager uit dan geraamd in de Najaarsnota 1997. Het beleidsrelevante tekort zou daarmee uitkomen op 1 <voetnoot nummer="3"/>⁄ <voetnoot nummer="4"/>% BBP in plaats van op 2% BBP. Of het EMU-tekort ook een <voetnoot nummer="1"/>⁄ <voetnoot nummer="4"/>% lager zal uitkomen dan de bij Najaarsnota 1997 geraamde omvang van 1 <voetnoot nummer="1"/>⁄ <voetnoot nummer="2"/>% BBP, is afhankelijk van de nog onbekende realisaties van de vorderingensaldi van de sociale fondsen en de decentrale overheden. In de afgelopen twee jaar zijn zogeheten trial runs gehouden, die tot doel hadden om te bepalen in hoeverre de Europese lidstaten al in januari in staat waren om goede EMU-tekort- en EMU-schuldcijfers te genereren over het voorafgaande begrotingsjaar. In deze jaren zijn de Nederlandse cijfers door middel van verzending aan de Tweede Kamer ook steeds gelijktijdig met de rapportage aan de Europese Commissie openbaar gemaakt. Journalisten beschikten toen dus ook niet eerder over dit soort cijfers. De cijfers uit de trial runs gaven echter een weinig betrouwbaar beeld, vooral omdat er in januari nog onvoldoende gegevens bekend zijn over de sociale fondsen en de decentrale overheden. Daarom heeft de Ecofin voor het opleveren van de gegevens vastgehouden aan de laatste week van februari. Overigens gaat aan het opstellen van de rapportage aan de Europese Commissie de nodige voorbereiding vooraf. Tot eind februari worden nog nieuwe gegevens verwerkt, waaronder de voorlopige budgettaire uitkomsten van de sociale fondsen en de decentrale overheden over 1997. Afgezien van het feit dat de cijfers ten behoeve van deze rapportage nog niet openbaar gemaakt mogen worden, zijn deze dus, evenals in voorgaande jaren, ook feitelijk nog niet beschikbaar. Verder komen CBS-cijfers over het Bruto Binnenlands Product (BBP), die cruciaal zijn voor de berekening van tekort- en schuldquote, pas medio februari beschikbaar. In 1996 en 1997 werden bij Voorlopige Rekening (eind februari) meer definitieve tekort- en schuldcijfers over het voorgaande jaar gepresenteerd. Deze cijfers weken in beide jaren iets af van de cijfers uit de trial run. De Tweede Kamer zal eind februari 1998 door middel van de Voorlopige Rekening 1997 worden geïnformeerd over de meer definitieve tekort- en schuldcijfers over 1997. </antwoord>
      <noten afkomstig="antwoord"/>
   </antwoorden>
</kvr>
