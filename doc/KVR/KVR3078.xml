<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bijleveld- Schouten (CDA) over de vrijwillige ziekengeldverzekering voor directeuren-aandeelhouders. (Ingezonden 17 april 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3078
</item>
         <item attribuut="Inhoud">Betreft vraag naar aanleiding van een meningsverschil tussen GAK Nederland BV en het TICA ten aanzien van de vrijwillige ziekengeldverzekering bij bedrijfsverenigingen voor directeuren-aandeelhouders.</item>
         <item attribuut="Rubriek">Sociale zekerheid (Sociale verzekeringspremies)</item>
         <item attribuut="Trefwoorden">Ondernemers Ziektekostenverzekeringen</item>
         <item attribuut="Vindplaats">Kamervragen met antwoord 1995-1996, nr. 1122, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Bijleveld- Schouten</persoon>
         </item>
         <item attribuut="Datum_reaktie">1996-05-13</item>
         <item attribuut="Datum_indiening">1996-04-17</item>
         <item attribuut="Document-id">KVR3078</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2283" allpagenumbers="2283 2284" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1122" onderwerp="" indiendatum="1996-04-17">
         <vrager partij="CDA" oorsprong="parlement">Bijleveld- Schouten</vrager>
         <vraagt-aan/>
      </vraagdata>
      <antwoorddata antwoorddatum="1996-05-13">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het verschil van mening tussen GAK Nederland BV en het TICA ten aanzien van de vrijwillige ziekengeldverzekering bij bedrijfsverenigingen voor directeuren-aandeelhouders? <voetnoot nummer="1"/>
      </vraag>
      <vraag nummer="2">Wordt dit verschil van mening veroorzaakt door onduidelijkheid in de Wet Uitbreiding Loondoor- betalingsplicht bij Ziekte (WULBZ)? </vraag>
      <vraag nummer="3">Vindt u dat de door deze gang van zaken ontstane rechtsonzekerheid zo snel mogelijk moet worden opgeheven? </vraag>
      <vraag nummer="4">Kan op basis van de WULBZ ziekengeld op grond van de vrijwillige ziekengeldverzekering worden uitgekeerd ondanks de loondoorbetalingsplicht van de werkgever? </vraag>
      <vraag nummer="5">Bent u bereid om, indien de wet hierover geen duidelijkheid geeft, aanpassing van de wet te bevorderen? </vraag>
      <noten afkomstig="vraag">
         <noot nummer="1">Zie brief van GAK Nederland B.V. van 18 maart 1996, die ter inzage is gelegd bij de afdeling Parlementaire Documentatie</noot>
      </noten>
   </vragen>
   <antwoorden aantal="3">
      <antwoord nummer="1">Ik ben op de hoogte van een verschil in handelwijze door bedrijfsverenigingen die aangesloten zijn bij het GAK en de bedrijfsverenigingen die bij de overige uitvoeringsinstellingen zijn aangesloten. De bij het GAK aangesloten bedrijfsverenigingen hebben de bij hen verzekerde directeuren-aandeelhouders laten weten dat continuering van de verzekering van het ziekterisico na de invoering van Wet uitbreiding loondoorbetalingsplicht bij ziekte (Wulbz) niet zinvol is, aangezien betrokkenen geen recht meer hebben op een uitkering. De overige bedrijfsverenigingen daarentegen hebben aangegeven van mening te zijn dat een vrijwillige verzekering en uitkering voor directeuren-aandeelhouders nog wel mogelijk is. </antwoord>
      <antwoord nummer="2">De verschillende interpretaties van de wet konden ontstaan, doordat in de overgangsbepalingen van de Wulbz, in combinatie met de daaraan voorafgaande Veegwet TAV, TBA en TZ (Stb. 1995, 691) een technische onvolkomenheid is opgetreden. Voor alle duidelijkheid wil ik hier stellen dat de interpretatie van het GAK de juiste is. Bij gelegenheid van de Veegwet is een artikel 70 Ziektewet geı¨ntroduceerd dat stelt dat ook aan vrijwillig verzekerden pas ziekengeld wordt uitgekeerd indien geen aanspraak bestaat op betaling van loon. Dit betekende dat de zgn. 2/6 weken-maatregel ook voor vrijwillig verzekerden, zoals de directeur-grootaandeelhouder, is gaan gelden. Bij de wet Wulbz is de loondoorbetalingsperiode uitgebreid naar 52 weken. Bij de wet Wulbz is tevens beoogd te verduidelijken dat het hierbij gaat om loon in de zin van het BW, en niet om loon in de zin van de ZW. De toevoeging «loon als bedoeld in artikel 1638c van Boek 7a van het Burgerlijk Wetboek» is echter abusievelijk niet verwerkt in de wettekst van art. 70 ZW. De bedoeling van de wetgever is overigens zonder meer duidelijk, gezien de toelichting bij de Veegwet, en het feit dat in het overgangsrecht Wulbz voor de situatie dat de Veegwet la´ter dan de Wulbz in de werking zou treden de situatie wel goed geregeld zou zijn (Artikel XLI, onderdeel C, Wulbz). </antwoord>
      <antwoord nummer="3, 4 en 5">De wet zal op dit punt worden aangepast, in die zin dat eerderbedoelde zinsnede alsnog aan artikel 70 zal worden toegevoegd. Daarnaast is op ambtelijk niveau contact opgenomen met het Tica, teneinde te bewerkstelligen dat alle bedrijfsverenigingen in deze dezelfde lijn zullen volgen. Het Tica heeft inmiddels de bedrijfsverenigingen dringend geadviseerd directeuren-aandeelhouders te laten weten dat continuering van de verzekering van het ziekterisico na de invoering van Wulbz niet zinvol is, aangezien betrokkenen geen recht meer hebben op een uitkering. </antwoord>
      <noten afkomstig="antwoord"/>
   </antwoorden>
</kvr>
