<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over commerciele zorg in Groningen. (Ingezonden 13 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8616
</item>
         <item attribuut="Inhoud">Vragen naar aanleiding van de nieuwjaarstoepspraak van bestuursvoorzitter drs. J. Hamel van het Academisch Ziekenhuis Groningen, over het ontwikkelen van plannen om commerciele zorg aan te bieden aan particulieren die extra willen betalen als ze sneller worden geholpen.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Academische ziekenhuizen Discriminatie Gezondheidszorg Werknemers</item>
         <item attribuut="Vindplaats">Kamervragen met antwoord 1998-1999, nr. 704, Tweede Kamer</item>
         <item attribuut="Vraagnr_bij_indiening">2989905650</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-02-01</item>
         <item attribuut="Datum_indiening">1999-01-13</item>
         <item attribuut="Document-id">KVR8616</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1437" allpagenumbers="1437 1438" vetnummer="2989905650" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8616" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="704" onderwerp="" indiendatum="1999-01-13">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-02-1">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het voornemen van het Academisch Ziekenhuis Groningen om plannen te ontwikkelen om commerciële zorg aan te bieden aan particulieren die extra willen betalen als ze sneller worden geholpen en dat daarbij ook denkt aan snellere zorg voor werknemers, zoals bleek uit de nieuwjaarstoespraak van bestuursvoorzitter Hamel van dit ziekenhuis? <voetnoot nummer="1"/>
      </vraag>
      <vraag nummer="2">Wat is uw mening over zijn uitspraak dat het ziekenhuis de discussie vanuit de praktijk wil voeren en dat de buitenwereld en de politiek achteraf kunnen toetsen of de plannen acceptabel zijn? </vraag>
      <vraag nummer="3">Wat is uw mening over zijn argument om commerciëler te werken als dam tegen de dreiging van Amerikaanse gezondheidszorgketens die je met de Europese regelgeving niet meer zou kunnen tegenhouden? </vraag>
      <vraag nummer="4" voetnoot="2">Bent u van mening dat dit initiatief in strijd is met de uitspraak van de Kamer waarin zij de regering verzoekt maatregelen te nemen om alle bestaande of nieuwe initiatieven die ertoe strekken dat voorrang verleend wordt aan bepaalde groepen op grond van niet-medische criteria, te beëindigen? <voetnoot nummer="2"/>
      </vraag>
      <vraag nummer="5">Heeft u het voornemen snel contact op te nemen met de bestuursvoorzitter van het Academisch Ziekenhuis Groningen om hem te laten weten dat deze plannen niet door kunnen gaan? </vraag>
      <noten afkomstig="vraag">
         <noot nummer="1" datum="1999-01-7" bron="Nieuwsblad van het Noorden">Nieuwsblad van het Noorden, 7 januari 1999</noot>
         <noot nummer="2" documenttype="Kamerstuk" kamerstuk-id="25 170" documentnummer="7">Kamerstuk 25 170, nr. 7</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1">Ik heb kennisgenomen van de nieuwjaarstoespraak van dhr. drs. J. Hamel, voorzitter van de Raad van Bestuur van het Academisch Ziekenhuis Groningen. In zijn toespraak pleit de heer Hamel ervoor de discussie rond de scheiding tussen het collectieve en het commerciële in de zorgverlening niet te voeren vanuit de theorie, maar vanuit de praktijk. Daarom is het naar zijn beoordeling noodzakelijk dat het AZG zelf concepten ontwikkelt aan de hand waarvan de buitenwereld kan toetsen of dit al dan niet acceptabel is. Het tekstgedeelte uit de nieuwjaarstoespraak van de heer Hamel met betrekking tot dit onderwerp heb ik als bijlage bijgevoegd. <voetnoot nummer="1"/>
      </antwoord>
      <antwoord nummer="2">Ik ben het in zoverre met de voorzitter van de Raad van Bestuur eens dat wij onze ogen niet moeten sluiten voor de door hem geconstateerde maatschappelijke ontwikkelingen. Ik vind het een goede zaak dat er discussie gevoerd wordt. Het is van belang na te denken over de ruimte die ziekenhuizen in de toekomst zouden moeten hebben om de wachtlijsten op een creatieve maar rechtvaardige manier aan te pakken. Echter, mijn standpunt is nog onverminderd: geen voorrangszorg, geen tweedeling in de gezondheidszorg. Het is dan ook op dit moment absoluut niet aan de orde dat de rijken snellere hulp kunnen kopen, terwijl minder draagkrachtigen geconfronteerd worden met onaanvaardbaar lange wachtlijsten. </antwoord>
      <antwoord nummer="3 en 4">Mijn beleid is er op gericht om binnen de reguliere zorg de wachtlijsten terug te dringen tot een aanvaardbare lengte. We moeten eerst zorgen dat deze basis gelegd wordt, zodat het niet aantrekkelijk meer is voor patiënten om naar een particuliere instelling te gaan. Het terugdringen van wachtlijsten tot een aanvaardbare lengte is één van de actiepunten van het plan «Structurele aanpak van wachttijden in de zorgsector», dat breed wordt gedragen door de betrokken partijen. Uitgangspunt daarbij is dat er geen sprake is van voorrangszorg voor bepaalde groepen mensen. Voor de uitvoering van dit plan van aanpak is voor de huidige kabinetsperiode 130 miljoen gulden per jaar beschikbaar. Het Platform aanpak wachttijden is ingesteld met als doel het bewaken en stimuleren van de implementatie van het plan. Als dit doel bereikt is, is er naar mijn oordeel geen behoefte meer aan commerciële activiteiten binnen het ziekenhuis of door Amerikaanse gezondheidsketens voor mensen die eerder geholpen willen worden. Achter de uitspraak van de heer Hamel zit natuurlijk wel een gedachtegang die wij serieus moeten bekijken. Hij zegt dat er op den duur spanningen zullen ontstaan door de toenemende vergrijzing, de ontwikkeling van mogelijkheden om mensen te behandelen en doordat er altijd schaars geld zal zijn in de gezondheidszorg. We zullen niet kunnen voorkomen dat mensen die geld genoeg hebben, in of buiten Nederland een operatie kopen, omdat ze niet op een wachtlijst willen staan. Ik vind dat we hierover moeten nadenken. Dit zullen we ook doen binnen het kabinet. Het kabinet heeft al in het Regeerakkoord aangegeven dat in de tweede helft van deze kabinetsperiode geanalyseerd zal worden wat de gevolgen zijn van toekomstontwikkelingen als vergrijzing en grensvervaging in Europa. Hierbij is de centrale vraag of ons gezondheidszorgstelsel bestand is tegen deze ontwikkelingen. Daarmee zitten we nog altijd op de lijn dat er geen plaats is voor initiatieven in de gezondheidszorg die ertoe strekken dat voorrang verleend wordt aan bepaalde groepen op grond van niet-medische criteria. </antwoord>
      <antwoord nummer="5">Ik heb inmiddels contact gehad met de voorzitter van de Raad van Bestuur van het Academisch Ziekenhuis Groningen. Hij heeft mij laten weten dat het AZG nog geen concrete plannen heeft; er is dan ook geen sprake van een initiatief dat in strijd zou zijn met het verzoek van de Tweede Kamer om alle voorrangsinitiatieven te beëindigen. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
