<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Scheltema-de Nie (D66) aan de ministers van Volkshuisvesting, Ruimtelijke Ordening en Milieubeheer, van Justitie en van Binnenlandse Zaken en Koninkrijksrelaties over de vondst van zwart buskruit na het vuurwerkincident in Culemborg. (Ingezonden 30 augustus 2001); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14353
</item>
         <item attribuut="Inhoud">Een ex-werknemer van de Explosieve Opruimings Dienst verklaart dat in de vuurwerkfabriek in Culemborg zeer explosief zwart buskruit aanwezig was, waar het TNO-rapport geen melding van heeft gemaakt.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Criminaliteit en openbare orde (Rampenpreventie en -bestrijding) Milieu (Gevaarlijke stoffen)</item>
         <item attribuut="Trefwoorden">Branden Rampenbestrijding Vuurwerk</item>
         <item attribuut="Vindplaats">Kamervragen met antwoord 2001-2002, nr. 41, Tweede Kamer</item>
         <item attribuut="Vraagnr_bij_indiening">2000114910</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Scheltema-de Nie</persoon>
         </item>
         <item attribuut="Datum_reaktie">2001-09-26</item>
         <item attribuut="Datum_indiening">2001-08-30</item>
         <item attribuut="Document-id">KVR14353</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="81" allpagenumbers="81 82" vetnummer="2000114910" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14353" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="41" onderwerp="" indiendatum="2001-08-30">
         <vrager partij="D66" oorsprong="parlement">Scheltema-de Nie</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-09-26">
         <antwoorder functie="minister" ministerie="Justitie">Korthals</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Heeft u kennisgenomen van de uitzending waarin een ex-werknemer van de Explosieve Opruimings Dienst verklaart dat er na het incident met de vuurwerkfabriek in Culemborg resten zijn gevonden van het zeer explosieve zwart buskruit? </vraag>
      <vraag nummer="2">Was u op de hoogte van deze vondst? </vraag>
      <vraag nummer="3">Waarom is er in het TNO-rapport geen melding gemaakt van de vondst van dit zeer explosieve materiaal? Is het gebruikelijk dat dergelijke zaken niet in onderzoeksrapporten worden opgenomen? </vraag>
      <vraag nummer="4">Is de verklaring van de voormalig EOD-werknemer aanleiding om het onderzoek naar het incident in Culemborg te heropenen? </vraag>
      <vraag nummer="5">Zijn er na de vuurwerkramp in Enschede vergelijkbare vondsten gedaan die ook niet in het onderzoeksrapport zijn opgenomen? </vraag>
      <noten afkomstig="vraag">
         <noot nummer="1" datum="2001-08-28" bron="Nova">Nova, 28 augustus 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het bedrijf MS Vuurwerk mocht krachtens een vergunning op grond van de (inmiddels ingetrokken) Hinderwet maximaal 200 kilogram zwart buskruit opgeslagen hebben. Na de explosie in 1991 is het openbaar ministerie te Utrecht in het kader van het strafrechtelijk onderzoek onder andere geïnformeerd over de vondst van sporen van zwart buskruit en van verbrandingsresten en verbrandingsproducten daarvan. Daarnaast hebben diverse betrokkenen indertijd tegenover de politie verklaard over de aanwezigheid van zwart buskruit. In 1991 waren de bevoegde autoriteiten dus op de hoogte van deze vondst. </antwoord>
      <antwoord nummer="3">TNO is in het kader van het strafrechtelijk onderzoek destijds gevraagd om op basis van de schade in de directe omgeving de kracht van de explosie te onderzoeken en zo mogelijk iets te zeggen over de oorzaak. Het Gerechtelijk Laboratorium heeft onder andere analytisch chemisch onderzoek gedaan. Het lag dus op de weg van het Gerechtelijk Laboratorium om onderzoek te doen naar restanten van explosieven en van die taak heeft het zich ook gekweten. Voor TNO was hier geen rol weggelegd. Het Gerechtelijk Laboratorium heeft sterke aanwijzingen gevonden voor de aanwezigheid van zwart buskruit. </antwoord>
      <antwoord nummer="4">Nee. Het onderzoek naar de explosie heeft destijds geen technisch aanwijsbare oorzaak voor de aanleiding van de explosie opgeleverd. Evenmin is uit het onderzoek gebleken hoeveel zwart buskruit er ten tijde van de explosie aanwezig moet zijn geweest. Dat het meer was dan de krachtens de Hinderwet toegestane hoeveelheid is niet waarschijnlijk. Gelet hierop is heropening van het onderzoek naar de explosie uit 1991 niet opportuun. </antwoord>
      <antwoord nummer="5">Na de vuurwerkramp in Enschede is het veiligstellen van monsters door het Samenwerkingsverband Forensisch Onderzoek Bomexplosies (SFOB) mede gericht geweest op het verkrijgen van materiaal, geschikt voor technisch onderzoek naar de aanwezigheid van explosieven. De door het SFOB veilig gestelde sporen zijn onderzocht door het Nederlands Forensisch Instituut (NFI), voorheen het Gerechtelijk Laboratorium. Sporen van explosieven werden niet aangetroffen, terwijl het schadebeeld van de vloerplaat van de door een explosie veroorzaakte krater er op wijst dat de explosie niet is veroorzaakt door springstof. </antwoord>
      <noten afkomstig="antwoord"/>
   </antwoorden>
</kvr>
