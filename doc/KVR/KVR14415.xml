<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de ministers van Volksgezondheid, Welzijn en Sport en van Sociale Zaken en Werkgelegenheid over Poolse verpleegkundigen. (Ingezonden 11 september 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14415
</item>
         <item attribuut="Inhoud">Vragen naar aanleiding van een radiobericht van 7 september 2001 over de aankomst van Poolse verpleegkundigen in een Haags ziekenhuis voor een kennismakingsperiode.</item>
         <item attribuut="Rubriek">Arbeid (Werknemers) Gezondheidszorg (Medische beroepen) Welzijn (Immigratie) Welzijn (Vreemdelingen en asielzoekers)</item>
         <item attribuut="Trefwoorden">Buitenlandse werknemers Verpleegkundigen</item>
         <item attribuut="Vindplaats">Kamervragen met antwoord 2001-2002, nr. 93, Tweede Kamer</item>
         <item attribuut="Vraagnr_bij_indiening">2000115360</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-10-09</item>
         <item attribuut="Datum_indiening">2001-09-11</item>
         <item attribuut="Tekstcorrecties">Op dit aanhangsel is abusievelijk nummer 2000225360 afgedrukt. Dit moet zijn: 2000115360.</item>
         <item attribuut="Document-id">KVR14415</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="189" allpagenumbers="189 190" vetnummer="2000225360" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14415" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="93" onderwerp="" indiendatum="2001-09-11">
         <vrager partij="SP" oorsprong="parlement">Kant</vrager>
         <vraagt-aan>de ministers van Volksgezondheid, Welzijn en Sport en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-10-9">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht dat Poolse verpleegkundigen in een Haags ziekenhuis zijn gearriveerd voor een kennismakingsperiode? <voetnoot nummer="1"/>
      </vraag>
      <vraag nummer="2" voetnoot="2">Was u op de hoogte van de komst van deze verpleegkundigen? Zo ja, waarom is de Kamer zoals toegezegd hierover niet voortijdig geïnformeerd? <voetnoot nummer="2"/>
      </vraag>
      <vraag nummer="3">Zijn er nu wel of niet tewerkstellingsvergunningen afgegeven voor Poolse verpleegkundigen? Zo ja, hoeveel en wat is uw mening hierover? </vraag>
      <vraag nummer="4">Zijn er op dit moment aanvragen voor vergunningen voor Poolse verpleegkundigen? Zo ja, is er bekend of deze gehonoreerd gaan worden? Wat is hierover uw mening? </vraag>
      <vraag nummer="5">Als u hiertegen geen bezwaar heeft, wat is dan het verschil met Zuid-Afrikaanse en Surinaamse verpleegkundigen? </vraag>
      <vraag nummer="6">Wat zijn tot op heden de bevindingen van de werkgroep, bestaande uit twee vertegenwoordigers van het ministerie van Volksgezondheid in Nederland en twee van het ministerie van Volksgezondheid in Polen, die in Polen zouden bekijken of er goede plannen te maken zouden zijn? </vraag>
      <noten afkomstig="vraag">
         <noot nummer="2"/>
         <noot nummer="1" datum="2001-09-7" bron="Radio 1">Radio 1, 7 september 2001</noot>
         <noot nummer="2">Algemeen Overleg 30 mei 2001 Arbeidsmarktbeleid, Kamerstuk 27400 XVI, nr. 89</noot>
      </noten>
   </vragen>
   <antwoorden aantal="6">
      <antwoord nummer="1">Er zijn vier Poolse verpleegkundigen aanwezig geweest om in een periode van twee weken, met eigen ogen te zien welke verschillen er bestaan in werkwijze en opleidingen tussen Poolse en Nederlandse ziekenhuizen. Gedurende deze twee weken hebben ze ook een dag meegelopen in een verpleeghuis. Het bezoek is een uitvloeisel van het initiatief dat het Centrum Niderlandzkie in Wroclaw (eigenaar Wojciech Zipser) de afgelopen maanden heeft genomen om een groep van ca. 20 verpleegkundigen op te leiden in de Nederlandse taal en cultuur. Dit met medeweten en ondersteuning van de Poolse Ambassade in Nederland. Dit initiatief is genomen naar aanleiding van het gesprek van onze Minister President met de Poolse Minister President in het afgelopen najaar waarbij het huidig overschot aan verpleegkundigen in Polen onderwerp van gesprek was. Door gedurende twee weken mee te lopen in de dagelijkse praktijk van een ziekenhuis, wordt bereikt dat: – de Poolse verpleegkundigen inzicht krijgen in de kwaliteitseisen die aan hen gesteld worden; – ze een goed beeld kunnen krijgen wat hun werkzaamheden (en verantwoordelijkheden) kunnen zijn in de «leerling» periode; – ze een realistisch beeld vormen over de levensstandaard in Nederland; – de Nederlandse leidinggevenden een goed inzicht krijgen in de vaardigheden van de Poolse verpleegkundigen; – ze kunnen aangeven aan welke punten in de (taal) training in Polen aandacht moet worden geschonken. Ik ben van mening dat dit bezoek getuigt van een zorgvuldige voorbereiding van een eventuele aanstelling van Poolse verpleegkundigen in Nederland. </antwoord>
      <antwoord nummer="2">Ik heb de Kamer meermalen geïnformeerd over het feit dat de Poolse regeringsleider aan onze Minister President een aanbod heeft gedaan voor tijdelijke tewerkstelling van Poolse verpleegkundigen in Nederland en dat mijn Poolse collega mij, in aansluiting daarop, heeft voorgesteld een bilaterale werkgroep te vormen om alle consequenties van dit aanbod in beeld te brengen. Deze werkgroep is inmiddels gevormd en neemt zich voor nog dit jaar te rapporteren (zie ook mijn antwoord op vraag 6.). Het is mij bekend dat er inmiddels verscheidene initiatieven worden ontplooid voor een adequate voorbereiding van geselecteerde Poolse verpleegkundigen, die in Nederland zouden willen werken. Het bezoek van de vier Poolse verpleegkundigen is onderdeel van een van de mij bekende initiatieven. Omdat het bezoek het karakter had van een oriëntatie op de Nederlandse situatie heb ik het niet nodig gevonden hiervan melding aan de Kamer te maken. </antwoord>
      <antwoord nummer="3">In het afgelopen jaar, van medio 2000 tot medio 2001, zijn er twee tewerkstellingsvergunningen voor Poolse verpleegkundigen afgegeven. Naar mijn mening blijkt daaruit dat, zo er al grote belangstelling is bij Poolse verpleegkundigen voor aanstelling in Nederland, men zich nog bevindt in de fase van voorbereiding op de migratie. Het zeer kleine aantal geeft ook aan dat er nog geen sprake is van werving op grote schaal. </antwoord>
      <antwoord nummer="4">Arbeidsbureau Nederland heeft momenteel geen aanvragen voor tewerkstellingsvergunningen voor Poolse verpleegkundigen in behandeling. </antwoord>
      <antwoord nummer="5">Zoals onder 4. is aangegeven zijn tewerkstellingsvergunningen voor Poolse verpleegkundigen nu niet aan de orde. Zou dat wel het geval zijn dan zou ik er geen bezwaar tegen hebben mits de vergunning wordt verleend in overeenstemming met de daarover gemaakte afspraken in het kader van het Convenant Arbeidsmarkt Zorgsector. Het verschil met Zuid-Afrikaanse en Surinaamse verpleegkundigen is dat Polen herhaaldelijk op regeringsniveau heeft aangeboden om verpleegkundigen hier tewerk te stellen, terwijl de Zuid-Afrikaanse en de Surinaamse regering juist geen verpleegkundigen uit hun landen hier de gelegenheid wil bieden aan het werk te gaan. </antwoord>
      <antwoord nummer="6">In onderling overleg is een bijeenkomst van de bedoelde werkgroep gepland voor 22 en 23 oktober, hier in Nederland. Met het oog op een effectieve en doelmatige bijeenkomst hebben op 21 september jl. enkele leden van de werkgroep in Warschau voorbereidende besprekingen gevoerd. De voorbereidingen betreffen het precies in kaart brengen van de voorwaarden waaronder Poolse verpleegkundigen hier in Nederland aangesteld zouden kunnen worden. Het gaat dan om de mogelijkheden van een noodzakelijke overbrugging van het bestaande verschil tussen de opleidingsniveaus en de voorwaarden voor vergunning voor verblijf en arbeid. Ook is het van belang te bezien op welke wijze de Poolse verpleegkundigen adequaat kunnen worden voorbereid op een tijdelijk verblijf in Nederland, maar evenzeer, hoe zij na terugkeer weer ingepast kunnen worden in de Poolse zorgverlening met de kennis, vaardigheden en attitude die zij tijdens hun verblijf hier zullen hebben opgedaan. Zo mogelijk zal de werkgroep eind oktober, maar in elk geval voor het eind van dit jaar, komen tot een rapportage aan mijn Poolse collega en mij. Ik zal u van de resultaten op de hoogte stellen. </antwoord>
      <noten afkomstig="antwoord"/>
   </antwoorden>
</kvr>
