<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Binnenlandse Zaken en Koninkrijksrelaties, van Defensie en van Justitie over de Jihad. (Ingezonden 10 april 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13743
</item>
         <item attribuut="Inhoud">Vragen naar aanleiding van een website, waar bezoekers worden aangesproken met de vraag "Hoe kan mijzelf ontwikkelen voor de Jihad". Er wordt verwezen naar schietclubs en naar voorlichtingsmateriaal in de banenwinkels van Defensie.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Godsdiensten Terrorisme</item>
         <item attribuut="Vindplaats">Kamervragen met antwoord 2000-2001, nr. 1244, Tweede Kamer</item>
         <item attribuut="Vraagnr_bij_indiening">2000109200</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Defensie (DEF) Justitie (JUS)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-05-29</item>
         <item attribuut="Datum_indiening">2001-04-10</item>
         <item attribuut="Document-id">KVR13743</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2593" allpagenumbers="2593 2594" vetnummer="2000109200" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13743" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1244" onderwerp="" indiendatum="2001-04-10">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Binnenlandse Zaken en Koninkrijksrelaties, van Defensie en van Justitie</vraagt-aan>
      </vraagdata>
      <antwoorddata antwoorddatum="29 mei 2001), zie ook Aanhangsel Handelingen nr. 1143, vergaderjaar 2000–2001">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de ministers van Defensie en van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat op de website www.qoqaz.nl/jihad.htm bezoekers worden aangesproken met de vraag: «Hoe kan ik mijzelf ontwikkelen voor de Jihad»? </vraag>
      <vraag nummer="2">Is het in strijd met Nederlandse wet- of regelgeving om mensen op te roepen lid te worden van een schietclub ter voorbereiding op de Jihad? </vraag>
      <vraag nummer="3">Is er bij genoemde schietclubs sprake van een onverklaarbare aanwas van leden die nader onderzoek rechtvaardigt? </vraag>
      <vraag nummer="4">Is het u bekend dat op genoemde website wordt verwezen naar banenwinkels van Defensie waar materiaal voor militaire training ter voorbereiding van de Jihad zou worden aangeboden? </vraag>
      <vraag nummer="5">Bieden de banenwinkels van Defensie, boeken, videobanden, CD-ROM’s of andere media over militaire oefeningen en tactieken? </vraag>
      <vraag nummer="6">Zo ja, deelt u dan de mening dat deze zaken niet voor die doeleinden beschikbaar zouden moeten zijn? </vraag>
      <vraag nummer="7">Ziet u aanleiding het aanbod van wervingsmateriaal bij de 11 banenwinkels in het land en de beschikbaarheid van Landmacht Doctrine Publicaties over gevechtstechnieken bij het Defensievoorlichtingcentrum in Den Haag nader te bezien? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De oproep om lid te worden van een schietvereniging is op zichzelf niet in strijd met de Nederlandse wetgeving. De oproep tot het plegen van enig strafbaar feit of tot gewelddadig optreden tegen het openbaar gezag, al dan niet in het kader van de Jihad, zou wel een strafbaar feit kunnen opleveren. Uit de inhoud van de website blijkt echter niet van een dergelijke oproep, en ook overigens is niet gebleken van strafbare feiten die hieruit zijn gevolgd. </antwoord>
      <antwoord nummer="3">Ik heb in beginsel geen recht van inzage in de ledenadministratie van schietverenigingen. Daarom is een eventuele onverklaarbare aanwas van leden bij bepaalde schietclubs mij niet bekend. Ik zal de Koninklijke Nederlandse Schutters Associatie, waarbij overigens niet alle Nederlandse schietverenigingen zijn aangesloten, schriftelijk verzoeken mij hierover in te lichten. Uw Kamer zal hierover te zijner tijd afzonderlijk worden geïnformeerd. </antwoord>
      <antwoord nummer="4">Ja, de afdeling Werving Koninklijke Landmacht en daarmee de banenwinkels zijn door de afdeling Communicatie van de Landmachtstaf op betreffende website attent gemaakt. </antwoord>
      <antwoord nummer="5">Neen, hetgeen de banenwinkels bieden is wervend materiaal waarbij de Koninklijke Landmacht als werkgever in de arbeidsmarkt wordt gezet. In dit materiaal wordt niet inhoudelijk ingegaan op militaire oefeningen en tactieken. </antwoord>
      <antwoord nummer="6">Zie beantwoording vraag 5. </antwoord>
      <antwoord nummer="7">Noch ten aanzien van het wervingsmaterieel, noch ten aanzien van de Landmacht Doctrine Publicaties zie ik aanleiding het aanbod te herzien. Ten aanzien van deze laatste publicaties merk ik het volgende op. De Landmacht Doctrine Publicaties geven inzicht in de basisprincipes van het militair optreden van de Koninklijke Landmacht. Met deze algemene niet geclassificeerde informatie wordt aangegeven op welke wijze de Landmacht haar taken uitvoert. Het is hierom dat deze publicaties ter inzage liggen in het Defensievoorlichtingscentrum in Den Haag. Er is dan ook geen aanleiding om de beschikbaarheid van deze publicaties te herzien. </antwoord>
      <noten afkomstig="antwoord"/>
   </antwoorden>
</kvr>
