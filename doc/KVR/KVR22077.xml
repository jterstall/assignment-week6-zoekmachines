<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over aangekondigde tariefsverhogingen in de energiesector. (Ingezonden 22 december 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22077
</item>
         <item attribuut="Inhoud">Vragen naar aanleiding van een actie van de Consumentenbond tegen de stijging van de energietarieven over onder meer bevordering van markttransparantie, de rol van de DTe en de koppeling van gas- aan olieprijzen.</item>
         <item attribuut="Rubriek">Consument (Consumentenprijzen) Energie, water en grondstoffen (Algemeen)</item>
         <item attribuut="Trefwoorden">Energie Prijzen</item>
         <item attribuut="Vindplaats">Kamervragen met antwoord 2004-2005, nr. 794, Tweede Kamer</item>
         <item attribuut="Vraagnr_bij_indiening">2040505470</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2005-01-21</item>
         <item attribuut="Datum_indiening">2004-12-22</item>
         <item attribuut="Document-id">KVR22077</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1681" allpagenumbers="1681 1682 1683" vetnummer="2040505470" code="0405tkkvr794" lopendefooter="Tweede Kamer, vergaderjaar 2004–2005, Aanhangsel" filenaam="KVR22077" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="794" onderwerp="" indiendatum="2004-12-22">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="21januari 2005">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de actie van de Consumentenbond tegen de stijging van de energietarieven met 10%, waarvoor in korte tijd 23.000 handtekeningen zijn gezet? <voetnoot nummer="1"/>
      </vraag>
      <vraag nummer="2" voetnoot="2">Waarom vindt u markttransparantie belangrijker dan de bescherming van consumenten tegen te hoge tarieven, zoals u stelt in het antwoord op vraag 8 van de inmiddels door u beantwoorde vragen? <voetnoot nummer="2"/>
      </vraag>
      <vraag nummer="3">Deelt u de mening dat doel en middel goed uit elkaar gehouden moeten worden en dat transparantie zou moeten leiden tot meer concurrentie en uiteindelijk tot meer efficiëntie en lagere tarieven? Deelt u de mening dat de doelstelling om consumenten te beschermen een doelstelling van een hogere orde dan het totstandkomen van markt- en prijstransparantie, dat een middel is om deze doelstelling te bereiken? </vraag>
      <vraag nummer="4">Deelt u de mening dat de geloofwaardigheid van de liberalisering in gevaar is, nu slechts een halfjaar na de marktopening de tarieven fors omhoog gaan? </vraag>
      <vraag nummer="5" voetnoot="3">Heeft Dte inmiddels het rekenmodel <voetnoot nummer="3"/>toegepast om te bepalen wat een maximaal redelijk tarief is? Zo neen, waarom niet? Zo ja, wat was het resultaat hiervan en hoe vaak heeft dit geleid tot een lagere vaststelling van de tarieven dan deze bedrijven van plan waren? </vraag>
      <vraag nummer="6">Wanneer zal Dte de maximumtarieven, zoals bedoeld in art. 95b Elektriciteitswet en art. 44 Gaswet, vaststellen? </vraag>
      <vraag nummer="7" voetnoot="4">Welke criteria zal Dte hanteren om te bepalen of tarieven onredelijk zijn of niet? Zal daarbij gekeken worden naar het door u genoemde rekenmodel of meer naar het ontbreken van voldoende concurrentie en het aanwezig zijn van overwinsten, zoals u stelt in uw brief van 10 december jl.? <voetnoot nummer="4"/>
      </vraag>
      <vraag nummer="8">Waarom stelt u in deze brief dat u niet twijfelt aan de aanwezigheid van voldoende effectieve concurrentie? Is dit niet in strijd met het beeld dat bestaat van de energiesector als oligopolistische markt met een beperkte importcapaciteit en daardoor dus een beperkte concurrentie? En is dit beeld niet nog versterkt door het uitgebreide onderzoek dat de NMa in juli 2004 is gestart naar de energiesector? </vraag>
      <vraag nummer="9">Klopt het dat de koppeling van gas- aan olieprijzen in de praktijk vaak een gevolg is van hoe een en ander in gasinkoopcontracten geregeld is? </vraag>
      <vraag nummer="10">Kan de overheid als aandeelhouder van de Gasunie bevorderen dat de inkoopprijzen en de tarieven ontkoppeld wordt of dat opnieuw een rem wordt ingebouwd ten aanzien van de tariefsverhogingen, waarbij het als voorheen de tarieven wederom in kleine stapjes omhoog en omlaag gaan? Kunt u provincies en gemeenten aanspreken op hun verantwoordelijkheid als aandeelhouder van leveringsbedrijven om hierop te letten bij het sluiten van gasinkoopcontracten? </vraag>
      <noten afkomstig="vraag">
         <noot nummer="1">www.consumentenbond.nl</noot>
         <noot nummer="2" documenttype="Kamervragen" documentnummer="611" documentjaargang="2004-2005">Aanhangsel Handelingen, nr. 611, vergaderjaar 2004–2005.</noot>
         <noot nummer="3" documenttype="Kamervragen" documentnummer="611" documentjaargang="2004-2005">Aanhangsel Handelingen, nr. 611, vergaderjaar 2004–2005, vraag 3.</noot>
      </noten>
   </vragen>
   <antwoorden aantal="10">
      <antwoord nummer="1">Ja </antwoord>
      <antwoord nummer="2">In mijn antwoord op vraag 8 in mijn brief van 20 december 2004 (TK, 2004–2005, Aanhangsel, p. 1285 en 1286) heb ik aangegeven dat ik het compenseren van de burger voor een hogere energierekening onwenselijk acht omdat een dergelijke maatregel uiteindelijk betekent dat een gedeelte van de kosten van energie niet terecht komen op de energierekening – conform het principe «de gebruiker betaalt» – maar terugkeren als algemene belasting. Vervolgens heb ik aanvullend opgemerkt dat een dergelijke maatregel de transparantie niet zou bevorderen. Hieruit kan evenwel niet de conclusie worden getrokken dat ik ten algemene markttransparantie belangrijker zou vinden dan een sterke positie van de consument. Een sterk gepositioneerde consument staat bij mij juist hoog in het vaandel, omdat ik die beschouw als de motor achter een effectieve marktwerking. </antwoord>
      <antwoord nummer="3">Met de liberalisering van de energiemarkt wordt beoogd een betere prijs–kwaliteitsverhouding voor de consument tot stand te brengen. Verschillende middelen dragen daartoe ieder op hun eigen wijze aan bij, zoals keuzevrijheid en transparantie. Een garantie dat de prijzen ook daadwerkelijk dalen, is echter niet te geven omdat er meer factoren zijn die van invloed zijn op de hoogte van de prijzen, zoals de recent gestegen grondstofprijzen. Een goede bescherming van de consument vormt voor mij een belangrijk onderdeel van het liberaliseringsproces. Ik heb hiertoe dan ook een aantal maatregelen genomen. Zo strekte de wijzigingen van de Elektriciteits- en Gaswet in juli vorig jaar er onder meer toe de positie van de consument te versterken. De bescherming tegen onredelijke tarieven is met die wijzigingen door mij expliciet vastgelegd in regelgeving. Voorts wordt via de nieuwe monitoringstaak de retailmarkt gemonitord. Verder kent de Ministeriële regeling afnemers en monitoring Elektriciteitswet 1998 en de Gaswet van 4 juli 2004 een aantal bepalingen ter bescherming van de kleinverbruikers. Tot slot merk ik op dat de belangen van de consument worden geborgd via de door DTe verstrekte vergunningen aan leveranciers en biedt ook het Burgerlijk Wetboek voorschriften die de consument beschermen. Zowel de bescherming van de consument als het bewerkstelligen van een markt die voldoende transparant is, zijn voor mij beide dus cruciale onderdelen van het liberaliseringsproces. </antwoord>
      <antwoord nummer="4">Onder meer in mijn brief van 10 december 2004 (TK 2004–2005, 29 800, XIII, nr. 44) ben ik ingegaan op factoren die invloed hebben op de leveringstarieven. De volledige marktopening per 1juli 2004 is slechts één van deze factoren; grondstofprijzen zijn een andere belangrijke factor. Daarom kan mijns inziens niet de conclusie worden getrokken dat de gestegen energieprijzen zijn te wijten zijn aan de liberalisering als zodanig. Ik deel uw mening, als zou de geloofwaardigheid van de liberalisering in gevaar zijn, dan ook niet. </antwoord>
      <antwoord nummer="5">DTe heeft inmiddels twee maal het genoemde rekenmodel toegepast, eenmaal voor de leveringstarieven voor kleinverbruikers die gehanteerd werden in het derde kwartaal van 2004 en eenmaal voor het vierde kwartaal van 2004. Het resultaat hiervan was dat er een aantal gesprekken met vergunninghouders zijn gevoerd over de hoogte van de leveringstarieven die deze bedrijven op dat moment in rekening brachten. Naar aanleiding van deze gesprekken hebben een tweetal vergunninghouders besloten tot een lagere vaststelling van tarieven dan ze oorspronkelijk van plan waren. </antwoord>
      <antwoord nummer="6">De DTe zal overgaan tot het vaststellen van maximumtarieven wanneer een vergunninghouder onredelijke tarieven hanteert en weigert nadere bepalingen van de directeur DTe op te volgen. </antwoord>
      <antwoord nummer="7">In het genoemde rekenmodel wordt getoetst op de te realiseren inkoopprijs van elektriciteit en gas en op een redelijke brutomarge. De redelijke brutomarge die in het rekenmodel is ingebouwd gaat niet uit van overwinst maar wel van het feit dat er in een vrije markt sprake moet kunnen zijn van een zekere mate van prijsdifferentiatie. Het rekenmodel richt zich aldus op de concurrentie tussen de verschillende leveranciers. </antwoord>
      <antwoord nummer="8" voetnoot="1">In de brief aan uw Kamer over energieprijzen van 10 december 2004 (TK 2004–2005, 29 800, XIII, nr. 44) heb ik gesteld dat ik alleen reden zie om energietarieven te onderzoeken als ik vermoed dat de concurrentie tussen energieleveranciers niet effectief is, en dat als ik een dergelijk vermoeden krijg een dergelijk onderzoek niet zal nalaten. Deze stelling moet gelezen worden in de context van de brief, te weten de stijging van de energietarieven die wij thans waarnemen. Voor zover ik op basis van de huidige informatie kan beoordelen, liggen andere factoren aan de stijgingen van de tarieven ten grondslag dan een gebrek aan concurrentie. Het betreft met name de stijging van olie- en gasprijzen en de energiebelasting. Overigens blijf ik werken aan een verdere versterking van het functioneren van de energiemarkt. Zo heb ik acties in gang gezet om de concurrentie verder te versterken, zoals via de verdere unbundling en een vergroting van de interconnectiecapaciteit en de liquiditeit. Ten aanzien van de interconnectiecapaciteit streef ik bijvoorbeeld naar het afsluiten van overeenkomsten met onze buurlanden gericht op een verdere optimalisatie van de omvang en het gebruik van de interconnectiecapaciteit. <voetnoot nummer="1"/>In de nabije toekomst zal de interconnectiecapaciteit ook worden uitgebreid met de aanleg van een hoogspanningskabel tussen Nederland en Noorwegen. De uitbreiding van de interconnectiecapaciteit zal naar verwachting een gunstig effect hebben op de liquiditeit van de Nederlandse markt. Een liquide markt is op zijn beurt van belang voor een effectieve concurrentie en efficiënte marktwerking. Ik blijf de markt scherp in de gaten houden. Een sterke en daadkrachtige toezichthouder is hierbij onontbeerlijk. DTe en NMa beschikken over de noodzakelijke deskundigheid en zijn voldoende geëquipeerd om deze toezichttaak naar behoren te vervullen. Zo heeft DTe afgelopen jaar in het kader van het liquiditeitsonderzoek gekeken naar de mate van concurrentie op de Nederlandse elektriciteitsmarkt en heeft mij een aantal nuttige aanbevelingen aangedragen die ik ter harte neem. Afgelopen zomer heeft de NMa bij een viertal energiebedrijven een inval gedaan. Het onderzoek naar aanleiding daarvan is thans nog in volle gang en het zal nog geruime tijd duren voordat dat onderzoek is afgerond. Hierover kan ik dan ook geen verdere uitspraken doen. Zowel DTe, NMa als ikzelf zullen de ontwikkelingen in de markt dus nauwgezet blijven volgen en zullen zonodig daadkrachtig optreden. </antwoord>
      <antwoord nummer="9">Ja. Op de Europese gasmarkt kennen veel lange termijn contracten prijsformules waarin olie(product)prijzen voorkomen. Overigens bestaan er ook andere prijsformules, bijvoorbeeld met UK/NBP-prijzen of, met name bij contracten met een kortere looptijd, met vaste prijzen: in deze gevallen is de koppeling tussen gasen olieprijzen meer indirect. </antwoord>
      <antwoord nummer="10">Het debat over de liberalisering van de energiemarkt heeft zich gekenmerkt door een verschuivende rol van de overheid. Daar waar vroeger de overheid zijn rol als aandeelhouder nog wel een misbruikte om marktvoorwaarden voor te schrijven, geldt voor productie- en leveringsbedrijven nu a fortiori dat de overheidsinvloed via de band van de regelgever en toezichthouder wordt gespeeld. Het zou op gespannen voet staan met een Europees geliberaliseerde markt, als de overheid in die bedrijven waar zij nog (gedeeltelijk) aandeelhouder is een prijspolitiek zou bedrijven en andere bedrijven ongemoeid zou laten. Het prijsbeleid in de geliberaliseerde gasmarkt is een belangrijk onderdeel van het commercieel beleid van een onderneming: het gaat zowel om de inkoop als de verkoop, om de gewenste mix van korte en lange termijncontracten, om spreiding over diverse marktsegmenten en leveranciers of juist specialisatie (portfoliosamenstelling) en om de afweging om bepaalde diensten in te kopen of daar zelf in te investeren. Dit commercieel beleid is de verantwoordelijkheid van het bedrijf. Ik acht het ingrijpen van publieke aandeelhouders in het commercieel beleid van een onderneming vanuit een louter politieke of beleidsmatige invalshoek niet mogelijk en niet gewenst. Dat is zeker het geval wanneer dit strijdig is met het belang van de onderneming, zoals bij de suggestie om de inkoopprijzen en de tarieven van Gasnunie te ontkoppelen. De overheid dient zich te concentreren op het stellen van de juiste kaders, het borgen van een goede werking van de markt en een sterk toezicht, inclusief een goede consumentenbescherming. </antwoord>
      <noten afkomstig="antwoord">
         <noot nummer="1">Zie voor meer informatie ook mijn brief van 14 december 2004 over leveringszekerheid van elektriciteit in Europees perspectief (TK 2004–2005, 29 023, nr. 7)</noot>
      </noten>
   </antwoorden>
</kvr>
