<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) over de voorlichting inzake eigen bijdrage verpleeg- en verzorgingshuizen. (Ingezonden 26 juni 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3455
</item>
         <item attribuut="Rubriek">Gezondheidszorg (Zorginstellingen) Gezondheidszorg (Zorgverzekeringen) Welzijn (Ouderen)</item>
         <item attribuut="Trefwoorden">AWBZ Eigen bijdrage Verpleeghuizen</item>
         <item attribuut="Vindplaats">Kamervragen met antwoord 1995-1996, nr. 1490, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">1996-07-17</item>
         <item attribuut="Datum_indiening">1996-06-26</item>
         <item attribuut="Document-id">KVR3455</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3033" allpagenumbers="3033 3034" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1490" onderwerp="" indiendatum="1996-06-26">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan/>
      </vraagdata>
      <antwoorddata antwoorddatum="1996-07-17">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van de verwarring in den lande over te betalen eigen bijdragen in verpleeghuizen en verzorgingshuizen? </vraag>
      <vraag nummer="2">Bent u op de hoogte van de verwarring rondom het begrip inkomen waarop eigen bijdragen worden vastgesteld en rondom de rol van het inkomen van de partner hierbij? </vraag>
      <vraag nummer="3">Hebben de gemeenten hierover sinds 1 januari 1996 geen informatie meer? </vraag>
      <vraag nummer="4">Waar kunnen burgers informatie hieromtrent verkrijgen? </vraag>
      <vraag nummer="5">Is een goede, toegankelijke informatievoorziening in dezen belangrijk? </vraag>
      <vraag nummer="6">Bent u bereid om de informatieverstrekking in dezen te verbeteren? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 t/m 6">De invoering van de Overgangswet verzorgingshuizen zou voor de bewoners van de verzorgingshuizen betekenen dat zij vanaf 1 januari 1997, in plaats van met de eigen bijdrageregeling-Wbo, te maken krijgen met een nieuwe eigen bijdrageregeling. Vanaf die datum zal dan immers de eigen bijdrageregeling AWBZ, zij het met enige aanpassingen, voor hen gaan gelden. De huidige AWBZ-patie¨nten krijgen mogelijk te maken met de in die regeling voorgestelde wijzigingen. Dit hangt mede samen met de in de Tweede Kamer aangenomen motie over het ontzien van zittende verpleeghuisbewoners. In het kader van de nieuwe eigen bijdrageregeling zal wat betreft de zogenaamde hoge bijdrage worden aangesloten bij het inkomensbegrip zoals dat thans geldt voor de eigen bijdrageregeling AWBZ. Wat betreft de rol van het inkomen van de (thuisblijvende) partner bij de vaststelling van de lage bijdrage zal worden uitgegaan van de regeling zoals deze thans geldt voor de eigen bijdragen bij de gezinszorg. In brieven van 12 februari 1996 en 12 maart 1996 zijn deze voornemens aan de Tweede Kamer kenbaar gemaakt. De VNG is hiervan op de hoogte. In een gesprek op 3 juni 1996 is met de VNG en de Ziekenfondsraad gesproken over de voorbereiding van de uitvoering van dit systeem. De VNG heeft bij circulaires van 20 mei 1996 en 27 juni 1996 haar leden op de hoogte gesteld van de ontwikkelingen rond de veranderingen in het eigen bijdrageregiem. Uit bij mijn departement binnenkomende telefoontjes en brieven is mij duidelijk geworden dat er in de samenleving onduidelijkheid bestaat over de vanaf 1 januari 1997 verschuldigde eigen bijdragen. Uiteraard hecht ik belang aan een goede voorlichting aan de burgers. De Landelijke Organisatie Bewonerscommissies Bejaardenhuizen, de Vereniging van Nederlandse Gemeenten, de Woon Zorg Federatie, de Ziekenfondsraad en Zorgverzekeraars Nederland werken dan ook samen om in goed overleg zorg te dragen voor een goede voorlichting over de eigen bijdragen per 1 januari 1997. Aangezien de Eerste Kamer zich echter nog niet heeft uitgesproken over de Overgangswet verzorgingshuizen kan over de situatie die vanaf 1 januari 1997 gaat gelden op dit moment slechts indicatieve uitspraken worden gedaan. Eerst na aanvaarding van het wetsvoorstel kan een definitief besluit worden genomen over de eigen bijdrageregeling en kan de voorlichting een definitieve vorm krijgen. </antwoord>
      <noten afkomstig="antwoord"/>
   </antwoorden>
</kvr>
