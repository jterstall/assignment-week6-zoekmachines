<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Volkshuisvesting, Ruimtelijke Ordening en Milieubeheer en de staatssecretaris van Volksgezondheid, Welzijn en Sport over ouderenhuisvesting. (Ingezonden 20 september 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16611
</item>
         <item attribuut="Inhoud">Vragen naar aanleiding van een enquête waaruit bleek dat het aantal gemeenten met een tekort aan seniorenwoningen is gestegen naar 86%.</item>
         <item attribuut="Rubriek">Volkshuisvesting (Bejaardenhuisvesting)</item>
         <item attribuut="Trefwoorden">Ouderenwoningen</item>
         <item attribuut="Vindplaats">Kamervragen met antwoord 2002-2003, nr. 295, Tweede Kamer</item>
         <item attribuut="Vraagnr_bij_indiening">2020300200</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2002-11-06</item>
         <item attribuut="Datum_indiening">2002-09-20</item>
         <item attribuut="Document-id">KVR16611</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="615" allpagenumbers="615 616" vetnummer="2020300200" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16611" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="295" onderwerp="" indiendatum="2002-09-20">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="6 november 2002) zie ook Aanhangsel Handelingen nr. 188, vergaderjaar 2002–2003.">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van de uitkomsten van de enquête inzake de staat van de ouderenhuisvesting, in opdracht van de ouderenbonden? <voetnoot nummer="1"/>
      </vraag>
      <vraag nummer="2" voetnoot="2">Hoe valt de conclusie van de enquête, dat het aantal gemeenten met een tekort aan seniorenwoningen tussen 1998 en 2002 gestegen is van 70% naar 86%, in overeenstemming te brengen met de cijfers die uw ambtsvoorgangers aan de Kamer hebben verstrekt in hun brief van 25 juni 2001? <voetnoot nummer="2"/>
      </vraag>
      <vraag nummer="3">Vindt u het aanvaardbaar dat 28% van de Nederlandse gemeenten, geruime tijd na de invoering van het zesde prestatieveld «wonen en zorg» in het BBSH, nog niet eens weet hoeveel seniorenwoningen er op hun grondgebied staan? Zo neen, hoe wilt u dit percentage zo snel mogelijk tot nul terugbrengen? </vraag>
      <vraag nummer="4">Bent u bereid de Kamer in te lichten over uw standpunt inzake de conclusies van het rapport en daarbij tevens aangeven welke acties u noodzakelijk acht om het tempo voor de verwezenlijking van woonzorgvoorzieningen aanzienlijk te verhogen? </vraag>
      <noten afkomstig="vraag">
         <noot nummer="1" titel="Wonen en zorg voor senioren, de gemeente een zorg?">«Wonen en zorg voor senioren, de gemeente een zorg?», Ipso Facto in opdracht van ANBO, PCOB en Unie KBO, september 2002</noot>
         <noot nummer="2" documenttype="Kamerstuk" kamerstuk-id="26 631" documentnummer="12">Kamerstuk 26 631, nr. 12</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In bijlage 1 van de desbetreffende brief hebben onze ambtsvoorgangers sec aanbodcijfers gegeven over het aantal nul-tredewoningen, het aantal woningen speciaal bedoeld voor ouderen, de ontwikkeling van het aantal woningaanpassingen onder de Wet voorzieningen gehandicapten etc. In de studie van de ouderenbonden geeft 86% van de onderzochte gemeenten aan dat er te weinig aanbod is aan seniorenwoningen in vergelijking tot de vraag. Het gaat hier om andersoortige cijfers die moeilijk vergelijkbaar zijn. </antwoord>
      <antwoord nummer="3">Het onderzoek van Ipso Facto laat zien dat 96% van de onderzochte gemeenten weet hoeveel huur- en koopwoningen er binnen hun gemeentegrenzen zijn. Welk deel hiervan als seniorenwoning gekwalificeerd kan worden is echter bij «slechts» 72% van hen bekend. Wij zijn van mening dat voor goede beleidsontwikkeling op het gebied van wonen en zorg gemeenten inzicht moeten hebben in zowel de vraag en de vraagontwikkeling als in het bestaande aanbod van voor ouderen geschikte woningen en de ontwikkeling daarin. Een geschikte woning is immers een noodzakelijke voorwaarde voor het zelfstandig blijven wonen als de bewoners geconfronteerd wordt met fysieke beperkingen en voor het leveren van zorg aan huis. Voor de één zal een extern- en intern toegankelijke woning, dat wil zeggen een woning die zonder trappen bereikt kan worden en waarvan de voornaamste vertrekken op één woonlaag liggen, een geschikte woning zijn. Anderen zullen daarenboven specifieke aanpassingen nodig hebben. Het zal duidelijk zijn dat naarmate de zorgzwaarte toeneemt er meer eisen aan de woning gesteld worden (zoals steunen, beugels, stroefheid van de vloeren, personenalarmering e.d.) en aan de woonomgeving (bijvoorbeeld een zorgsteunpunt of verzorgingshuis in de buurt). Hoewel wij op basis van hetzelfde onderzoek kunnen constateren dat gemeenten zich in toenemende mate bezighouden met ouderenhuisvesting, zijn wij van mening dat het huidige tempo wat betreft de uitbreiding van het aanbod van volledig toegankelijke woningen en woonvormen die zorg in verschillende zwaarteklassen mogelijk maken, nog te laag is om de groei van de behoefte in de komende jaren op te vangen. Momenteel analyseren we gezamenlijk de oorzaken en bezien wij welke maatregelen mogelijk zijn om het tempo te versnellen. Overigens zij vermeld dat het Besluit Beheer Sociale Huursector zich richt op de corporatiesector en niet op gemeenten. </antwoord>
      <antwoord nummer="4">Wij zullen u, mogelijk nog dit jaar, inlichten over de behoefteontwikkeling met betrekking tot volledig toegankelijke woningen en woon- c.q. verblijfsvormen die zorg in verschillende zwaarteklassen mogelijk maken, alsmede over de plannen die wij hebben om het tempo van de realisering van het aanbod ervan te versnellen. </antwoord>
      <noten afkomstig="antwoord"/>
   </antwoorden>
</kvr>
