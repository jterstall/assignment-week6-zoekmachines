<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de staatssecretaris van Economische Zaken over het verwijderen van klanten uit het nummerregister bij een overstap naar een VoIP-aanbieder (Voice over IP). (Ingezonden 3 december 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30570
</item>
         <item attribuut="Inhoud">Vragen naar aanleiding bericht (site groups.google.nl.) dat KPN klanten die overstappen naar een VoIP-provider (= andere telefoonaanbieder) worden verwijderd uit het door KPN beheerde nummerregister, waarna het voor abonnees zeer moeilijk is dit ter herstellen.</item>
         <item attribuut="Rubriek">Communicatie, media en informatievoorziening (Telecommunicatie) Consument (Algemeen)</item>
         <item attribuut="Trefwoorden">Consumenten Telefonie</item>
         <item attribuut="Vindplaats">Kamervragen met antwoord 2007-2008, nr. 1044, Tweede Kamer</item>
         <item attribuut="Vraagnr_bij_indiening">2070805870</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2008-01-15</item>
         <item attribuut="Datum_indiening">2007-12-03</item>
         <item attribuut="Document-id">KVR30570</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2223" allpagenumbers="2223 2224" vetnummer="2070805870" code="0708tkkvr1044" lopendefooter="Tweede Kamer, vergaderjaar 2007–2008, Aanhangsel" filenaam="KVR30570" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1044" onderwerp="" indiendatum="2007-12-3">
         <vrager partij="PvdA" oorsprong="parlement">Van Dam</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2008-01-15">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hebt u kennisgenomen van de berichten over problemen die KPN-klanten ondervinden bij een overstap naar een VoIP-aanbieder? <voetnoot nummer="1"/>
      </vraag>
      <vraag nummer="2">Klopt het dat KPN-klanten, die overstappen naar een VoIP-provider, uit het door KPN beheerde nummerregister worden verwijderd, waarna het voor abonnees zeer moeilijk is om dit te herstellen? Zo ja, betreft het hier een tekortkoming in de weten regelgeving of wordt de wet niet nageleefd? </vraag>
      <vraag nummer="3">Deelt u de opvatting dat het onaanvaardbaar is dat een overstap naar een andere (VoIP) telefoonaanbieder kan betekenen dat een abonneenummer uit het wettelijke nummerregister wordt verwijderd? Zo ja, welke maatregelen kunt en wilt u nemen om te zorgen dat iedere abonnee in het nummerregister opgenomen blijft? </vraag>
      <noten afkomstig="vraag">
         <noot nummer="1" weblink="http://groups.google.nl/group/xs4all.voip/ browse_thread/thread/5f434567408cf844/e65fafe807464b2a">http://groups.google.nl/group/xs4all.voip/ browse_thread/thread/5f434567408cf844/e65fafe807464b2a</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Uit door mij bij OPTA ingewonnen informatie blijkt dat er tot nu toe geen klachten van eindgebruikers zijn binnengekomen over vermelding in de telefoongids. Wel heeft de uitgever van de Telefoongids (De Telefoongids BV) zich bij OPTA gemeld met vragen over het aanleveren van gegevens ten behoeve van de telefoongids door aanbieders. De Telefoongids BV heeft daarbij aangegeven dat er veel vermeldingen «verdwijnen» onder meer wanneer eindgebruikers overstappen van «gewone» telefonie naar VoIP telefonie. OPTA heeft aangegeven dat zij deze zaak nader onderzoekt. Voor wat betreft het wettelijk stelsel merk ik op dat de beschikbaarheid van een gedrukte telefoongids en een abonnee-informatiedienst deel uitmaakt van de (geharmoniseerde) universele dienst. Dit is zo vastgelegd in de Telecommunicatiewet, gebaseerd op de Europese richtlijn 2002/22/EG (Universeledienstrichtlijn). Dit betekent dat er in beginsel van wordt uitgegaan dat de markt voorziet in de beschikbaarheid van een telefoongids waarin alle abonnees die dat wensen zijn vermeld. Datzelfde geldt voor de beschikbaarheid van de abonnee-informatiedienst. Om een marktpartij die dat wil in staat te stellen een telefoongids uit te geven of een abonnee-informatiedienst te verzorgen, zijn alle aanbieders die nummers toekennen aan hun abonnees wettelijk verplicht aan de uitgever van de telefoongids de daarvoor benodigde abonneegegevens ter beschikking te stellen. Ditzelfde geldt met betrekking tot degene die een abonnee-informatiedienst wenst te verzorgen. Mocht de beschikbaarheid van de universele dienst naar mijn oordeel niet afdoende door het normale functioneren van de markt kunnen worden gegarandeerd, dan kan ik via een in de Telecommunicatiewet voorgeschreven procedure een aanbieder opdragen te zorgen voor de beschikbaarheid van de telefoongids of de abonnee-informatiedienst. Op dit moment is KPN nog verplicht om de tot de universele dienst behorende diensten en voorzieningen, waaronder dus de gedrukte telefoongids en de abonnee-informatiedienst, aan te bieden. KPN laat, onder haar verantwoordelijkheid, de uitgifte van de telefoongids feitelijk uitvoeren door de eerder genoemde De Telefoongids BV. Voor de duidelijkheid merk ik nog op dat er voor het uitgeven van een elektronische telefoongids geen verplichting bestaat. Dit wordt door diverse partijen op commerciële basis gedaan. Wel geldt ook ten aanzien van de elektronische telefoongids de eerder genoemde verplichting voor aanbieders die nummers toekennen aan hun abonnees abonneegegevens ter beschikking te stellen aan bedrijven die een elektronische telefoongids willen uitgeven. </antwoord>
      <antwoord nummer="3">In de gids, en in het bestand dat gebruikt wordt voor de abonnee-informatiedienst, moeten alle telefoonnummers zijn opgenomen van de abonnees die dat wensen. Tot de op te nemen telefoonnummers behoren ook de nummers van eindgebruikers die de VoIP telefoondienst afnemen. Zoals ik bij de beantwoording op vraag 2 heb aangegeven, onderzoekt OPTA momenteel het mogelijk verdwijnen van gidsvermeldingen. OPTA heeft aangegeven dat, wanneer het onderzoek daartoe aanleiding geeft, de naleving van de toepasselijke wet- en regelgeving door de betrokken partijen bevorderd zal worden, al dan niet door het opleggen van handhavende maatregelen. Uit de door mij bij KPN ingewonnen informatie blijkt tevens dat aanbieders op dit moment gezamenlijk werken aan een systeem waarbij bij een overstap naar een nieuwe aanbieder niet langer een nieuwe registratie nodig is, maar de bestaande registratie van abonnees ten behoeve van gidsvermelding behouden blijft. KPN heeft mij aangegeven dat zij als verzamelaar van alle gegevens die in de Telefoongids worden gebruikt, vooruitlopend op het nieuwe systeem en in overleg met de andere aanbieders, al een aantal tijdelijke maatregelen getroffen heeft. </antwoord>
      <noten afkomstig="antwoord"/>
   </antwoorden>
</kvr>
