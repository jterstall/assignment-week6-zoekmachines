<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over het gedogen van misleidende reclame door de Dienst uitvoering en toezicht energie. (Ingezonden 6 augustus 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20888
</item>
         <item attribuut="Inhoud">Essent zou in strijd met de wet handelen door in haar reclames te verwijzen naar leveringszekerheid.</item>
         <item attribuut="Rubriek">Communicatie, media en informatievoorziening (Reclame) Energie, water en grondstoffen (Energiebedrijven)</item>
         <item attribuut="Trefwoorden">Energiebedrijven Reclame</item>
         <item attribuut="Vindplaats">Kamervragen met antwoord 2003-2004, nr. 2078, Tweede Kamer</item>
         <item attribuut="Vraagnr_bij_indiening">2030419180</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-08-16</item>
         <item attribuut="Datum_indiening">2004-08-06</item>
         <item attribuut="Document-id">KVR20888</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4393" allpagenumbers="4393 4394" vetnummer="2030419180" code="0304tkkvr2078" lopendefooter="Tweede Kamer, vergaderjaar 2003–2004, Aanhangsel" filenaam="KVR20888" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2078" onderwerp="" indiendatum="2004-08-6">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-08-16">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op de berichten «DTe: Essent mag reclamecampagne afronden maar is uitleg verschuldigd» en «misleidende reclame; DTe is consument uitleg verschuldigd» <voetnoot nummer="1"/>? </vraag>
      <vraag nummer="2">Klopt het dat Essent (mogelijk) in strijd handelt met de wet door in haar reclames te verwijzen naar leveringszekerheid? Zo ja, wat vindt u dan van het feit dat de Dienst uitvoering en toezicht energie (Dte) toestemming heeft gegeven aan Essent dit televisiespotje nog gedurende enkele weken uit te zenden? </vraag>
      <vraag nummer="3">Wat vindt u van de uitspraak van de DTe dat het nogal ver gaat om de ingeroosterde spotjes terug te laten roepen? Deelt u de mening dat hiermee door de toezichthouder een signaal wordt afgegeven dat misleidende reclames en overtredingen gedoogd worden? Zo ja, bent u bereid de DTe de opdracht te geven het televisiespotje alsnog met onmiddellijke ingang stop te laten zetten en/of de DTe een boete te laten uitdelen? Zo neen, waarom niet? </vraag>
      <vraag nummer="4">Kunt u deze vragen binnen één week beantwoorden? </vraag>
      <noten afkomstig="vraag">
         <noot nummer="1" datum="2004-08-5" bron="www.energeia.nl berichten van 4en">www.energeia.nl berichten van 4en, 5 augustus 2004</noot>
      </noten>
   </vragen>
   <antwoorden aantal="3">
      <antwoord nummer="1">Afnemers moeten op basis van juiste en transparante informatie gebruik kunnen maken van hun keuzevrijheid. Uiteraard mogen afnemers daarbij niet door marktpartijen op het verkeerde been worden gezet. Ik begrijp van DTe dat in sommige reclamecampagnes en wervingsteksten de boodschap niet eenduidig en daarmee te suggestief is. Daarom ben ik blij met het ingrijpen door DTe. Van «gedogen» is daarbij overigens geen enkele sprake. Ik heb van DTe begrepen dat hij alle vergunninghouders op 21 juli jl. een brief heeft gestuurd waarin DTe ten algemene ingaat op de wijze waarop de term leveringszekerheid dient te worden uitgelegd. Dit in het licht van de regels ten aanzien van misleidende reclame die eerst sinds begin juli dit jaar krachtens de Elektriciteitswet 1998 en de Gaswet gelden. In de betreffende brief worden noch bedrijven specifiek genoemd, noch doet DTe daarin uitspraken over het al dan niet afronden van reclamecampagnes. Ik kan de handelswijze en analyse van DTe volledig volgen. De crux hier is dat a) bepaalde terminologie en regelgeving niet altijd 100% waterdicht kan worden gedefinieerd en er dus sprake kan zijn van een bepaalde interpretatieruimte. In zowel de rechtspraak en de handhavingspraktijk is het normaal dat er enige tijd nodig kan zijn om invulling te geven aan eventuele beoordelingsruimte; en b) het bij reclame per definitie om suggestie en subjectieve beleving gaat. Dit maakt handhaving bijzonder gecompliceerd. Overigens kan het ingezette kabinetsbeleid van volledige splitsing ook in dit kader een bijdrage leveren aan de gewenste transparantie met betrekking tot de verhouding tussen netbeheer en levering. </antwoord>
      <antwoord nummer="2 en 3">Op grond van artikel 95b van de Elektriciteitswet en artikel 44 van de Gaswet heeft elke vergunninghouder de plicht om op betrouwbare wijze zorg te dragen voor de levering van elektriciteit resp. gas aan kleinverbruikers. DTe stelt dat betrouwbaarheid van de levering, zoals bedoeld in genoemde artikelen, verband houdt met het tijdig contracteren van voldoende elektriciteit en/of gas om te kunnen voorzien in de leveringsverplichting aan kleinverbruikers. Leveringszekerheid moet volgens DTe worden uitgelegd als geen of weinig onderbrekingen in de levering van stroom of gas. Dit is in eerste instantie een zaak van de netbeheerder. Leveringszekerheid kan dan ook geen onderscheidend criterium zijn voor een leverancier. DTe stelt vervolgens dat reclame-uitingen van leveranciers die zich (ter onderscheiding van andere leveranciers) beroepen op hun leveringszekerheid daarom als misleidend kunnen worden beschouwd. Het bedrijf Essent gebruikt nergens de term leveringszekerheid in zijn campagne. Er worden alleen toespelingen gemaakt die op die term zouden kunnen duiden. In een situatie als deze moet DTe beoordelen of sprake is van overtreding van de wet. Aangezien het hier om nieuwe wetsbepalingen gaat, tasten zowel de DTe als marktpartijen in sommige gevallen de grenzen van de wet af. Zoals DTe ook in zijn handhavingsplan heeft aangegeven behoort tot handhaven ook het «beïnvloeden van normgedrag». In het zoekproces van alle partijen waar de grenzen liggen tracht DTe de sector actief te sturen door normoverdracht. Dit kan allereerst door het afgeven van een signaal (waarschuwing), hetgeen iets ánders is dan gedogen, en vervolgens door het opleggen van sancties. Daarbij dient DTe als bestuursorgaan een afweging te maken met betrekking tot ondermeer proportionaliteit. In dit geval heeft de DTe een heldere waarschuwing aan de gehele sector gegeven en was het opleggen van verdere sancties niet opportuun. DTe heeft nu de eerste zet gedaan bij het afbakenen van de grenzen en daarmee tevens een deel van haar beoordelingsruimte ingevuld. Ik ben er dan ook van overtuigd dat hiermee voor partijen een stuk helderheid is gegeven aan welk beoordelingskader voldaan dient te worden om daadwerkelijke sancties te voorkomen. Ik zie derhalve geen enkele reden te treden in de bevoegdheden van DTe in dit kader en het communicatieproces tussen DTe en de markt. </antwoord>
      <antwoord nummer="4">Ik heb uw vragen op korte termijn beantwoord binnen de daarvoor geldende periode van drie weken. </antwoord>
      <noten afkomstig="antwoord"/>
   </antwoorden>
</kvr>
