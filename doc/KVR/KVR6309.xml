<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gabor en Van der Heijden (beiden CDA) over rellen in Groningen. (Ingezonden 9 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6309
</item>
         <item attribuut="Inhoud">Vragen over het rapport van Korpschef Veenstra en de verantwoordelijkheid voor het falend optreden van de politie in Groningen.</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Politie)</item>
         <item attribuut="Trefwoorden">Openbare orde en veiligheid Politie</item>
         <item attribuut="Vindplaats">Kamervragen met antwoord 1997-1998, nr. 545, Tweede Kamer</item>
         <item attribuut="Afkomstig_van">Justitie Binnenlandse Zaken</item>
         <item attribuut="Indiener">
            <persoon partij="CDA">Gabor</persoon>
            <persoon partij="CDA">Van der Heijden</persoon>
         </item>
         <item attribuut="Datum_reaktie">1998-01-14</item>
         <item attribuut="Datum_indiening">1998-01-09</item>
         <item attribuut="Document-id">KVR6309</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1113" allpagenumbers="1113 1114" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6309" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="545" onderwerp="" indiendatum="1998-01-9">
         <vrager partij="CDA" oorsprong="parlement">Gabor</vrager>
         <vrager partij="CDA" oorsprong="parlement">Van der Heijden</vrager>
         <vraagt-aan/>
      </vraagdata>
      <antwoorddata antwoorddatum="14 januari 1998), zie ook Kamerstuk 25 840, nr. 1">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennis genomen van het rapport van de korpschef Veenstra over de rellen van 30 december jl.? Wilt u een afschrift van dit rapport doen toekomen aan de vaste kamercommissies voor Binnenlandse Zaken en Justitie? </vraag>
      <vraag nummer="2">Deelt u de opvattingen in dit rapport met betrekking tot het aanwijzen van de verantwoordelijken voor het falend optreden van de politie tijdens de rellen? Of bent u van oordeel dat de verantwoordelijkheid ligt bij de korpschef, de burgemeester en de officier van Justitie? </vraag>
      <vraag nummer="3">Hoe ziet u zelf de toedeling van de verantwoordelijkheden aan de hoofdrolspelers in deze kwestie? </vraag>
      <vraag nummer="4">Zijn de in dit rapport gedane aanbevelingen in overeenstemming met de geldende ambts- en geweldsinstructie van de politie? </vraag>
      <vraag nummer="5">Welke betekenis moet worden gehecht aan de mededeling van de burgemeester dat hij «de verantwoordelijkheid op zich neemt»? Is hier sprake van een theatraal gebaar of heeft deze mededeling echte consequenties, en zo ja, welke? </vraag>
      <vraag nummer="6">Is inmiddels nagedacht over een tegemoetkoming aan de burgers, die mede door nalatig handelen van de overheid, c.q. de ondeugdelijke handhaving van de openbare orde, schade hebben geleden? </vraag>
      <vraag nummer="7">Kunt u ervoor zorgdragen dat bovenstaande vragen op korte termijn worden beantwoord? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Van der Heijden, ingezonden 7 januari jl. </toelichting>
   <antwoorden aantal="6">
      <antwoord nummer="1">Ja, een afschrift van het rapport is bijgesloten bij mijn brief van 14 januari 1998 over deze kwestie. Ik benadruk daarbij dat de rapportage een voorlopig karakter heeft en nog zal worden gevolgd door een nadere rapportage. </antwoord>
      <antwoord nummer="2 en 3">De eindverantwoordelijkheid berust primair bij de korpsbeheerder voor het beheer van het politiekorps, de burgemeester voor de handhaving van de openbare orde en veiligheid in de gemeente, de officier van justitie voor de strafrechtelijke handhaving van de rechtsorde en de korpschef voor de interne organisatie van het politiekorps en voor de uitvoering van instructies van het bevoegd gezag. Hierbij benadruk ik nogmaals dat het bedoelde rapport een eerste voorlopige rapportage van de korpschef betreft, waaraan vooralsnog geen finale conclusies kunnen worden verbonden. </antwoord>
      <antwoord nummer="4">De aanbevelingen uit het rapport van de korpschef betreffen hoofdzakelijk maatregelen van organisatorische aard. Voorgestelde maatregelen die een relatie hebben tot de Ambtsinstructie voor de politie betreffen het uitrusten van surveillance-eenheden met een lange wapenstok en het in voorraad houden van helmen, schilden en beschermende uitrusting op het hoofdbureau buiten ME-verband. Met betrekking tot de uitrusting met de lange wapenstok kan worden gemeld dat artikel 11 van de Bewapeningsregeling politie de mogelijkheid regelt om in bijzondere situaties een beroep te doen op reguliere ambtenaren van politie, niet zijnde surveillant van politie, die naast de standaardbewapening zijn uitgerust met bijzondere bewapening, zoals de lange wapenstok. Het bevoegd gezag geeft de bijzondere situaties aan. In geval van openbare orde kwesties is dit de burgemeester. De regeling biedt de mogelijkheid dat de burgemeester een algemeen besluit maakt waarin dergelijke situaties worden aangegeven, alsook de mogelijkheid van een besluit dat een incidenteel geval aangeeft. De korpsbeheerder wijst de ambtenaren van politie aan die voor die aangewezen bijzondere situaties mede over de lange wapenstok kunnen beschikken. Dit kan in een algemeen besluit. Een voorbeeld hiervan is de aanwijzing van de dienstdoende ambtenaren van politie tijdens maatregelen op oudejaarsavonden. De korpsbeheerder kan ook telkens per incidenteel geval, waarvoor de burgemeester de uitrusting met de lange wapenstok heeft aangewezen, de betreffende ambtenaren aanwijzen. Voor de toepassing van deze regeling is artikel 4 van de Ambtsinstructie voor de politie, Koninklijke Marechaussee en buitengewoon opsporingsambtenaar van belang. Dit artikel bepaalt dat het gebruik van geweldsmiddelen uitsluitend is toegestaan aan ambtenaren van politie aan wie dat geweldsmiddel rechtens is toegekend en die in het gebruik van dat geweldsmiddel geoefend zijn. De inzet van de mobiele eenheid is op grond van de Ambtsinstructie gebonden aan de toestemming van het bevoegd gezag. Dit houdt verband met de aard van het optreden bij het incident waarvoor de inzet van de mobiele eenheid door het bevoegd gezag noodzakelijk wordt geacht. Taak, organisatie en commandovoering, alsmede bewapening, uitrusting, voertuigen, opleiding en oefening van de mobiele eenheid zijn afgestemd op dit soort optreden en om die reden in regelgeving voorgeschreven. Het gebruik van bijzondere uitrustingsstukken door andere dan leden van de mobiele eenheden dient in dat licht bezien met terughoudendheid plaats te vinden. </antwoord>
      <antwoord nummer="5">De burgemeester is eerstverantwoordelijke voor de handhaving van de openbare orde en de veiligheid in de gemeente. De consequenties van het optreden van de burgemeester moeten primair worden getrokken door de gemeenteraad. </antwoord>
      <antwoord nummer="6">Het college van burgemeester en wethouders van Groningen heeft besloten in overleg met de gedupeerden te zoeken naar een adequate oplossing voor een tegemoetkoming in de ontstane schade. Vervolgens is na overleg met de bewoners de schade getaxeerd. Inmiddels is met de bewoners overeenstemming bereikt en het schadebedrag aan hen uitgekeerd. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
