<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep Van Oudenallen) aan de minister van Verkeer en Waterstaat over de nadelige effecten van grote onderhoudswerkzaamheden aan het wegennet in het algemeen en aan de A10 en A4 in het bijzonder. (Ingezonden 28 juli 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26308
</item>
         <item attribuut="Inhoud">Vragen naar de reden van minister Peijs (VW) om bij het afsluiten van de aansluiting A4/A10 te kiezen voor een omleiding van 8 km en niet voor een tijdelijke openstelling van een baanvak op de tegenoverliggende weghelft of een gedeelte van de vluchtstrook? Indiener wijst verder op de 'te magere, te kleine en te onduidelijke omleidingsbebording' in deze situatie. Heeft de minister inzake dit groot onderhoud overlegd met de gemeente Amsterdam, met brancheorganisaties, ANWB en andere belanghebbenden?</item>
         <item attribuut="Rubriek">Verkeer, vervoer en waterstaat (Motorrijtuigen) Verkeer, vervoer en waterstaat (Wegen)</item>
         <item attribuut="Trefwoorden">Verkeer Wegen</item>
         <item attribuut="Vindplaats">Kamervragen met antwoord 2005-2006, nr. 2085, Tweede Kamer</item>
         <item attribuut="Vraagnr_bij_indiening">2050617160</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="Groep van Oudenallen">Van Oudenallen</persoon>
         </item>
         <item attribuut="Datum_reaktie">2006-09-01</item>
         <item attribuut="Datum_indiening">2006-07-28</item>
         <item attribuut="Document-id">KVR26308</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4433" allpagenumbers="4433 4434" vetnummer="2050617160" code="0506tkkvr2085" lopendefooter="Tweede Kamer, vergaderjaar 2005–2006, Aanhangsel" filenaam="KVR26308" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2085" onderwerp="" indiendatum="2006-07-28">
         <vrager partij="Groep van Oudenallen" oorsprong="parlement">Van Oudenallen</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-09-1">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Waarom heeft u bij het afsluiten van de aansluiting A4/A10 gekozen voor een omleiding van 8 km en niet voor een tijdelijke openstelling van een baanvak op de tegenoverliggende weghelft en/of openstelling van de vluchtstrook? Als u het treinspoor als reden zou willen geven, had u er dan niet voor kunnen kiezen om al een paar kilometer eerder een baanvak daarvoor vrij te maken? </vraag>
      <vraag nummer="2">Zou u kunnen besluiten om in de spitsuren toch een baan of de vluchtstrook open te stellen op deze route? Zo ja, zou u dat dan ook willen doen? </vraag>
      <vraag nummer="3">Deelt u de mening dat als er uiteindelijk echt moet worden omgeleid er voor een omleiding gekozen dient te worden via de meest economische en milieuvriendelijke alternatieve route? Zo ja, waarom is er dan in dit geval vanaf geweken? Kunt u erop toezien dat dit wel zal gebeuren wanneer de aansluiting A10/A4 wordt afgesloten? </vraag>
      <vraag nummer="4">Deelt u de mening dat een duidelijk aangegeven alternatieve route een eerste vereiste is bij afsluiting van belangrijke en drukke snelwegen? Zo ja, kunt u er dan met spoed voor zorgen dat er bij de afsluiting A4/A10 iets gedaan wordt aan de te magere, te kleine en te onduidelijke omleidingsbebording? </vraag>
      <vraag nummer="5">Kunt u uitleggen hoe het kon gebeuren dat er bij zo’n groot project en de afsluiting van zo’n belangrijke doorvoerroute zo weinig aandacht is besteed aan een duidelijke omleiding? </vraag>
      <vraag nummer="6">Is er, gezien de negatieve effecten voor de stad omtrent de afsluiting, de wegwerkzaamheden en de daarmee gepaard gaande omleidingen en bijbehorende bebording overleg geweest met de gemeente Amsterdam? </vraag>
      <vraag nummer="7">Heeft u over de uitvoering van dit project overleg gevoerd met werkgevers- en werknemersorganisaties, brancheverenigingen, ANWB, etc? Zo ja, met welke en waren deze akkoord met deze manier van aanpak? </vraag>
      <vraag nummer="8">Kunnen ondernemers die aantoonbaar kunnen maken dat zij schade lijden door dit groot onderhoud ergens aanspraak op maken bij het ministerie, de provincie of de gemeente? </vraag>
      <vraag nummer="9">In welk tempo wordt er aan dit project gewerkt; 24 uur per dag, 7 dagen per week? Kunt u er streng op toezien dat er met enorm veel inzet en snelheid wordt gewerkt? </vraag>
      <vraag nummer="10">Wat is uw visie op integratie van uitvals- en omleidingsmogelijkheden in bouwplannen, zoals in andere landen in Europa, bij nieuwe en aanvullende infrastructuur, vanuit het oogpunt van toekomstig onderhoud? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">In de voorbereiding is de bruikbaarheid van doorsteken voor en na de werkgrenzen (op de A4 tussen ingang spoortunnel en ingang verkeerstunnel, op de A10 West vlakbij knooppunt Nieuwe Meer en op de A10 Oost voorbij de spoorwegkruising) beoordeeld. Zie het kaartje in bijlage 1. Om de volgende redenen is daar niet voor gekozen: • het verkeersbeeld wordt onoverzichtelijk en daardoor filegevoelig (veel krappe bochten belemmeren doorstroming); • de verbindingsweg A10 Zuid–A4 is te smal voor vier versmalde rijstroken, (2 rijstroken in beide richtingen); • de verbinding A10 West (de stad in) met buitenring is niet te maken; • op/afritten S107, S108 en S109 zijn langere tijd onbereikbaar (niet acceptabel voor de ziekenhuizen VU en Slotervaart, RAI, ING, ABN AMRO en WTC). Alternatieven op het gemeentelijk netwerk hebben onvoldoende capaciteit; • het instellen van dergelijke maatregelen veroorzaakt veel verkeershinder; • het omzetten van deze maatregel (wisselen van werkvak) is tijdrovend en heeft langdurig stilzetten van het verkeer tot gevolg met als consequentie extra verkeershinder. </antwoord>
      <antwoord nummer="2">Nee, dat kan ik niet meer besluiten omdat de periode en de wijze van uitvoering door kortstondige volledige afsluiting contractueel is vastgelegd en maximaal gecommuniceerd naar het publiek. Het wegvak is gedurende de gehele periode volledig door de aannemer in gebruik. Er is bewust besloten om wegvakken totaal af te sluiten om zodoende een volledige rijbaan als werkvak ter beschikking te stellen aan de aannemer om het werk uit te voeren. Op deze manier kan er volcontinu worden doorgewerkt door de aannemer. Dat verkort de periode van uitvoering en reduceert daarmee de periode van overlast voor de weggebruiker aanzienlijk. </antwoord>
      <antwoord nummer="3">In zijn algemeenheid geldt dat verkeer wat doorstroomt minder milieuoverlast met zich meebrengt dan een file waarin verkeer steeds afremt en weer optrekt. Rekeninghoudend met de omvang van de verkeersstromen en de capaciteit van het gehele netwerk is voor de omleidingsroute gekozen die naar verwachting het minste fileleed tot gevolg zal hebben, zo weinig mogelijk reistijdverlies oplevert, veilig is en de omgeving niet onnodig belast. </antwoord>
      <antwoord nummer="4 en 5">De weggebruiker is en wordt op de gebruikelijke uniforme wijze over de werkzaamheden en de omleidingalternatieven geïnformeerd, o.a. door middel van bebording langs de weg, route-informatie panelen en verkeerssignalering. De bebording is aangebracht overeenkomstig de richtlijnen die gelden bij werk in uitvoering. De bebording langs de weg is niet het enige communicatiemiddel dat wordt ingezet. Om de weggebruiker tijdig te informeren is Rijkswaterstaat in april gestart met een massamediale campagne Groot Onderhoud daarin is A4 A10 Zuid ook meegenomen. Via advertenties in landelijke bladen, radio en tv-spotjes wordt de weggebruiker weken van tevoren geattendeerd op de werkzaamheden en de alternatieve routes. Daarnaast wordt via de media, bewoners- en ondernemersbrieven, internet (www.vanAnaarBeter.nl), mottoborden, informatiefolders etc aandacht besteed aan de werkzaamheden en de consequenties voor de weggebruiker. In bijlage 1 ziet u een informatiefolder. </antwoord>
      <antwoord nummer="6">Ja, vanaf juni 2005 hebben de gemeente Amsterdam, de betreffende stadsdelen en omringende gemeenten geparticipeerd in klankbordgroepen om gezamenlijk met Rijkswaterstaat oplossingen te bedenken voor verkeers- en mobiliteitsproblemen die kunnen ontstaan door de wegwerkzaamheden. Uitgangspunt daarbij is de verkeershinder voor de weggebruiker zo veel mogelijk te beperken. Werkzaamheden aan de Noord-Zuidlijn in hetzelfde gebied vinden dan ook bewust tegelijkertijd plaats. Intensief contact met de gemeente, met name bureau Stadsregie, is een vereiste. </antwoord>
      <antwoord nummer="7">Bedrijven en instellingen binnen de invloedssfeer van het werk zijn geïnformeerd en benaderd om te participeren in de ontwikkeling en uitvoering van verkeersmaatregelen, mobiliteitsmanagement en communicatie vanwege de grootschalige werkzaamheden aan de A4 A10 Zuid. Velen hebben daar actief in samengewerkt en dit heeft ertoe geleid dat de (onvermijdelijke) overlast door gezamenlijke inspanning tot een minimum beperkt blijft. Er zijn meer dan 100 partijen betrokken, hieronder een samenvatting: • Gemeente Amsterdam: onder andere dienst IVV, de Noord-Zuidlijn, bureau Stadsregie, bureau Zuid-as, en verschillende stadsdelen; • Overige gemeenten, provincies en waterschappen; • Hulpdiensten zoals de brandweer, regionale politiecorpsen, KLPD, Marechaussee Schiphol, ambulancediensten, sleep- en takelbedrijven, wegenwacht; • Ziekenhuizen (vanuit de rol als werkgever en als voorziening) in de regio; • De bedrijven en instellingen via de regionale Kamers van Koophandel en andere koepelorganisaties zoals TLN en EVO en MKB Nederland en andere specifieke bedrijfstakken zoals pleziervaart, Horecabond, Sportbond/KNVB, begrafenisondernemers en de grote bedrijven in de nabije omgeving; • Openbaar vervoerbedrijven (NS-Reizigers/Connexion, GVB/Arriva); • Toerisme: Via Schiphol, ANVR, Touroperators en Amsterdam Tourist Board en ANWB. </antwoord>
      <antwoord nummer="8">Voor schadeclaims geldt de regeling nadeelcompensatie. Op grond van deze regeling kunnen de bedrijven worden gecompenseerd, indien zij onevenredig nadeel lijden die redelijkerwijs niet te hunnen laste dient te blijven. Dit wordt beoordeeld door een onafhankelijke commissie. </antwoord>
      <antwoord nummer="9">Tijdens de periode van afsluiting wordt er 24 uur per dag zeven dagen per week, vaak door meerdere ploegen tegelijkertijd, gewerkt. Rijkswaterstaat ziet er op toe dat de werkzaamheden binnen de geplande en afgesproken periodes worden uitgevoerd. </antwoord>
      <antwoord nummer="10">Nieuwe en aanvullende infrastructuur biedt op zichzelf al extra mogelijkheden voor het optimaliseren van het onderhoud van het wegennet. Bij aanpassing van het wegennet wordt ook rekening gehouden met het efficiënt uit kunnen voeren van onderhoudswerkzaamheden in de toekomst. </antwoord>
      <noten afkomstig="antwoord"/>
   </antwoorden>
</kvr>
