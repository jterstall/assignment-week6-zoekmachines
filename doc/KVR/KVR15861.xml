<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de staatssecretaris van Volkshuisvesting, Ruimtelijke Ordening en Milieubeheer over de effecten van het nieuwe belastingstelsel voor huursubsidieontvangers. (Ingezonden 7 juni 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15861
</item>
         <item attribuut="Inhoud">Hoe en wanneer worden nieuwe aanvragers door het ministerie geïnformeerd over de wijzigingen in de huursubsidiewet en uitvoeringsvoorschriften?</item>
         <item attribuut="Rubriek">Volkshuisvesting (Subsidies) Volkshuisvesting (Woninghuren)</item>
         <item attribuut="Trefwoorden">Huursubsidies</item>
         <item attribuut="Vindplaats">Kamervragen met antwoord 2001-2002, nr. 1316, Tweede Kamer</item>
         <item attribuut="Vraagnr_bij_indiening">2010211120</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2002-06-24</item>
         <item attribuut="Datum_indiening">2002-06-07</item>
         <item attribuut="Document-id">KVR15861</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2783" allpagenumbers="2783 2784" vetnummer="2010211120" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15861" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1316" onderwerp="" indiendatum="2002-06-7">
         <vrager partij="SP" oorsprong="parlement">De Ruiter</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-06-24">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Moeten nieuwe aanvragers van huursubsidie voor het subsidiejaar 2002/2003 expliciet aangeven dat ze gebruik willen maken van de tijdelijke compensatieregeling in de huursubsidiewet voor vervallen aftrekposten in het nieuwe belastingstelsel <voetnoot nummer="1"/>of worden de benodigde gegevens door het ministerie van VROM zelf opgevraagd bij de Belastingdienst en krijgt men automatisch compensatie als men daar recht op heeft? </vraag>
      <vraag nummer="2" voetnoot="2">Hoe en wanneer worden nieuwe aanvragers door uw ministerie geïnformeerd over de wijzigingen in de huursubsidiewet en uitvoeringsvoorschriften per 1 juli? <voetnoot nummer="2"/>
      </vraag>
      <vraag nummer="3">Op welke wijze is de compensatieregeling geïmplementeerd voor de huurders die in vorige jaren al subsidie ontvingen en nu slechts een huursubsidiebericht ontvangen? Kunnen deze huurders op het huursubsidiebericht controleren of de compensatie correct is toegekend, bijvoorbeeld doordat de betreffende berekening op het huursubsidiebericht wordt afgedrukt? </vraag>
      <vraag nummer="4">Klopt het dat er dit jaar per 1 juli pas zes klantcontactpunten voor de huursubsidie geopend zullen zijn? Wie kunnen er in deze zes klantcontactpunten terecht? Waar moeten de overige huursubsidieaanvragers aankloppen voor advies en/of hulp bij het invullen van hun aanvraag? </vraag>
      <vraag nummer="5">Hoe is de financiering van deze klantcontactpunten geregeld? </vraag>
      <vraag nummer="6">Wat is het beoogde aantal klantcontactpunten in de eindsituatie van EOS? </vraag>
      <noten afkomstig="vraag">
         <noot nummer="1">Zie: MG 2002-08, pag. 13/14</noot>
         <noot nummer="2">Op de Internetsite van het ministerie van VROM kon ik op 3 juni 2002 nog geen informatie ontdekken over de tijdelijke compensatieregeling. De proefberekening van de huursubsidie op dezelfde internetsite is nog gebaseerd op het subsidiejaar 2001/2002 (dus niet meer relevant), pas op 14 juni zal een proefberekening voor 2002/2003 gemaakt kunnen worden. Aannemelijk is dat veel huurders hun aanvraag dan al verstuurd hebben. Ook het gedrukte voorlichtingsmateriaal is nog niet beschikbaar. Het klantcontactpunt Utrecht (Woningnet) zei op 3 juni dat dit naar verwachting per 1 juli uitgeleverd zal worden door het ministerie van VROM</noot>
      </noten>
   </vragen>
   <antwoorden aantal="4">
      <antwoord nummer="1 en 3">Nee. De veronderstelling dat het ministerie van VROM ten behoeve van zowel nieuwe aanvragen als vervolgtoekenningen inkomensgegevens opvraagt bij de Belastingdienst is juist. Deze werkwijze stelt het ministerie van VROM in staat om het vervallen of beperken van fiscale aftrekposten vanwege de belastingherziening 2001 automatisch te compenseren. De bedoelde compensatie, voor zover deze betrekking heeft op het vervallen of beperken van fiscale standaard-aftrekposten, vindt blijvend plaats. Alleen de compensatie voor het vervallen of beperken van de niet-standaard aftrekposten is beperkt tot drie jaar en wordt in die periode geleidelijk afgebouwd. Door de Belastingdienst wordt zowel het verzamelinkomen/belastbaar loon als het inkomen/loon na verwerking van de standaard- en niet standaardaftrekposten (door u genoemd tijdelijke compensatieregeling) – het zogenaamd gecorrigeerd verzamelinkomen/belastbaar loon – verstrekt. Dit geldt in principe voor alle huishoudens en derhalve ook voor huishoudens die al huursubsidie ontvingen. Op basis van het gecorrigeerd verzamelinkomen/belastbaar loon stelt het Ministerie van VROM het voor de Huursubsidiewet bepalende rekeninkomen vast. Belanghebbenden, dus ook nieuwe aanvragers hoeven in dit opzicht dus in principe geen enkele actie te ondernemen. Overigens komt het in een aantal gevallen voor dat de Belastingdienst ten tijde van het opvragen nog niet over alle inkomensgegevens beschikt. In die gevallen moet de huurder deze gegevens zelf leveren. Het ministerie van VROM berekent dan vervolgens op basis hiervan het rekeninkomen. Gelet op de snelheid van afhandeling en dus het snel verstrekken van huursubsidie is het niet goed mogelijk bij de berekening rekening te houden met de niet-standaardaftrekposten. Bij de nacontrole in november zal dit evenwel worden geconstateerd, waarna een nabetaling zal volgen. Op het Huursubsidiebericht wordt slechts het verzamelinkomen/belastbaar loon vermeld. Dit is voor de huurder herkenbaar. Het gecorrigeerde verzamelinkomen/belastbaar loon kent de huurder niet, omdat dit door berekening tot stand moet komen. Dit is echter geen eenvoudige berekening, omdat onder meer beschikt moet worden over een nauwkeurig overzicht van een aantal aftrekposten uit het belastingjaar 2000. Om deze reden is er bewust voor gekozen, dat de Belastingdienst dit gegeven ten behoeve van een aantal inkomensafhankelijk regelingen rechtstreeks aan de uitvoeringsorganisaties verstrekt. De huurder kan derhalve niet op het huursubsidiebericht controleren of de aftrekposten goed zijn verwerkt. Wel kan de huurder die vragen heeft over de wijze waarop de inkomensberekening tot stand is gekomen de internetsite raadplegen voor een proefberekening. Daarnaast kan de huurder die wil weten hoe het Ministerie van VROM tot een rekeninkomen komt, een toelichting opvragen. Aan de hand van de informatie hierop, kan de huurder in principe zelf een berekening maken. </antwoord>
      <antwoord nummer="2">In algemene zin worden nieuwe aanvragers attent gemaakt op de mogelijkheid van het verkrijgen van huursubsidie door middel van een algemene folder en een postbus 51-campagne op radio en tv in de maanden mei en juni. De folder is tot half juli beschikbaar bij postkantoor en bibliotheek en blijft het hele jaar door opvraagbaar bij VROM. Veel woningcorporaties bestellen grote aantallen en verspreiden de folder onder hun leden. De folder verwijst onder meer naar de internetsite van VROM waar uitgebreide informatie wordt gegeven en een proefberekening kan worden gemaakt. De berekeningsmodule is inmiddels aangepast, waarbij de mogelijkheid van standaard- en niet-standaardaftrekposten is ingebouwd. In de folder wordt ook aangegeven waar aanvraagformulieren verkrijgbaar zijn. Het aanvraagformulier was in mei in beperkte mate beschikbaar. Inmiddels is de oplage voldoende. Wat betreft de veranderingen per 1 juli 2002 heeft VROM alle huidige ontvangers van huursubsidie aangeschreven. Nieuwe aanvragers moeten vooral weten hoe het nu gaat. Die zijn weinig geholpen met kennis over de oude situatie. Vandaar dat de voorlichting vooral ingaat op de vragen wanneer een huishouden in aanmerking komt en wat de manier is om huursubsidie aan te vragen. Aan de hand van het aanvraagformulier verzamelt VROM de brongegevens waaronder de inkomensgegevens, zodat zoveel mogelijk over de juiste informatie wordt beschikt. Indien de huurder het niet eens is met de door het Ministerie van VROM gehanteerde cijfers dan kan dit worden aangegeven op het wijzigingsformulier bij het Huursubsidiebericht. </antwoord>
      <antwoord nummer="4 en 6">De planning van het inrichten van klantcontactpunten is als volgt: • Fase 1: Start met de 6 pilotinstanties (vanaf 1 juli); • Fase 2: Circa 50 grote gemeenten/verhuurders (voor 1 januari 2003); • Fase 3: Een grote groep van vooral middelgrote gemeenten (voor 1 januari 2004); • Fase 4: Overige meest kleinere gemeenten/verhuurders (in 2004). Gestreefd wordt naar een landelijke dekking van klantcontactpunten. Indien gemeenten/verhuurders nog niet over een klantcontactpunt beschikken kan de klant in principe bij het Ministerie van VROM terecht. Daarnaast maakt het ministerie van VROM gebruik van een papieren loket waarbij de aanvraagformulieren voor de eerste aanvraag via gemeente en verhuurders worden verspreid. In veel gevallen tonen verhuurders en gemeenten zich in afwachting van een klantcontactpunt bereid om de huurder met raad en daad bij te (blijven) staan. </antwoord>
      <antwoord nummer="5">Met de Vereniging van Nederlandse Gemeenten en de koepels van verhuurders is afgesproken, dat bij de implementatie het principe van de gesloten beurs geldt. Dit krijgt gestalte langs de lijn dat VROM de investeringen in hardware en software voor het ondersteunende systeem voor haar rekening neemt, alsmede de facilitering van werkinstructies en communicatie. Gemeenten en verhuurders dragen de exploitatiekosten. Medio 2003 zal aan de hand van een nadere detaillering van de kosten en tijdsbesteding nader overleg plaatshebben. </antwoord>
      <noten afkomstig="antwoord"/>
   </antwoorden>
</kvr>
