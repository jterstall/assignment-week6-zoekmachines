<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de minister van Onderwijs, Cultuur en Wetenschap over overbodige regelgeving. (Ingezonden 8 april 2008); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31686
</item>
         <item attribuut="Inhoud">Vragen naar aanleiding van artikel 'Onderwijs wordt gek van regeltjes' in Het Parool van 4 april 2008, en het 'Boek der Overbodigheden' van de besturenraad van de protestantse scholen.</item>
         <item attribuut="Rubriek">Basisonderwijs (Algemeen) Beroepsonderwijs en volwasseneneducatie (Algemeen) Hoger onderwijs (Algemeen) Speciaal onderwijs (Algemeen) Staats- en bestuursrecht (Wetgeving) Voortgezet onderwijs (Algemeen)</item>
         <item attribuut="Trefwoorden">Administratieve lasten Onderwijs Wet- en regelgeving</item>
         <item attribuut="Vindplaats">Kamervragen met antwoord 2007-2008, nr. 2079, Tweede Kamer</item>
         <item attribuut="Vraagnr_bij_indiening">2070816960</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2008-04-17</item>
         <item attribuut="Datum_indiening">2008-04-08</item>
         <item attribuut="Document-id">KVR31686</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4261" allpagenumbers="4261 4262" vetnummer="2070816960" code="0708tkkvr2079" lopendefooter="Tweede Kamer, vergaderjaar 2007–2008, Aanhangsel" filenaam="KVR31686" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2079" onderwerp="" indiendatum="2008-04-8">
         <vrager partij="SP" oorsprong="parlement">Jasper van Dijk</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2008-04-17">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw oordeel over het bericht «Onderwijs wordt gek van regeltjes»? <voetnoot nummer="1"/>
      </vraag>
      <vraag nummer="2">Deelt u de mening dat scholen er niet per definitie beter van worden als zij zelfstandiger worden, omdat de «verantwoording en controle achteraf zijn aangescherpt»? </vraag>
      <vraag nummer="3">Wat gaat u ondernemen tegen de controledrift van «accountants, administratiekantoren en het CFI»? </vraag>
      <vraag nummer="4">In hoeverre heeft de invoering van de lumpsumfinanciering geleid tot meer controle en verantwoording achteraf? </vraag>
      <vraag nummer="5">Kunt u per sector aangeven welk deel van het budget wordt besteed aan het primaire onderwijsproces en welk deel aan overhead? Zo neen, bent u bereid hiervoor criteria op te stellen? </vraag>
      <vraag nummer="6">Wat is uw reactie op het «Boek der Overbodigheden» van de Besturenraad van de protestantse scholen? Bent u bereid aanbevelingen te doen om te komen tot een vermindering van de regeldruk? </vraag>
      <noten afkomstig="vraag">
         <noot nummer="1" datum="2008-04-4" bron="Het Parool">Het Parool, 4 april 2008</noot>
      </noten>
   </vragen>
   <antwoorden aantal="6">
      <antwoord nummer="1">Ik zie het als ondersteuning van mijn beleid want het terugdringen van regeldruk vind ik belangrijk. Daarnaast vind ik óók het bestrijden van verkeerde beelden belangrijk. Om de ervaren regeldruk te kunnen aanpakken moet ik weten welke regels als kennelijk overbodig worden ervaren, wie voor de regel verantwoordelijk is, wat het ervaren probleem is én wie de last ervaart. Op dit moment ben ik al bezig om te onderzoeken welke regelgeving door docenten als onnodig belastend wordt ervaren. Doel daarbij is om te bezien of hier een verlichting kan worden bereikt. Overigens wijs ik er daarbij op dat niet alle regelgeving uit de koker van OCW zelf komt. Soms gaat het om regelgeving door andere departementen of door instellingen zelf ontworpen voorschriften. </antwoord>
      <antwoord nummer="2">Dit is niet zo te zeggen. Als scholen zelfstandiger worden, hebben zij meer mogelijkheden om zelf keuzes te maken. Het is de algemene opvatting dat het kunnen maken van keuzes beter is dan dat niet kunnen. Of scholen er dus per definitie beter van worden, is niet te zeggen maar de voorwaarden daarvoor zijn wel gunstiger. Als het al zo is dat verantwoording en controle achteraf worden aangescherpt, compenseert dat op zijn minst voor een belangrijk deel het feit dat de voorschriften aan de voorzijde zijn verminderd. Bovendien is het nog maar de vraag of de vermindering van voorschriften aan de voorzijde leidt tot een toename van de controle aan de achterzijde. Een groter aantal voorschriften vergt immers ook een groter aantal te controleren elementen. Met de verzelfstandiging hebben schoolbesturen meer ruimte voor eigen beleid en daarmee voor onderwijs en zorg op maat. Ik zie dit als een goede ontwikkeling. </antwoord>
      <antwoord nummer="3">In mijn antwoord op vraag 6 geef ik aan welke activiteiten binnen OCW worden verricht die tot een vermindering van de regeldruk leiden. De controle activiteiten van CFI worden bepaald door regelgeving en protocollen van OCW. Binnen die kaders probeert CFI de uitvoering zó in te richten dat scholen daar zo min mogelijk last van hebben. Voorbeelden hiervan zijn onder andere de beschikkingen in het Primair Onderwijs, die zijn samengevoegd tot één maandelijks overzicht en in 2008 volgt de sector VO. Er is een project gestart om de formulierenstroom te digitaliseren, met de daarbij behorende hulpmiddelen om scholen te helpen bij de invoer en om fouten te voorkomen. Voor het HO zal CFI over het kalenderjaar 2007 het Convenant lastenreductie doelsubsidies universiteiten uitvoeren (SiSa: Single Information Single Audit). Overigens wordt het SiSa-principe met betrekking tot gemeenten al toegepast. Een ander speerpunt in het kader van de vermindering van regeldruk is een in gang gezet onderzoek naar de reductie van subsidieregelingen, die tot doel heeft na te gaan of het aantal subsidieregels en regels over aanvullende bekostiging (verder) kan worden verminderd en hoe de noodzakelijk blijvende regels kunnen worden vereenvoudigd, geharmoniseerd, praktischer worden ingericht, met minder uitvoeringslasten. Verder worden uitvoeringsaspecten aan scholenpanels voorgelegd en is de verantwoording door scholen in de vorm van jaarverslag en jaarrekening vanaf dit jaar geharmoniseerd conform het Burgerlijk Wetboek, zodat voor scholen dezelfde voorschriften gelden als voor andere «bedrijven». Voor wat betreft de administratiekantoren maken de schoolbesturen zelf de keuze om wel of geen administratiekantoor in te schakelen. Indien zij de keuze maken om wel een administratiekantoor in te schakelen dan dient dit te gebeuren met zo weinig mogelijk administratieve lastendruk. </antwoord>
      <antwoord nummer="4">Binnen het Primair Onderwijs is in augustus 2006 de lumpsumfinanciering ingevoerd. Het bevoegd gezag van scholen ontvangt nu één budget voor personele en materiële uitgaven en mag zelf uitmaken waaraan dit wordt besteed. Voorheen bestonden drie separate geldstromen: voor de reguliere personele formatie, voor het personeels- en arbeidsmarktbeleid en voor de materiële instandhouding. De bundeling van deze geldstromen betekent een grote bestedingsvrijheid voor schoolbesturen. Uiteraard heeft dit geleid tot verandering van de wijze van verantwoording en controle achteraf. Met de invoering van lumpsumbekostiging is de maandelijkse voorschotaanvraag en de jaarlijkse Aanvraag Vaststelling Rijksvergoeding vervallen. Besturen verantwoorden zich nu via een jaarverslag. </antwoord>
      <antwoord nummer="5" voetnoot="1">In mijn brief die ik op 7 december 2007 aan de Tweede Kamer heb verstuurd over de benchmarks bureaucratie Onderwijs (Kamerstukken II 2008/08, 29 546/ 29 362, nr. 15) is een overzicht opgenomen per onderwijssector van de percentuele verdeling van de ingezette middelen naar personele kosten. Hierin is ook ingegaan op het deel van het onderwijspersoneel dat zich bezighoudt met het primaire onderwijsproces. Het blijkt dat in de sector PO 82 procent van de ingezette middelen naar onderwijzend personeel gaat, voor de VO-sector is dit 78 procent. In de mbo-sector wordt 72 procent van de personele lasten ingezet voor onderwijzend personeel en 75 procent van de ingezette middelen bij universiteiten en hogescholen gaat naar onderwijzend personeel en onderzoekers (zie bijlage <voetnoot nummer="1"/>). Voor alle sectoren overigens geldt dat de instellingen vrij zijn om de middelen al dan niet aan te wenden voor het primaire proces. Met de benchmarkrapporten van de sectoren zijn voor het eerst overheadcijfers beschikbaar en hiermee is de eerste stap gezet om de discussie hierover op rationele wijze te kunnen voeren. Wel vind ik dat meer uniformiteit in de methodologie moet komen, hiervoor is al een expertbijeenkomst in voorbereiding, zoals ik heb toegezegd in mijn brief van 7 december jl. </antwoord>
      <antwoord nummer="6">Ik zie het als een ondersteuning van mijn beleid en, zoals ik tijdens het AO op 19 maart 2008 over de benchmarks heb gezegd, is mijn departement al intensief bezig om de regeldruk te verminderen en zijn er activiteiten in gang gezet die ook de komende kabinetsperiode tot vermindering van de regeldruk moeten leiden. Zo is mijn beleid gericht op het kappen van dor hout van niet meer bestaande regels en wordt de uitvoering van bestaande regels vereenvoudigd en gemakkelijker gemaakt. Ook zal ik zeer kritisch bekijken of er nieuwe wet- en regelgeving nodig is en zo ja, dan met zo’n eenvoudige mogelijke uitvoering. Ik heb zelf representatief onderzoek laten doen onder leraren naar regels die zij als meest irritant ervaren en hoe nuttig ze deze regels vinden. De uitkomsten verwacht ik binnenkort en zij zullen ook aan de Tweede Kamer worden toegestuurd, met daarbij een plan van aanpak. Ik zal de regels die de professionals het minst nuttig en meest irritant vinden het eerst aanpakken, als het mogelijk is door ze af te schaffen en anders door de uitvoering ervan zo gemakkelijk mogelijk te maken. Maar daarnaast ook door de informatie en communicatie over regels te verbeteren en nut en noodzaak ervan te benadrukken. Verder verwacht ik van de Tweede Kamer, maar ook van organisaties zoals de besturenraad en de scholen zelf, dat men terughoudend is in het maken van nieuwe regels. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
