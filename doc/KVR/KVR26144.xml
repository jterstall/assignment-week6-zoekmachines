<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de staatssecretaris van Onderwijs, Cultuur en Wetenschap, de heer Rutte, over de berekening van de bijverdiengrens voor studenten die inkomsten uit een eigen bedrijf hebben. (Ingezonden 26 juni 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26144
</item>
         <item attribuut="Inhoud">Studenten met een eigen bedrijf, hoewel onzeker over hun inkomen, worden strenger behandeld, dan studenten met een bijbaan in loondienst. Hierdoor wordt het ondernemerschap van studenten ontmoedigd. De wet zou op dit punt aangepast moeten worden.</item>
         <item attribuut="Rubriek">Hoger onderwijs (Studenten) Hoger onderwijs (Studiefinanciering)</item>
         <item attribuut="Trefwoorden">Studenten Studiefinanciering</item>
         <item attribuut="Vindplaats">Kamervragen met antwoord 2005-2006, nr. 1940, Tweede Kamer</item>
         <item attribuut="Vraagnr_bij_indiening">2050615720</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2006-08-15</item>
         <item attribuut="Datum_indiening">2006-06-26</item>
         <item attribuut="Document-id">KVR26144</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4125" allpagenumbers="4125 4126" vetnummer="2050615720" code="0506tkkvr1940" lopendefooter="Tweede Kamer, vergaderjaar 2005–2006, Aanhangsel" filenaam="KVR26144" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1940" onderwerp="" indiendatum="2006-06-26">
         <vrager partij="PvdA" oorsprong="parlement">Van Dam</vrager>
         <vraagt-aan>de staatssecretaris van Onderwijs, Cultuur en Wetenschap, de heer Rutte,</vraagt-aan>
      </vraagdata>
      <antwoorddata antwoorddatum="2006-08-15">
         <antwoorder functie="staatssecretaris" ministerie="Onderwijs, Cultuur en Wetenschap">Bruins</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het vonnis van de Rechtbank Utrecht van 1 december 2005? <voetnoot nummer="1"/>
      </vraag>
      <vraag nummer="2">Klopt het dat studenten met een eigen bedrijfje volgens de wet anders moeten worden behandeld dan studenten met een bijbaan? Is het correct dat bij studenten in loondienst, die in een jaar over de bijverdiengrens heengaan, alleen de inkomsten worden beschouwd gedurende de periode dat ze studiefinanciering hebben ontvangen, terwijl bij studenten met een eigen onderneming, alle inkomsten uit dat jaar betrokken worden? </vraag>
      <vraag nummer="3">Deelt u de mening dat juist studenten met een eigen onderneming vooraf geen zekerheid hebben over de hoogte van hun inkomen en derhalve minder goed kunnen voorzien of ze tijdens een jaar meer verdienen dan de bijverdienregeling toestaat? </vraag>
      <vraag nummer="4">Deelt u de mening dat het vreemd is dat de wet van studenten met een grotere onzekerheid over hun inkomen, een betere inschatting vereist van hun inkomsten gedurende het jaar dan van studenten met de zekerheid van een vast inkomen uit een bijbaan? </vraag>
      <vraag nummer="5">Is dit de manier waarop u uw pleidooi voor het bevorderen van ondernemerschap onder jongeren in de praktijk brengt? </vraag>
      <vraag nummer="6">Deelt u de mening dat deze regeling het ondernemerschap door studenten ontmoedigt? Deelt u de mening dat de wetgeving ondernemerschap niet zou moeten ontmoedigen? </vraag>
      <vraag nummer="7">Deelt u de mening dat de bijverdienregeling in elk geval rekening moet houden met de onzekerheid waarmee studenten met een eigen onderneming te maken hebben en hen niet strenger hoort te behandelen dan studenten met een bijbaan? </vraag>
      <vraag nummer="8">Bent u bereid op korte termijn de wetgeving op dit punt aan te passen? </vraag>
      <noten afkomstig="vraag">
         <noot nummer="1">Rechtbank Utrecht, Sector Bestuursrecht, Enkelvoudige kamer met procedurenummer WSFBSF 05/538</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Nee, studenten met winst uit onderneming worden op dezelfde wijze behandeld als studenten met loon uit dienstbetrekking. Bij de berekening van het toetsingsinkomen blijft buiten beschouwing inkomen waarvan de student aantoont dat het is verworven over de periode in het kalenderjaar waarin hij geen studiefinanciering heeft ontvangen. Dit is alleen mogelijk als de periode waarin de student geen studiefinanciering heeft ontvangen aan het begin of aan het einde van het kalenderjaar valt. Dit geldt niet alleen voor loon uit dienstbetrekking, maar voor alle elementen van het toetsingsinkomen, dus óók voor winst uit onderneming. Specifiek voor studenten die een eigen bedrijf uitoefenen is er een alternatief beschikbaar. Deze studenten kunnen de Informatie Beheer Groep (hierna IB-Groep) verzoeken om aan elke maand 1/12 deel van de jaarwinst (belastbare winst uit onderneming vermeerderd met de ondernemersaftrek) toe te rekenen. Voor de berekening van het toetsingsinkomen blijft dan buiten beschouwing het aantal maanden dat een student geen studiefinanciering genoot, vermenigvuldigd met 1/12 deel van de jaarwinst. De IB-Groep controleert achteraf bij de Belastingdienst de hoogte van het inkomen van studenten. Als blijkt dat een student meer heeft verdiend dan de bijverdiengrens, in 2006 is dit € 10.527,57, en hij aan het begin of aan het einde van het kalenderjaar geen studiefinanciering heeft ontvangen, dan verzoekt de IB-Groep de student om inzicht in de verdeling van zijn inkomen over het betreffende kalenderjaar. In de praktijk gaat de IB-Groep voor studenten met winst uit onderneming vervolgens zelf na of het toerekenen van 1/12 deel van de jaarwinst vermenigvuldigd met het aantal maanden dat de student geen studiefinanciering genoot, wellicht gunstiger uitpakt voor de student. Voor de berekening van het toetsingsinkomen wordt vervolgens de voor de student meest gunstige verdeling toegepast. </antwoord>
      <antwoord nummer="3">Ja. </antwoord>
      <antwoord nummer="4">Nee, de Wet studiefinanciering 2000 vereist van studenten met een eigen onderneming, die winst uit onderneming genieten, geen betere inschatting van hun inkomen gedurende het jaar dan van studenten met loon uit dienstbetrekking. Wel zal deze inschatting voor studenten met een eigen onderneming met minder zekerheid te maken zijn. Indien studenten verwachten dat hun inkomen de bijverdiengrens overschrijdt, kunnen zij gedurende het kalenderjaar de IB-Groep verzoeken hun studiefinanciering (voor de rest van het kalenderjaar) stop te zetten. Het inkomen dat wordt verdiend nadat de aanspraak op studiefinanciering is beëindigd, telt dan niet mee voor de berekening van het toetsingsinkomen. Dit komt tegemoet aan studenten die vooraf niet (altijd) goed kunnen voorzien of ze in een kalenderjaar meer zullen verdienen dan de bijverdiengrens toestaat. Daarnaast kunnen studenten, door toepassing van de hardheidsclausule, na afloop van het kalenderjaar (tot 1 april van het daarop volgende kalenderjaar) de IB-Groep verzoeken om met terugwerkende kracht hun studiefinanciering voor het voorafgaande kalenderjaar stop te zetten. Intrekking is alleen mogelijk voor een periode die eindigt bij de maand december. Dit betekent dat indien een student in 2006 verwacht de bijverdiengrens te overschrijden, hij tot 1 april 2007 zijn studiefinanciering over (een deel van) 2006 kan «intrekken». Wordt de aanspraak op studiefinanciering voor 1 april 2007 met terugwerkende kracht beëindigd op bijvoorbeeld 1 november 2006, dan worden de inkomsten over de maanden november en december buiten beschouwing gelaten voor de berekening van het toetsingsinkomen over 2006. Ik ben van mening dat dit voldoende ruimte biedt voor studenten met onzekerheid over hun inkomen, met name ook voor studenten met een eigen bedrijf, die gedurende het jaar een grotere onzekerheid over de hoogte van hun inkomen hebben dan studenten met een vast inkomen uit een bijbaan. </antwoord>
      <antwoord nummer="5" voetnoot="1">Nee, ik breng mijn pleidooi voor het bevorderen van ondernemerschap in het onderwijs op een andere manier in de praktijk. Een aantal voorbeelden ter bevordering van ondernemerschap in het onderwijs: In 2004 is het actieprogramma onderwijs en ondernemerschap door de ministeries van EZ en OCW uitgebracht. In dit actieprogramma zijn diverse maatregelen aangekondigd, zoals de verspreiding van good practices, prestatieafspraken, onderwijsinstelling als incubator, meer aandacht voor de ondernemende student/deelnemer en ondernemende docent. Deze zijn voor het merendeel in het partnership Leren Ondernemen ondergebracht. In november 2005 is dit partnership «Leren ondernemen» van start gegaan. Het partnership heeft als doel het ondernemerschap in Nederland te stimuleren door hier meer aandacht voor te creëren in het onderwijs, van de basisschool tot aan de universiteit. Het partnership bundelt initiatieven op het gebied van Onderwijs &amp; Ondernemerschap, brengt partijen samen en biedt ondersteuning om gezamenlijk activiteiten uit te voeren. Voorbeelden daarvan zijn ondernemersopdrachten voor docenten, ondernemersopdrachten voor studenten/leerlingen, ondernemers voor de klas en ondernemerschap in het curriculum. In het mbo wordt middels de innovatiebox en het innovatiearrangement <voetnoot nummer="1"/>(ook voor vmbo en hbo) middelen beschikbaar gesteld voor ondernemerschap in het onderwijs. Ook wordt in het mbo, door onderwijs en bedrijfsleven gezamenlijk, gewerkt aan de ontwikkeling en invoering van een nieuwe kwalificatiestructuur en een nieuwe manier van kennisoverdracht. Hierdoor komt in het lesprogramma meer aandacht voor de ondernemende houding van studenten. Daarnaast bestaat in het hbo inmiddels ook een certificaat Ondernemersschap. Vier hogescholen bieden geïnteresseerde studenten een lesprogramma aan waarin ze ondernemingsvaardigheden leren. </antwoord>
      <antwoord nummer="6">Ik ben van mening dat deze wetgeving ondernemerschap niet ontmoedigt, zie antwoord op vraag 4. </antwoord>
      <antwoord nummer="7">Ja, en ik ben van mening dat de huidige regelgeving adequaat is, zie antwoord op vraag 4. </antwoord>
      <antwoord nummer="8">Nee, daar is, gelet op het antwoord op vraag 4, geen noodzaak toe. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2005–2006, 27 451, nr. 58 en 30 300 VIII, nr. 13</noot>
      </noten>
   </antwoorden>
</kvr>
