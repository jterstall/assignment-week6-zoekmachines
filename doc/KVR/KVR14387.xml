<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Swart (VVD) aan de minister voor Grote Steden- en Integratiebeleid over de gevolgen van wijziging in de Wet Gemeentelijke Basisadministratie voor de mogelijkheid voor incassobureaus adresgegevens van schuldenaren te achterhalen via de GBA. (Ingezonden 19 september 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14387
</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Gemeenten)</item>
         <item attribuut="Trefwoorden">GBA</item>
         <item attribuut="Vindplaats">Kamervragen met antwoord 2001-2002, nr. 68, Tweede Kamer</item>
         <item attribuut="Vraagnr_bij_indiening">2010200050</item>
         <item attribuut="Afkomstig_van">Grote Steden- en Integratiebeleid (GSI)</item>
         <item attribuut="Indiener">
            <persoon partij="VVD">De Swart</persoon>
         </item>
         <item attribuut="Datum_reaktie">2001-10-04</item>
         <item attribuut="Datum_indiening">2001-09-19</item>
         <item attribuut="Document-id">KVR14387</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="137" allpagenumbers="137 138" vetnummer="2010200050" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14387" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="68" onderwerp="" indiendatum="2001-09-19">
         <vrager partij="VVD" oorsprong="parlement">De Swart</vrager>
         <vraagt-aan>de minister voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2001-10-4">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u het bericht in BN/De Stem van 12 september 2001 over de gevolgen van de nieuwe regelgeving inzake de Gemeentelijke Basisadministratie (GBA), alsmede het artikel in het Nederlands Juristenblad (nr. 28, p1295 e.v.) van 3 augustus jongstleden, waarnaar in het bericht in BN/De Stem wordt verwezen? </vraag>
      <vraag nummer="2">In welke mate onderschrijft u de twee beweerde effecten van de nieuwe regelgeving: problematisering op het terrein van het tot nakoming van betalingsverplichting brengen van schuldenaren door gebruikmaking van incassobureaus en de dreigende overbelasting van de kantonrechter als gevolg daarvan? </vraag>
      <vraag nummer="3">Werden de genoemde effecten bij de indiening van de wetswijziging voorzien? </vraag>
      <vraag nummer="4">Welke mogelijkheden ziet u om de genoemde effecten te beperken of ongedaan te maken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Het gewijzigde artikel 100 van de Wet GBA sluit de verstrekking van gegevens uit de bevolkingsadministratie aan commerciële instellingen, waaronder incassobureaus, uit. De wetswijziging is, tegelijk met de Wet bescherming persoonsgegevens, op 1 september jl. in werking getreden. Tijdens de behandeling in de Tweede Kamer op 15 februari 1999 van een ander voorstel tot wijziging van de Wet GBA (26 228) werd door de Tweede Kamer gewag gemaakt van de verkoop van gegevens door gemeenten uit de GBA aan commerciële instanties. Zij had hiertegen bezwaren en zag, in het licht van de verplichte inschrijving van de burger in de GBA, de verstrekking van diens gegevens het liefst beperkt tot degenen, die op grond van hun wettelijke taken daartoe toegang moeten hebben. De Minister voor Grote Steden- en Integratiebeleid zegde in reactie hierop toe om met een nota van wijziging te komen op het wetsvoorstel aanpassingswet Wbp, waarin deze materie zou worden meegenomen (Handelingen II, 1999–2000, 49-3607). In de nota van wijziging (Kamerstukken II, 1999–2000, 26 410, nr. 8) is uitvoerig ingegaan op de beweegredenen om de verstrekking van gegevens uit de gemeentelijke basisadministraties aan commerciële instellingen te beperken. Hierbij heeft een overwegende rol gespeeld, dat het verstrekken van gegevens aan commerciële bedrijven niet tot het doel van de gemeentelijke basisadministratie persoonsgegevens behoort. De gegevens die burgers verplicht beschikbaar moeten stellen, worden niet voor commerciële maar voor publieke doeleinden verzameld. Verstrekking van gegevens aan commerciële instellingen staat in beginsel dan ook op gespannen voet met de primaire doelstelling van de basisadministraties. Om die reden is voorgesteld de gegevensverstrekking op grond van artikel 100 aan commerciële instellingen volledig uit te sluiten. Dit laat verstrekking van gegevens aan dergelijke instellingen, voor zover deze zijn grond vindt in de uitvoering van een algemeen verbindend voorschrift overeenkomstig de artikelen 98 en 99 van de Wet GBA, overigens onverlet. Hierbij valt op dit moment te denken aan verstrekking van gegevens aan instellingen als pensioenfondsen, verzekeraars, deurwaarders en notarissen. In de nota van wijziging is er onder andere nog op gewezen, dat de gemeenten in het verleden op uiteenlopende wijze invulling gaven aan hun bevoegdheid om ingevolge artikel 100 van de Wet GBA gegevens te verstrekken aan derden, waaronder incassobureaus. Sommige gemeenten waren hierin zeer ruimhartig, andere daarentegen verstrekten in het geheel geen gegevens. Er bestond derhalve voor dergelijke instellingen geen zekerheid of zij gegevens uit de GBA konden verkrijgen. Het voorgaande overziende zijn er onvoldoende aanwijzingen om de beweerde effecten te onderschrijven. </antwoord>
      <antwoord nummer="3 en 4">De incassobranche heeft zich tijdens de voorbereiding van de wetswijziging enkele keren schriftelijk tot de vaste commissie voor Justitie van de Tweede Kamer gewend over de mogelijke gevolgen van de wetswijziging. Dit gebeurde bij brieven van de Nederlandse Vereniging van Incasso-ondernemingen van 4 mei 2000 en van de Nederlandse Vereniging van Handelsinformatiebureaus van 25 oktober 2000, waarin uitvoerig werd ingegaan op de effecten die naar de mening van deze instellingen zouden optreden als gevolg van de voorgestelde wetswijziging. Deze brieven hebben evenwel regering noch Tweede Kamer aanleiding gegeven het wetsvoorstel op dit punt te wijzigen. Naar aanleiding van het bovenvermelde artikel in het Nederlands Juristenblad zijn over dit onderwerp vergelijkbare vragen gesteld door de leden van de PvdA-fractie in de Eerste Kamer bij gelegenheid van het voorlopig verslag op het wetsvoorstel tot herziening van het procesrecht voor burgerlijke zaken, in het bijzonder de wijze van procederen in eerste aanleg (Kamerstukken l, 2000–2001, 26 855, nr. 250a, blz. 2). In de memorie van antwoord (Kamerstukken I, 2000–2001, 26 855, nr. 16) geeft de regering te kennen, dat het ongedaan maken van de recente wijziging van artikel 100 van de Wet GBA niet aan de orde is. Gezien het slechts aanvullende gebruik dat in het verleden door incassobureaus van gegevens uit de GBA werd gemaakt, de mogelijkheden die bestaan om op andere wijze aan de noodzakelijke gegevens te komen en de verbeteringen in het civiele procesrecht ingevolge het genoemde wetsvoorstel, zullen de gevolgen van het uitsluiten van deze instellingen van gegevensverstrekking uit de GBA naar verwachting beperkt zijn. Het lijkt de regering overigens een goede gedachte om in het kader van de bij de behandeling van wetsvoorstel 26 855 aangekondigde fundamentele herbezinning op het burgerlijk procesrecht ook aandacht te besteden aan het onderwerp van een incassoprocedure. </antwoord>
      <noten afkomstig="antwoord"/>
   </antwoorden>
</kvr>
