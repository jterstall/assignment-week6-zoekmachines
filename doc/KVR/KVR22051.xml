<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over mogelijk onverzekerde ziekenfondsverzekerden. (Ingezonden 28 december 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22051
</item>
         <item attribuut="Inhoud">Vragen naar aanleiding van het bericht in De Telegraaf van 24 december 2004, dat 300.000 ziekenfondsverzekerden per 1 januari 2006 de kans lopen onverzekerd te raken.</item>
         <item attribuut="Rubriek">Gezondheidszorg (Zorgverzekeringen) Inkomen en rechtspositie (Inkomens) Welzijn (Overig)</item>
         <item attribuut="Trefwoorden">Besteedbaar inkomen Kansarmen Ziekenfondsverzekering</item>
         <item attribuut="Vindplaats">Kamervragen met antwoord 2004-2005, nr. 769, Tweede Kamer</item>
         <item attribuut="Vraagnr_bij_indiening">2040505810</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2005-01-17</item>
         <item attribuut="Datum_indiening">2004-12-28</item>
         <item attribuut="Document-id">KVR22051</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1627" allpagenumbers="1627 1628" vetnummer="2040505810" code="0405tkkvr769" lopendefooter="Tweede Kamer, vergaderjaar 2004–2005, Aanhangsel" filenaam="KVR22051" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="769" onderwerp="" indiendatum="2004-12-28">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-01-17">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht dat 300.000 ziekenfondsverzekerden per 1 januari 2006 de kans lopen onverzekerd te raken? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich de antwoorden op eerdere schriftelijke vragen over deze problematiek, waarin u werd gevraagd inzicht te geven in de omvang van de groep onverzekerden? <voetnoot nummer="2"/>Bent u bereid een onderzoek in te stellen naar de werkelijke omvang van deze groep en de oorzaken van het niet-verzekerd zijn? </vraag>
      <vraag nummer="3">Wat vindt u van de oplossing van de zorgverzekeraars om onverzekerden uit de verzekering te verwijderen? Welke alternatieve oplossingen zijn er in plaats van verzekering onthouden? </vraag>
      <vraag nummer="4">Welke gevolgen heeft het niet verzekerd zijn voor ons gezondheidssysteem, namelijk dat er een grote groep mensen is die niet voor medische zorg in aanmerking komt? Deelt u de mening dat, wanneer mensen om financiële redenen zich niet kunnen verzekeren, dit gevaar kan opleveren voor de volksgezondheid, b.v. HIV/Aids besmetting, tbcenz.? </vraag>
      <noten afkomstig="vraag">
         <noot nummer="1" datum="2004-12-24" bron="De Telegraaf">De Telegraaf, 24 december 2004</noot>
         <noot nummer="2" documenttype="Kamervragen">Aanhangsel Handelingen, nrs. 270 en 1139, vergaderjaar 2003–2004.</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Ja, ik herinner mij de antwoorden op de eerdere schriftelijke vragen. Ik ben niet voornemens een onderzoek in te stellen naar de werkelijke omvang van de groep onverzekerden, aangezien de gegevens hieromtrent reeds bekend zijn. Het CBS (Vademecum gezondheidsstatistiek Nederland 2003) geeft een schatting van het aantal onverzekerden in 2002 van 259.000 mensen. Dat was 1,5% van de Nederlandse bevolking. De schatting voor 2004 bedroeg 300.000 mensen, oftewel 1,8% van de bevolking. De groep onverzekerden bestaat thans voor een relatief klein gedeelte uit mensen die zich niet willen verzekeren, zoals gemoedsbezwaarden. Daarnaast zijn er rijke mensen die de kosten van medische zorg als die zich voordoen, zelf willen en kunnen betalen. Daklozen en verslaafden kunnen niet verzekerd of niet ingeschreven zijn bij een ziekenfonds als bijstandsgerechtigden. Met de invoering van de Koppelingswet zijn niet rechtmatig verblijvenden (illegalen) uitgesloten van sociale verzekeringen waaronder de sociale ziektekostenverzekeringen. Verder kan het mensen betreffen die op de particuliere ziektekostenverzekeringsmarkt zijn aangewezen maar geen verzekering hebben afgesloten of mensen die wegens wanbetaling uit een particuliere ziektekostenverzekering zijn gezet. Bovenstaande groep van onverzekerden moet onderscheiden worden van de groep wanbetalers onder de Ziekenfondswet. Deze laatste groep is wel degelijk verzekerd. De ziekenfondsverzekering vloeit namelijk voort uit de wet, daarvoor hoeft men geen verzekering af te sluiten. Volgens de huidige wetgeving is het dus mogelijk dat mensen die geen nominale premie betalen, wel zorg genieten. De Ziekenfondsen kunnen enkel een incassoprocedure starten. Deze groep kan straks ook onverzekerd worden, aangezien in de Zorgverzekeringswet is geregeld dat een zorgverzekeraar een wanbetaler kan royeren. Ik vind het op zichzelf een goede zaak wanneer mensen worden geconfronteerd met de gevolgen van het bewust niet naleven van wettelijke regelingen. Ruim voor de invoering van de Zorgverzekeringswet zal begonnen worden met een uitgebreide voorlichtingscampagne. </antwoord>
      <antwoord nummer="3 en 4">Ik ben het met u eens dat wanneer mensen zich om financiële redenen niet kunnen verzekeren, dit risico’s met zich mee kan brengen, bijvoorbeeld voor de volksgezondheid. Daarom kan onder de Zorgverzekeringswet iedereen in Nederland zich verzekeren, aangezien er een acceptatieplicht geldt voor de zorgverzekeraars. Verder heb ik maatregelen genomen om te bewerkstelligen dat iedereen de nominale premie kan betalen. Mensen voor wie de hoogte van de nominale premie gezien hun inkomenssituatie problematisch is, kunnen op grond van de Wet op de Zorgtoeslag voor een zorgtoeslag in aanmerking komen. Deze zorgtoeslag waarborgt dat niemand een groter deel van zijn inkomen aan ziektekostenpremie hoeft te betalen dan wat aan de hand van het voorstel als aanvaardbaar wordt berekend. Tevens is voorzien in fiscale maatregelen. Voor mensen die zich desondanks niet verzekeren, zonder dat hen dit te verwijten valt, is in het wetsvoorstel voorzien in een coulanceregeling. Hen wordt geen boete opgelegd, wanneer zij zich alsnog verzekeren. Waarschijnlijk zal er een groep personen zijn die zich wel kan verzekeren en ook de premie kan betalen, maar er voor kiest dit niet te doen. Voor deze groep mensen zie ik geen aanleiding alternatieven te bedenken. In tegendeel. Voor deze groep wordt juist in sanctiemaatregelen voorzien. Zij krijgen geen zorgtoeslag en wanneer zij zich alsnog aanmelden bij een zorgverzekeraar, wordt hen een boete opgelegd. Tevens dienen zij hun eigen zorgkosten te betalen. Het vóórkomen van deze – in omvang waarschijnlijk erg beperkte – groep personen die ervoor kiest onverzekerd te zijn, heeft als zodanig geen gevolgen voor de volksgezondheid. Acute zorg wordt nog steeds verleend, alleen moeten onverzekerden, net zoals dat momenteel het geval is, die zorg zelf betalen. Voor ziekten die gevaar opleveren voor de volksgezondheid, zoals besmettelijke ziekten, gelden aparte regels (ondermeer een meldingsplicht aan de overheid, gedwongen opname ter isolatie en gedwongen onderzoek aan en in het lichaam van de (vermoedelijk) geïnfecteerde persoon, zie de artikelen 4, 5 en 13 t/m 16 van de Infectieziektewet). </antwoord>
      <noten afkomstig="antwoord"/>
   </antwoorden>
</kvr>
