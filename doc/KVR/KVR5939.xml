<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over schadevergoeding voor een ten onrechte ondergane hechtenis. (Ingezonden 15 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5939
</item>
         <item attribuut="Rubriek">Strafrecht en strafprocesrecht (Schadevergoeding) Strafrecht en strafprocesrecht (Voorlopige hechtenis)</item>
         <item attribuut="Trefwoorden">Schadevergoeding Voorlopige hechtenis</item>
         <item attribuut="Vindplaats">Kamervragen met antwoord 1997-1998, nr. 232, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1997-11-04</item>
         <item attribuut="Datum_indiening">1997-10-15</item>
         <item attribuut="Document-id">KVR5939</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="471" allpagenumbers="471 472" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5939" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="232" onderwerp="" indiendatum="1997-10-15">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1997-11-4">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u, in verband met mijn vragen van 29 augustus jl. over artikel 89 Sv (beantwoord door uw ad-interim op 24 september jl.), aangeven of u kennis genomen hebt van het dossier van het Hof te Amsterdam in de schadevergoedingsprocedure van de betreffende verzoeker, alsmede van het dossier van de daaraan ten grondslag liggende strafzaak? <voetnoot nummer="1"/>Heeft u ook kennis genomen van de inhoud van het vrijsprekende vonnis? </vraag>
      <vraag nummer="2">Bent u van mening dat het Hof te Amsterdam een juridische vergissing heeft gemaakt door verzoeker, in strijd met de vaste jurisprudentie van de hoge Raad, en zonder nadere motivering voor de afwijking van de vaste jurisprudentie, niet-ontvankelijk te verklaren? </vraag>
      <vraag nummer="3">Hoe had verzoeker, zoals uw ad-interim stelt in zijn antwoord, een tweede verzoek ex artikel 89 Sv moeten indienen, nu de termijn tot het indienen van het verzoek na de beschikking tot niet-ontvankelijkheid geruime tijd was verstreken? </vraag>
      <vraag nummer="4">Waarom hecht U blijkens het antwoord op de vijfde vraag aan de overweging ten overvloede van het Hof, die ten aanzien van de ontvankelijkheid in strijd met de vaste jurisprudentie van de Hoge Raad is, en welke niet overeenstemt met het dossier, waaruit blijkt dat verzoeker aan alle onderzoekshandelingen heeft meegewerkt, noch met het vrijsprekende vonnis dat stelt dat er geen redelijke verdenking was? </vraag>
      <vraag nummer="5">Bent u bereid om aan betrokkene alsnog schadevergoeding te verstrekken? Zo nee, waarom niet? </vraag>
      <vraag nummer="6">Waarom gaat u in deze zaak niet in cassatie bij de Hoge Raad? Acht u het overbelast zijn van de Hoge Raad een legitieme reden om een principiële zaak als deze, waar kennelijk de wet een leemte laat, niet voor te leggen aan dit rechtscollege? </vraag>
      <vraag nummer="7">Op welke termijn gaat u de wettekst van artikel 89 Sv in overeenstemming brengen met de ontvankelijkheidseisen die de Hoge Raad stelt? </vraag>
      <noten afkomstig="vraag">
         <noot nummer="1">Zie Aanhangsel Handelingen nr. 34, vergaderjaar 1997–1998</noot>
      </noten>
   </vragen>
   <antwoorden aantal="6">
      <antwoord nummer="1">Ik heb naar aanleiding van de vragen die op 29 augustus zijn gesteld geen kennis genomen van de in de vraag genoemde stukken. Ik ben van oordeel dat dit voor de beantwoording van de eerder door de heer Rabbae over dit onderwerp gestelde vragen ook niet noodzakelijk was. Deze betroffen immers voornamelijk de niet-ontvankelijkverklaring van betrokkene. De feitelijke grondslag voor de niet-ontvankelijkverklaring werd uit de beschikking van het Hof genoegzaam duidelijk. Voor wat betreft de vraag of ik aanleiding zie om betrokkene op humanitaire gronden een tegemoetkoming in schade toe te kennen, acht ik op gronden waarop ik in het antwoord op de vragen 2 en 4 hieronder terugkom, het kennisnemen van de beschikking van het Gerechtshof voldoende. Voor de beantwoording van de op 15 oktober 1997 ingezonden vragen heb ik overigens wel kennis genomen van het vrijsprekende arrest van het Gerechtshof, 21 februari 1996. </antwoord>
      <antwoord nummer="2 en 4">Uit HR 5 november 1991, NJ 1992, 482 en HR 2 februari 1993, NJ 1993, 55 blijkt dat volgens de Hoge Raad het verzuim van persoonlijke ondertekening voor gedekt kan worden gehouden als de verzoeker bij de behandeling van zijn verzoek aanwezig is. Het Hof heeft verzoeker, namens wie tijdig een verzoek was gedaan, en die bij de behandeling van zijn verzoek aanwezig was, desalniettemin niet ontvankelijk verklaard. Daaruit volgt dat het Hof op dit punt niet in overeenstemming met de jurisprudentie van de Hoge Raad heeft geoordeeld. Waarom het Hof in afwijking van deze jurisprudentie heeft beslist is mij niet bekend. De overweging ten overvloede, die het Hof aan de niet-ontvankelijkverklaring heeft toegevoegd, is daarom belangrijk, omdat daaruit blijkt dat deze beslissing niet tot gevolg heeft gehad dat geen tegemoetkoming is toegekend. Ook als het verzoek ontvankelijk zou zijn geoordeeld, zou geen tegemoetkoming zijn toegekend, omdat het Hof, blijkens deze overweging, van oordeel is dat de betrokkene medeschuldig was aan het voortduren van de verdenking tegen hem en zodoende aan zijn detentie. Deze overweging ten overvloede heeft geen betrekking op de ontvankelijkheidsvraag, en is te dien aanzien derhalve niet in strijd met vaste jurisprudentie van de Hoge Raad. Het betreft hier een inhoudelijke motivering voor de afwijzing van een verzoek, gebaseerd op artikel 89 Wetboek van Strafvordering, die deze afwijzing zelfstandig kan dragen. Deze overweging is evenmin in strijd met de uitspraken van de rechters in de hoofdzaak. De rechtbank heeft de betrokkene in haar vonnis veroordeeld. Het Hof heeft verdachte vrijgesproken, doch niet met een overweging waaruit zou blijken dat er geen redelijke verdenking heeft bestaan. Het Hof acht enkel «niet wettig en overtuigend bewezen hetgeen aan de verdachte is tenlastegelegd», en geeft daarvoor een motivering. Het oordeel dat het tenlastegelegde feit niet wettig en overtuigend bewezen is komt niet in strijd met het oordeel dat betrokkene medeschuldig is aan het voortduren van de verdenking tegen hem. Een tegemoetkoming terecht geweigerd is acht ik ongewenst, in het licht van de terughoudendheid die een Minister van Justitie bij het beoordelen van rechterlijke uitspraken dient te betrachten. </antwoord>
      <antwoord nummer="3">In het antwoord wordt verwezen naar een suggestie die prof. C.J.H. Brunner doet in zijn noot onder HR 29 april 1994, NJ 1995, 727, nr. 3. Prof. Brunner geeft aan dat in een geval waarin de termijn inmiddels verstreken is, maar het eerste verzoek tijdig en juist was ingediend, het Hof een herhaald verzoek zijns inziens niet wegens een termijnoverschrijding zou kunnen afwijzen. Dit tweede verzoek kan op dezelfde wijze worden ingediend als het eerste verzoek. Als het verzoek van de betrokkene inderdaad slechts door een «juridische vergissing» zou zijn afgewezen, kan betrokkene een verzoek indienen teneinde na te gaan of de door Prof. Brunner gewezen weg een begaanbare is. Nu het Hof in deze zaak in een overweging ten overvloede had laten weten toekenning van een tegemoetkoming ook op inhoudelijke gronden af te wijzen, had het voor deze betrokkene evenwel waarschijnlijk geen zin een herhaald verzoek in te dienen. </antwoord>
      <antwoord nummer="5">Gelet op de antwoorden op de voorgaande vragen acht ik nog steeds geen termen aanwezig voor een tegemoetkoming aan betrokkene. </antwoord>
      <antwoord nummer="6">Tegen de beslissing van het Gerechtshof tot het al dan niet toekennen van een tegemoetkoming op grond van artikel 89 Wetboek van Strafvordering staat geen cassatie open voor het Openbaar Ministerie, zo volgt uit artikel 91 Wetboek van Strafvordering. De werklast van de Hoge Raad is niet als argument aangevoerd om in de onderhavige zaak geen cassatie in te stellen. Er is slechts op gewezen dat de werklast van de Hoge Raad een rol speelt bij de vraag of cassatie tegen deze beslissingen in zijn algemeenheid zou moeten worden opengesteld. Het overbelast zijn van de Hoge raad is mijns inziens inderdaad een legitieme reden om tegen bepaalde categorieën beslissingen het rechtsmiddel cassatie niet open te stellen. In de gevallen waarin het rechtsmiddel cassatie niet open staat kan nog wel het rechtsmiddel cassatie in het belang der wet worden ingesteld. Over de instelling van dit rechtsmiddel beslist de Procureur-Generaal bij de Hoge Raad der Nederlanden. Bij de vraag of dit rechtsmiddel moet worden ingesteld speelt een belangrijke rol of de rechtsvraag die in de betreffende zaak aan de orde is in het belang van de rechtseenheid en rechtsontwikkeling door de Hoge Raad moet worden beslist. In de onderhavige zaak doet dit geval zich niet voor, nu de vraag onder welke omstandigheden een niet door de verzoeker persoonlijk ondertekend verzoek, ingediend op grond van artikel 89 Wetboek van Strafvordering, desalniettemin ontvankelijk is, reeds beslist is in de arresten HR 5 november 1991, NJ 1992, 482 en HR 2 februari 1993, NJ 1993, 553. </antwoord>
      <antwoord nummer="7">Zoals in de eerdere antwoorden is aangegeven wordt in breder verband bekeken of de regeling van artikel 89 e.v. van het Wetboek van Strafvordering aanpassing behoeft. Het ligt in de bedoeling op zijn laatst in de eerste helft van 1998 een besluit over deze vraag te nemen. </antwoord>
      <noten afkomstig="antwoord"/>
   </antwoorden>
</kvr>
