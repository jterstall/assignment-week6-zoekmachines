<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Karimi (GroenLinks) en Van Bommel(SP) aan de minister van Buitenlandse Zaken over een mogelijke inval bij een Turkse mensenrechtenorganisatie. (Ingezonden 12 mei 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17915
</item>
         <item attribuut="Inhoud">Vragen over berichten dat het Turks Openbaar Ministerie een inval heeft gepleegd op kantoren van een Turkse mensenrechtenorganisatie, in het licht van de mensenrechtensituatie in Turkije en het lopende EU-kandidaatlidmaatschap van dat land.</item>
         <item attribuut="Rubriek">Internationale betrekkingen (Algemeen) Staats- en bestuursrecht (Grondrechten)</item>
         <item attribuut="Trefwoorden">Mensenrechten Turkije</item>
         <item attribuut="Vindplaats">Kamervragen met antwoord 2002-2003, nr. 1403, Tweede Kamer</item>
         <item attribuut="Vraagnr_bij_indiening">2020311410</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
            <persoon partij="SP">Van Bommel</persoon>
         </item>
         <item attribuut="Datum_reaktie">2003-06-11</item>
         <item attribuut="Datum_indiening">2003-05-12</item>
         <item attribuut="Document-id">KVR17915</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2933" allpagenumbers="2933 2934" vetnummer="2020311410" code="0203tkkvr1403" lopendefooter="Tweede Kamer, vergaderjaar 2002–2003, Aanhangsel" filenaam="KVR17915" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1403" onderwerp="" indiendatum="2003-05-12">
         <vrager partij="GroenLinks" oorsprong="parlement">Karimi</vrager>
         <vrager partij="SP" oorsprong="parlement">Van Bommel</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-06-11">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat het Turks Openbaar Ministerie een inval heeft gepleegd op het hoofdkantoor en het afdelingskantoor van de Turkse mensenrechtenorganisatie Insan Haklari Dernegi (IHD) in Ankara op 6 mei jl.? <voetnoot nummer="1"/>Zo ja, wat is de reden van deze inval? </vraag>
      <vraag nummer="2">Is het waar dat de afgelopen drie jaar 437 rechtsprocessen tegen leden van de IHD zijn gevoerd? Hoe beoordeelt u deze inval op de kantoren van de IHD en de rechtsprocessen tegen mensenrechtenactivisten tegen de achtergrond van het Turkse EU-kandidaatlidmaatschap en de criteria van Kopenhagen? </vraag>
      <vraag nummer="3" voetnoot="2">Hoe beoordeelt u de constatering van de IHD dat ondanks de Turkse grondwetswijziging in augustus 2002 conform de criteria van Kopenhagen, de mensenrechtensituatie in Turkije in 2002 ten opzichte van 2001 is verslechterd? <voetnoot nummer="2"/>
      </vraag>
      <vraag nummer="4" voetnoot="3">Hebt u kennisgenomen van de rechtszaak aan het Hof voor Staatsveiligheid (Adana) op 14 mei 2003 tegen de Turkse non-gouvernementele organisatie Giyaf? <voetnoot nummer="3"/>
      </vraag>
      <vraag nummer="5">Is het waar dat de aanklacht tegen Giyaf berust op haar financiële banden met nationale en internationale organisaties? Hoe beoordeelt u de Turkse aanklacht tegen een Turkse legale civiele organisatie, die zich inzet voor ontheemde kinderen en straatkinderen, tegen de achtergrond van de grondwetsverbeteringen? </vraag>
      <vraag nummer="6">Bent u bereid waarnemers te sturen naar het proces? Zo neen, waarom niet? </vraag>
      <vraag nummer="7">Op welke wijze bent u voornemens – zowel bilateraal als in het kader van de EU – te protesteren tegen deze invallen en voortdurende rechtsprocessen tegen mensenrechtenactivisten dan wel vertegenwoordigers van civiele organisaties? </vraag>
      <noten afkomstig="vraag">
         <noot nummer="1">De IHD (Insan Haklari Dernegi, Mensenrechtenvereniging)</noot>
         <noot nummer="2">www.info-turk.be</noot>
         <noot nummer="3">Giyaf was de eerste Turkse organisatie die zich inzette voor ontheemden, die toestemming kreeg van de Turkse overheid financiële banden aan te gaan met internationale organisaties. Stichting Vluchteling is één van de donoren voor een ontheemdenproject (Mersin) van Giyaf</noot>
      </noten>
   </vragen>
   <antwoorden aantal="7">
      <antwoord nummer="1">Volgens het persbericht van IHD zou de huiszoeking plaats hebben gevonden in het kader van een gerechtelijk vooronderzoek en gebaseerd zijn op artikel 169 van het Turkse wetboek van strafrecht (verlenen van steun aan een verboden organisatie). De Turkse regering heeft inmiddels de huiszoeking betreurd en aangegeven dat dergelijke acties niet meer zouden mogen gebeuren. </antwoord>
      <antwoord nummer="2">Uit informatie van onder andere Amnesty International, blijkt dat in de afgelopen jaren 437 rechtszaken zijn geopend. In algemene zin is er reden tot zorg. Dergelijke ontwikkelingen zijn ook niet te rijmen met de Turkse EU-kandidatuur. Het toont aan dat Turkije op het gebied van implementatie van de hervormingen nog het nodige werk zal moeten verrichten. De Turkse regering erkent dit en is vastbesloten verdere stappen te zetten op deze weg. </antwoord>
      <antwoord nummer="3">Noch op betreffende website, noch in andere publicaties trekt de IHD de conclusie dat de mensenrechtensituatie in 2002 is verslechterd ten opzichte van 2001. In het rapport waarnaar wordt verwezen op de website concludeert de IHD dat er in het eerste kwartaal van 2003 geen vooruitgang is geboekt in de implementatie van mensenrechten. De organisatie stelt dat er in 2002 weliswaar belangrijke wetswijzigingen zijn doorgevoerd, maar dat dit niet heeft geleid tot verbeteringen in de praktijk. </antwoord>
      <antwoord nummer="4">Ja. </antwoord>
      <antwoord nummer="5">De aanklacht is gebaseerd op overtreding van het destijds geldend vereiste dat toestemming moet worden verkregen voor samenwerking met buitenlandse organisaties (en in dat kader ontvangen financiële steun). Bij recente wetswijzigingen is betreffende wettelijke bepaling aangepast. Ik wil eerst de Turkse rechtsgang afwachten alvorens mij over deze zaak uit te laten. </antwoord>
      <antwoord nummer="6">De Nederlandse ambassade volgt deze zaak op de voet en ik heb haar verzocht bij de zitting als waarnemer aanwezig te zijn. </antwoord>
      <antwoord nummer="7">EU-Commissaris Verheugen heeft naar aanleiding van de huiszoeking een verklaring afgegeven waarin hij zijn bezorgdheid over deze gebeurtenis heeft geuit en heeft aangegeven dat mensenrechtenorganisaties in Turkije onbelemmerd hun werk moeten kunnen doen. Ook hebben de EU-ambassadeurs in Ankara dit onderwerp aan de orde gesteld bij de Turkse autoriteiten. In reguliere contacten op ambtelijk en politiek niveau tussen Nederland en Turkije wordt onder andere de noodzaak tot implementatie van de hervormingen op het gebied van mensenrechten regelmatig onder de aandacht gebracht. </antwoord>
      <noten afkomstig="antwoord"/>
   </antwoorden>
</kvr>
