<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over een islamitische universiteit. (Ingezonden 11 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6290
</item>
         <item attribuut="Inhoud">Betreft een op te richten islamitische universiteit in Rotterdam.</item>
         <item attribuut="Rubriek">Hoger onderwijs (Universiteiten en hogescholen)</item>
         <item attribuut="Trefwoorden">Godsdiensten Universiteiten</item>
         <item attribuut="Vindplaats">Kamervragen met antwoord 1997-1998, nr. 529, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1998-01-13</item>
         <item attribuut="Datum_indiening">1997-12-11</item>
         <item attribuut="Document-id">KVR6290</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1081" allpagenumbers="1081 1082" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6290" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="529" onderwerp="" indiendatum="1997-12-11">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1998-01-13">
         <antwoorder functie="minister" ministerie="Onderwijs, Cultuur en Wetenschap">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het artikel «Saudi-Arabië zit achter islamitische universiteit»? <voetnoot nummer="1"/>
      </vraag>
      <vraag nummer="2">Zijn Saudi-Arabië en Turkije betrokken bij de financiering van de nieuwe Islamitische Universiteit van Rotterdam? Zo ja, wat is uw mening hierover? Zo neen, door wie wordt deze universiteit dan wel gefinancierd? </vraag>
      <vraag nummer="3">Wat is de positie van het ministerie van OCW in deze? Onder welke verantwoordelijkheid valt de universiteit en wie houdt er toezicht op, betreffende kwaliteit, inhoud en doelstelling? </vraag>
      <vraag nummer="4">Wat is uw mening over het feit dat de Islamitische Universiteit, naar eigen zeggen, wil streven naar een onafhankelijke, Nederlandse vorm van de Islam, terwijl de IRN (Islamitische Raad Nederland) en NMR (Nederlandse Moslim Raad) stellen dat iedere vorm van onafhankelijkheid een illusie is, zich daarom volledig van deze universiteit distantiëren en te kennen hebben gegeven dat geen enkele van de op te leiden imams uit Rotterdam werk zal vinden in de bij deze organisaties aangesloten moskeeën? </vraag>
      <vraag nummer="5">Wat is de relatie tussen de leerstoel Islam aan de Universiteit van Amsterdam, het Netherlands Institute for the Study of Islam in the Modern World in Leiden en de Islamitische Universiteit in Rotterdam? Waarin verschillen deze 3 instellingen (financiering, verantwoordelijkheid, doelstelling, onderwijs en onderzoek)? </vraag>
      <vraag nummer="6">Wat is op dit moment de positie van het ministerie van OCW inzake islamitische theologie en imamopleidingen? Wat is de stand van zaken betreffende de oprichting van imamopleidingen? Is er overleg hierover met de Stichting Islamitisch Hoger Onderwijs (SIHO) en VSNU/HBO-raad? Wat is het resultaat van dit overleg en in hoeverre ondersteunt het ministerie het initiatief van de SIHO om te komen tot een opleiding voor islamitische theologie en imams, gelieerd aan een bestaande Nederlandse universiteit (Rijksuniversiteit Utrecht of Vrije Universiteit in Amsterdam)? </vraag>
      <noten afkomstig="vraag">
         <noot nummer="1"/>
         <noot nummer="1" datum="1997-12-9" bron="Volkskrant">Volkskrant, 9 december 1997</noot>
         <noot nummer="2">NRC Handelsblad, december 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Mijn kennis over de eventuele financiering door Saudi Arabië en/of Turkije van de nieuwe Islamitische Universiteit van Rotterdam reikt niet verder dan de informatie in het desbetreffende Volkskrantartikel. </antwoord>
      <antwoord nummer="3">Het ministerie van OCenW is op generlei wijze betrokken bij de tot stand koming of de financiering van deze universiteit. Ik draag geen enkele verantwoordelijkheid voor deze instelling en dus ook niet voor het toezicht op de kwaliteit, inhoud en doelstelling. Een en ander onttrekt zich derhalve geheel aan mijn waarneming. Het enkele feit dat een private onderwijsinstelling zich universiteit noemt betekent niet dat dit een instelling van hoger onderwijs is waar ik enige bemoeienis heb. De term «universiteit» is niet wettelijk beschermd. </antwoord>
      <antwoord nummer="4">Gelet op het antwoord op vraag 3. is het niet aan de de minister van OCenW zich in deze aangelegenheid te mengen. </antwoord>
      <antwoord nummer="5">Er is voor zover mij bekend geen relatie tussen enerzijds de Islamitische Universiteit Rotterdam en anderzijds de Universiteit van Amsterdam of het Netherlands Institute for the Study of Islam in the Modern World. Het Netherlands Institute for the Study of Islam in the Modern World wordt thans opgericht door de Colleges van Bestuur van drie universiteiten, de Universiteit van Amsterdam, de Universiteit Utrecht en de Rijksuniversiteit Leiden. Doel is versterking van onderzoek naar en kennis over de Islam in de huidige tijd. Dit wordt deels rechtstreeks gefinancierd door de overheid, deels door de deelnemende universiteiten. (OCenW/NWO 9,5 miljoen in de komende vijf jaar, BuZa/Ontwikkelingssamenwerking 2,5 miljoen in deze periode; de deelnemende universiteiten betalen samen 6 miljoen gulden.) Bij de Universiteit van Amsterdam zijn aan verschillende faculteiten (bijzondere) hoogleraren verbonden, die zich binnen het universitaire verband bezig houden met onderwijs en onderzoek op het terrein van de Islam. De bijzondere hoogleraren worden gefinancierd door enkele stichtingen en verenigingen. De gewone hoogleraren komen ten laste van de reguliere rijksbijdrage aan de universiteit. </antwoord>
      <antwoord nummer="6">Ik verwacht u daarover, samen met de minister van Binnenlandse Zaken en Staatssecretaris Netelenbos van Onderwijs, Cultuur en Wetenschappen in het voorjaar te kunnen informeren. Voor zover mij bekend heeft er tot op heden geen contact plaatsgehad tussen de SIHO en de VSNU en/of de HBO-Raad. Mij heeft van de Stichting Islamitisch Hoger Onderwijs geen verzoek bereikt om ondersteuning om te komen tot een opleiding gelieerd aan een universiteit. Dat ligt ook niet in de rede omdat het voor de hand ligt dat deze Stichting daarover eerst contact zoekt met een van de universiteiten. </antwoord>
      <noten afkomstig="antwoord"/>
   </antwoorden>
</kvr>
