<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de ministers van Justitie en van Binnenlandse Zaken en Koninkrijksrelaties over geplande naaktfietstocht Veluwe op 12 juni. (Ingezonden 3 juni 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20624
</item>
         <item attribuut="Inhoud">Vragen naar aanleiding van een bericht in het Reformatorisch Dagblad van 28 mei 2004. In hoeverre is deze fietstocht in strijd met wettelijke bepalingen en hoe is de houding van de gemeente Apeldoorn hiertegenover?</item>
         <item attribuut="Rubriek">Criminaliteit en openbare orde (Handhaving openbare orde)</item>
         <item attribuut="Trefwoorden">Openbare orde en veiligheid</item>
         <item attribuut="Vindplaats">Kamervragen met antwoord 2003-2004, nr. 1845, Tweede Kamer</item>
         <item attribuut="Vraagnr_bij_indiening">2030415270</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2004-07-01</item>
         <item attribuut="Datum_indiening">2004-06-03</item>
         <item attribuut="Document-id">KVR20624</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3909" allpagenumbers="3909 3910" vetnummer="2030415270" code="0304tkkvr1845" lopendefooter="Tweede Kamer, vergaderjaar 2003–2004, Aanhangsel" filenaam="KVR20624" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1845" onderwerp="" indiendatum="2004-06-3">
         <vrager partij="SGP" oorsprong="parlement">Van der Staaij</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1juli 2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van de geplande naaktfietstocht op 12 juni, waarbij het de intentie is, dat enige honderden fietsers naakt een fietstocht maken over openbare wegen op de Veluwe? <voetnoot nummer="1"/>
      </vraag>
      <vraag nummer="2">In hoeverre is deze naaktfietstocht in strijd met artikel 430a Wetboek van strafrecht, dan wel in strijd met andere wettelijke bepalingen? </vraag>
      <vraag nummer="3">Indien dit initiatief strijdt met wettelijke bepalingen, bent u dan bereid de organisatoren van deze naaktfietstocht hiervan op de hoogte te brengen? </vraag>
      <vraag nummer="4">Hoe beoordeelt u deze naaktfietstocht, mede in het licht van de huidige discussie over waarden en normen en mede gezien het feit dat deze naaktfietstocht bij velen in de desbetreffende omgeving ernstige aanstoot zal geven? </vraag>
      <vraag nummer="5">Hoe beoordeelt u het feit, dat de gemeente Apeldoorn heeft aangegeven geen actie te zullen ondernemen om deze tocht te beletten? </vraag>
      <vraag nummer="6">Welke (juridische) middelen staan het bevoegd gezag ter beschikking om een dergelijke naaktfietstocht desgewenst te beletten? Bent u bereid te bevorderen, dat van deze middelen gebruik wordt gemaakt? </vraag>
      <vraag nummer="7">Is de argumentatie van de gemeente Apeldoorn dat de initiatiefnemers geen vergunning nodig hebben voor deze naaktfietstocht juridisch correct? </vraag>
      <vraag nummer="8">Bent u bereid te bevorderen – middels overleg met de gemeente Apeldoorn of anderszins – dat deze naaktfietstocht geen doorgang zal vinden? </vraag>
      <vraag nummer="9">Bent u bereid deze schriftelijke vragen te beantwoorden vóór 12 juni a.s.? </vraag>
      <noten afkomstig="vraag">
         <noot nummer="1" datum="2004-05-28" bron="Reformatorisch Dagblad">Reformatorisch Dagblad, 28 mei 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het is juist dat de naaktfietstocht, als deze gehouden wordt buiten door de gemeenteraad als geschikt voor ongeklede openbare recreatie aangewezen plaatsen, in strijd is met artikel 430a Wetboek van Strafrecht. Artikel 239 Wetboek van Strafrecht (schennis van de eerbaarheid) is mogelijk eveneens van toepassing. </antwoord>
      <antwoord nummer="4">Naast het juridische bezwaar, zoals verwoord bij antwoord 2, ben ik van mening dat een dergelijke fietstocht, met de wetenschap dat passanten hier aanstoot aan kunnen nemen, ook om redenen van fatsoen en respect voor de gevoelens van anderen niet in openbaar gebied gehouden zou moeten worden. Als daar behoefte aan bestaat zijn er gebieden waar naaktrecreatie is toegestaan. </antwoord>
      <antwoord nummer="3, 5, 6, 7 en 8">Uit informatie van het arrondissementsparket Zutphen is gebleken dat de politie de initiatiefnemers heeft geïnformeerd omtrent het feit dat de geplande naaktfietstocht mogelijk een overtreding van de hierboven genoemde strafbare feiten zou opleveren. In overleg met de Korpsbeheerder en de Korpschef is afgesproken dat slechts in strafrechtelijke zin zou worden ingegrepen indien er uit klachten of aangiftes van burgers zou blijken dat er strafbare feiten werden gepleegd. Voorts zou er worden ingegrepen in het geval de deelnemers aan de fietstocht zich binnen de bebouwde kom van Apeldoorn of Voorst zouden begeven. Indien de deelnemers na een waarschuwing geen gehoor zouden geven aan het verzoek van de politie zich te kleden zou er proces-verbaal worden opgemaakt. De voorwaarden waaronder de naaktfietstocht zou mogen plaatsvinden is van tevoren aan de initiatiefnemers van de tocht via de politie kenbaar gemaakt. Thans is gebleken dat de deelnemers aan de naaktfietstocht zich overeenkomstig de afspraken buiten de bebouwde kom van de gemeente Apeldoorn hebben ontkleed. In verband met de vele inkomende klachten van burgers heeft de politie echter aanleiding gezien de deelnemers aan de fietstocht te verzoeken zich te kleden. Hieraan werd onmiddellijk gehoor gegeven waarna de fietstocht zonder verdere incidenten is verlopen. Tot slot merk ik op dat het hier gaat om een lokale aangelegenheid, waarbij de burgemeester verantwoordelijk is voor de openbare orde en de Officier van Justitie voor de strafrechtelijke rechtshandhaving, en dat de activiteit reeds heeft plaatsgevonden. Om die redenen zal ik volstaan met het in kennis stellen van de gemeente Apeldoorn van deze antwoorden. </antwoord>
      <antwoord nummer="9">Dit is niet mogelijk gebleken. </antwoord>
      <noten afkomstig="antwoord"/>
   </antwoorden>
</kvr>
