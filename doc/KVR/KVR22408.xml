<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fierens (PvdA) aan de staatssecretaris van Financiën over de onroerend zaakbelasting. (Ingezonden 1 februari 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22408
</item>
         <item attribuut="Inhoud">Vragen naar aanleiding van bericht over opvattingen van het Congres van Lokale en Regionale Overheden (CLRAE) in de Raad van Europa over de voorgenomen afschaffing van het gebruikersdeel van de onroerendzaakbelasting (OZB) (Staatscourant, 20 januari 2005).</item>
         <item attribuut="Rubriek">Belastingen (Onroerendezaakbelasting)</item>
         <item attribuut="Trefwoorden">Onroerendezaakbelasting</item>
         <item attribuut="Vindplaats">Kamervragen met antwoord 2004-2005, nr. 1089, Tweede Kamer</item>
         <item attribuut="Vraagnr_bij_indiening">2040507400</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Fierens</persoon>
         </item>
         <item attribuut="Datum_reaktie">2005-03-07</item>
         <item attribuut="Datum_indiening">2005-02-01</item>
         <item attribuut="Document-id">KVR22408</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2311" allpagenumbers="2311 2312" vetnummer="2040507400" code="0405tkkvr1089" lopendefooter="Tweede Kamer, vergaderjaar 2004–2005, Aanhangsel" filenaam="KVR22408" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1089" onderwerp="" indiendatum="2005-02-1">
         <vrager partij="PvdA" oorsprong="parlement">Fierens</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2005-03-7">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de opvattingen van het Congres van Lokale en Regionale Overheden (CLRAE) in de Raad van Europa over de voorgenomen afschaffing van het gebruikersdeel van de onroerend zaakbelasting (OZB)? <voetnoot nummer="1"/>
      </vraag>
      <vraag nummer="2" voetnoot="2">Vormen de twijfels van de CLRAE over deze plannen aanleiding tot herziening van uw opvatting dat gemeenten het recht ontzegd moet worden zelf belasting te innen? <voetnoot nummer="2"/>
      </vraag>
      <vraag nummer="3">Bent u bereid om met de Vereniging van Nederlandse Gemeenten (VNG), het Interprovinciaal Overleg (IPO), de Unie van Waterschappen en VNO/NCW overeengekomen voorstellen uit te werken om tot een eenduidige benadering van de lokale lasten te komen, zodat het verband tussen lasten en kosten (inclusief het van invloed zijnde Rijksbeleid) transparanter wordt opgezet? Wordt hierdoor ook een eenduidige beoordeling van de lokale lasten mogelijk, zodat de werkelijke lastenstijging beter zichtbaar wordt? Zo ja, waarom hebt u de uitkomst van dit voorstel niet afgewacht, alvorens uitspraken over de hoogte van de lokale lasten te doen? </vraag>
      <vraag nummer="4" voetnoot="3 4">Kent u het commentaar van de VNG op het onderzoek van Forum over de hoogte van de lokale lasten, waarin de VNG Forum verwijt onjuiste cijfers te hanteren over de stijging van de lokale lasten? <voetnoot nummer="3"/>Zo ja, hoe beoordeelt u dit commentaar? Neemt u afstand van dit commentaar wanneer u spreekt van «torenhoge lokale lasten»? <voetnoot nummer="4"/>
      </vraag>
      <vraag nummer="5">Wilt u terugkomen op afspraken in de Code interbestuurlijke verhoudingen, waarin is vastgelegd dat gemeenten en provincies recht hebben op een voldoende en gevarieerd belastingpakket? Zo neen, hoe zijn deze afspraken dan te rijmen met uw uitspraken over de lokale lasten? </vraag>
      <vraag nummer="6">Zijn uw uitspraken over het afschaffen van lokale belastingen in strijd met het door Nederland geratificeerde verdrag met betrekking tot het Europees Handvest voor lokale Autonomie? Zo ja, neemt u uw uitspraken terug? </vraag>
      <noten afkomstig="vraag">
         <noot nummer="1" datum="2005-01-20" bron="De Staatscourant">De Staatscourant, 20 januari 2005</noot>
         <noot nummer="2" datum="2005-01-26" bron="Forum van de VNO/NCW, 27 januari jl. en de Telegraaf">Forum van de VNO/NCW, 27 januari jl. en de Telegraaf, 26 januari 2005</noot>
         <noot nummer="3" datum="2005-01-11" bron="Forum VNG">Forum VNG, 11 januari 2005</noot>
         <noot nummer="4" datum="2005-01-26" bron="De Telegraaf">De Telegraaf, 26 januari 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 5en 6" voetnoot="1">Anders dan in de vraag wordt verondersteld, is het niet mijn opvatting dat gemeenten het recht ontzegd moet worden zelf belasting te innen. Ik heb letterlijk gezegd dat de autonomie van gemeenten wat mij betreft niet automatisch betekent dat gemeenten ook de bevoegdheid moeten houden om zelf belastingen te heffen. De kern van mijn boodschap was daarbij tweeledig. Ik heb gesignaleerd dat de lokale lasten de afgelopen jaren behoorlijk zijn gestegen, ondanks dat de algemene uitkering uit het Gemeentefonds – behalve in 2004 – reëel is verhoogd <voetnoot nummer="1"/>. Ik acht het van belang dat gemeenten hun verantwoordelijkheid nemen en de stijging van de lokale lasten verantwoorden. Er moet duidelijkheid worden gegeven over wat de belastingbetaler terugkrijgt voor die jaarlijkse stijgingen en welke maatregelen zijn getroffen om de stijgingen te beperken. Verder heb ik er de nadruk op gelegd dat zelfstandig beslissen over de besteding van een budget dat gemeenten van het rijk ontvangen ook een vorm is van gemeentelijke autonomie. Zo heb ik aangegeven dat in het Hoofdlijnenakkoord is afgesproken dat een wetsvoorstel wordt ingediend om het gebruikersdeel in de onroerendezaakbelastingen (OZB) af te schaffen en dat de overige OZB-tarieven aan een maximum worden gebonden. Gemeenten worden daarvoor gecompenseerd via het Gemeentefonds. Dit voorstel zal binnenkort aan het Parlement worden aangeboden. Gemeenten hebben dan per saldo dezelfde bestedingsruimte. Ik wijs er voor de goede orde overigens op dat in het Handvest over de omvang van het eigen belastinggebied geen regels zijn opgenomen. </antwoord>
      <antwoord nummer="3">Ja. Zoals ik de Tweede Kamer bij brief van 10 december 2004 heb laten weten (Kamerstukken II, 2004–2005, 26 213, nr. 11) is een ambtelijke werkgroep met betrokken organisaties bezig met het uitwerken van voorstellen die kunnen worden meegenomen in de Monitor inkomsten uit lokale heffingen 2005. Het is de bedoeling om in de Monitor niet alleen, zoals in vorige jaren, de opbrengsten van heffingen op te nemen maar ook de uitgaven die de medeoverheden hebben en daarbij een zo goed mogelijk inzicht te verschaffen in de achtergronden van opbrengstwijzigingen. Dit onderzoek gaat in goede samenwerking met de medeoverheden. Wat betreft de achtergronden zal een pilot-onderzoek worden gehouden bij enkele tientallen gemeenten. In dit onderzoek wordt gemeenten gevraagd helder te maken welke afwegingen ten grondslag hebben gelegen aan wijziging van bijvoorbeeld tarieven of invoering van nieuwe heffingen. </antwoord>
      <antwoord nummer="4">Ja. Wat we de afgelopen jaren zien is een stijgende lijn in de opbrengsten van de lokale heffingen. In Forum van 13 januari dit jaar staat dat uit het onderzoek van VNO/NCW blijkt dat de lokale lasten voor de OZB hoger worden (gemiddeld 4%) en die voor bedrijven gemiddeld sterker stijgen (5%). In haar reactie geeft het VNG enerzijds aan dat het aandeel van bedrijven volgens de Monitor van vorig jaar juist licht is gedaald en anderzijds dat de gemeenten expliciet, op wens van de Tweede Kamer, de mogelijkheid hebben gekregen om de tarieven voor bedrijven sterker te kunnen verhogen omdat de waardestijging van bedrijven (niet-woningen) achterblijft bij die van woningen. Dit geeft mij aanleiding tot de volgende opmerkingen. Als ik de reactie van het VNG goed lees, bevestigt zij dat de tarieven OZB voor bedrijven sterker stijgen. Dit wordt gedaan om het aandeel van bedrijven in de OZB-opbrengst ten opzichte van dat van burgers gelijk te houden. VNO/NCW en VNG spreken over andere grootheden. Beide hebben een punt. De eerste constateert dat de lasten in 2005gemiddeld stijgen – hetgeen VNG bevestigt –, de tweede geeft aan dat het aandeel van bedrijven in de totale opbrengst OZB van 2001 tot 2004 licht is gedaald. Het een sluit het ander niet uit: als de totale OZB opbrengst stijgt, stijgen dus ook de lasten voor het bedrijfsleven. Als de Monitor wordt uitgebracht voor de zomer, zullen we meer duidelijkheid hebben over de precieze cijfers voor 2005. </antwoord>
      <noten afkomstig="antwoord">
         <noot nummer="1">Zie de sinds 1996 jaarlijks door de minister van Binnenlandse Zaken en Koninkrijksrelaties en mij uitgebrachte Monitor inkomsten uit lokale heffingen</noot>
      </noten>
   </antwoorden>
</kvr>
