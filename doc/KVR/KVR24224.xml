<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over dubieuze verkoopmethodes van energiebedrijven. (Ingezonden 6 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24224
</item>
         <item attribuut="Inhoud">Vragen naar aanleiding van artikel 'Dubieuze verkoopmethodes. Keihard gevecht om energieklant' (Telegraaf, 5 oktober 2005), Indiener vraagt naar sanctiemogelijkheden tegen de bedrijven van de DTe of het ministerie van EZ.</item>
         <item attribuut="Rubriek">Consument (Algemeen) Energie, water en grondstoffen (Energiebedrijven) Handel en economie (Mededinging)</item>
         <item attribuut="Trefwoorden">Consumenten Energiebedrijven Mededinging</item>
         <item attribuut="Vindplaats">Kamervragen met antwoord 2005-2006, nr. 281, Tweede Kamer</item>
         <item attribuut="Vraagnr_bij_indiening">2050601020</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-11-01</item>
         <item attribuut="Datum_indiening">2005-10-06</item>
         <item attribuut="Document-id">KVR24224</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="601" allpagenumbers="601 602" vetnummer="2050601020" code="0506tkkvr281" lopendefooter="Tweede Kamer, vergaderjaar 2005–2006, Aanhangsel" filenaam="KVR24224" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="281" onderwerp="" indiendatum="2005-10-6">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-11-1">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht: «Dubieuze verkoopmethodes. Keihard gevecht om energieklant»? <voetnoot nummer="1"/>
      </vraag>
      <vraag nummer="2">Zijn er bij de Dte klachten binnengekomen over deze verkoopmethodes? Zo ja, hoeveel en welke conclusie trekt de Dte hieruit? </vraag>
      <vraag nummer="3">Kunt u aangeven welke energiebedrijven zich (nog meer) met deze dubieuze verkoopmethodes bezig houden? Zo neen, waarom niet? </vraag>
      <vraag nummer="4">Kunt u aangeven hoeveel mensen maandelijks het slachtoffer zijn van deze dubieuze verkoopmethodes? Zo neen, waarom niet? </vraag>
      <vraag nummer="5">Heeft u en/of de Dte sanctiemogelijkheden tegen deze dubieuze verkoopmethodes? Zo ja op welke wijze gaat u deze inzetten? </vraag>
      <vraag nummer="6">Wat gaat u doen om dit probleem aan te pakken? </vraag>
      <noten afkomstig="vraag">
         <noot nummer="1" datum="2005-10-5" bron="De Telegraaf">De Telegraaf, 5 oktober 2005</noot>
      </noten>
   </vragen>
   <antwoorden aantal="6">
      <antwoord nummer="1">De voorbeelden die in het krantenbericht van 5 oktober worden genoemd, maar ook die in het televisieprogramma «Kassa!» van 22 oktober jl., kunnen uiteraard niet worden getolereerd. DTe heeft voldoende bevoegdheden om hiertegen op te treden. Overigens is dit tevens een signaal dat er dynamiek begint te ontstaan op de energiemarkt. Op zich positief, maar dat afnemers daarbij eerlijk dienen te worden voorgelicht staat natuurlijk buiten kijf. </antwoord>
      <antwoord nummer="2">DTe constateert sinds juni van dit jaar een toename in de klachten over colportage door energiebedrijven. In absolute aantallen bedraagt de hoeveelheid klachten die DTe per maand over colportage ontvangt ongeveer 20. Aangezien de in de publicatie genoemde bedrijven veel aan colportage doen, is de hoeveelheid klachten relatief gezien gering. Helaas beschikt DTe op dit moment echter nog niet over exacte cijfers van de mate waarin wordt gecolporteerd. DTe heeft in het licht van een verscherpt toezicht met de desbetreffende energiebedrijven afgesproken dat zij DTe binnen een bepaalde termijn een reactie geven op de klachten. Indien DTe vindt dat er sprake is van problemen van meer structurele aard, heeft DTe de mogelijkheid om sancties (zoals een boete) op te leggen. Vooralsnog is van het opleggen van sancties echter geen sprake. DTe houdt de klachten over colportage door deze bedrijven nauwlettend in de gaten. Colportage is als een volwaardig wervingsinstrument toegestaan mits aan de voorwaarden wordt voldaan die de wet daaraan stelt. Op basis van de Colportagewet hebben consumenten het recht om een overeenkomst die door colportage tot stand is gekomen binnen acht dagen na dagtekening van de koopakte door de Kamer van Koophandel te ontbinden. Het is uiteraard niet toegestaan mensen in het kader van huis-aan-huisverkoop te misleiden of handtekeningen te vervalsen. DTe houdt bij colportage (onder meer) toezicht op de naleving door de energiebedrijven van de bepalingen uit de Elektriciteitswet 1998 (Artikel 95m) en de Gaswet (artikel 52b) die oneerlijke en misleidende verkoop verbieden. </antwoord>
      <antwoord nummer="3">Met een drietal leveranciers heeft DTe inmiddels gesprekken gevoerd naar aanleiding van klachten. Hierbij zijn ook heldere afspraken gemaakt waarbij DTe sancties in het vooruitzicht stelt indien de geconstateerde problemen van structurele aard blijken te zijn. De betreffende partijen staan derhalve onder verscherpt toezicht van DTe. De klachten gaan op dit moment voornamelijk nog om de Nederlandse Energie Maatschappij (NEM) en RWE Obragas. </antwoord>
      <antwoord nummer="4">Ik verwijs u voor het antwoord op deze vraag naar het antwoord op vraag 2. </antwoord>
      <antwoord nummer="5">Ja. Misleidende en oneerlijke verkoopmethoden zijn op basis van artikel 95m Elektriciteitswet 1998 en artikel 52b Gaswet verboden. Indien daar aanleiding toe bestaat, kan DTe hiervoor boetes uitdelen aan de vergunninghouders die de wet overtreden. Ook kan DTe voorschriften met betrekking tot (bij voorbeeld) colportage verbinden aan de leveringsvergunning van het desbetreffende energiebedrijf. Slechts in enkele, incidentele gevallen is er sprake van valsheid in geschrifte door colporteurs. Wanneer er sprake is van valsheid in geschrifte, verzoekt DTe het betrokken bedrijf altijd hiervan aangifte te doen bij de politie. </antwoord>
      <antwoord nummer="6">Ik zal DTe verzoeken mij op de hoogte te houden van misleidende verkooppraktijken die zich structureel blijken voor te doen. Het is aan DTe om te bepalen of sancties opportuun zijn. DTe heeft reeds expliciet gesteld handhavend te zullen optreden als er een wettelijke overtreding plaatsvindt. Buiten de regulerings- en sanctiemogelijkheden waar DTe al over beschikt, heeft DTe op 21 oktober jl. gesteld dat de branche ook onmiddellijk dient te starten met het opstellen van een gedragscode. Dit vanwege de toenemende klachten. In de gedragscode dienen de belangrijkste onderwerpen op het gebied van werving (waaronder colraportage) en het verstrekken van onjuiste informatie over werving door bijvoorbeeld service centers te worden geregeld. Indien de branche dit voor het einde van dit jaar niet heeft gedaan, gaat DTe zelf aanvullende regels opstellen. Uitgangspunt daarbij zijn vanzelfsprekend de hierboven genoemde bepalingen in de beide energiewetten en de Colportagewet. Vergunninghouders die niet aan een dergelijke gedragscode zouden willen meewerken, kunnen rekenen op een verscherpt toezicht door DTe. Voor energiebedrijven die zich aan de gedragscode houden, zal de code kunnen functioneren als «keurmerk» voor fatsoenlijke werving. </antwoord>
      <noten afkomstig="antwoord"/>
   </antwoorden>
</kvr>
