<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (PvdA) aan de minister en staatssecretaris Hoogervorst van Sociale Zaken en Werkgelegenheid over investeringen in het GAK door het LISV. (Ingezonden 30 oktober 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8324
</item>
         <item attribuut="Inhoud">Vragen betreffen het bekostigen van investeringen, uit publieke middelen, van een te privatiseren instelling (het GAK).</item>
         <item attribuut="Rubriek">Bedrijfsleven en industrie (Privatisering) Sociale zekerheid (Algemeen) Sociale zekerheid (Bedrijfsverenigingen)</item>
         <item attribuut="Trefwoorden">GAK Nederland Lisv Privatisering</item>
         <item attribuut="Vindplaats">Kamervragen met antwoord 1998-1999, nr. 452, Tweede Kamer</item>
         <item attribuut="Vraagnr_bij_indiening">2989902440</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Smits</persoon>
         </item>
         <item attribuut="Datum_reaktie">1998-12-08</item>
         <item attribuut="Datum_indiening">1998-10-30</item>
         <item attribuut="Document-id">KVR8324</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="921" allpagenumbers="921 922" vetnummer="2989902440" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8324" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="452" onderwerp="" indiendatum="1998-10-30">
         <vrager partij="PvdA" oorsprong="parlement">Smits</vrager>
         <vraagt-aan>de minister en staatssecretaris Hoogervorst van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1998-12-8">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat uitvoeringsinstelling het GAK bij het Landelijk Instituut Sociale Verzekeringen LISV gevraagd heeft een investering te bekostigen van ruim 600 miljoen gulden voor het moderniseren van de informatiesystemen plus 375 miljoen gulden voor reorganisatiekosten met het doel op termijn de uitvoeringskosten te verlagen? </vraag>
      <vraag nummer="2">Is het u tevens bekend dat het GAK voorziet dat de investering zich terugverdient na het jaar 2003? </vraag>
      <vraag nummer="3">Acht u het juist aanvaardbaar dat het LISV instemt met de bekostiging van zo’n investering uit publieke middelen terwijl voorzienbaar is dat de uitvoeringsinstelling wordt geprivatiseerd voordat de investering zich gaat terugverdienen? </vraag>
      <vraag nummer="4">Kunt u garanderen dat publieke middelen die met deze andere investeringen van de uitvoeringsinstellingen zijn gemoeid, terugvloeien naar de publieke fondsen in geval van privatisering? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Op basis van een second-opinion, uitgevoerd door drie externe deskundigen, heeft het Lisv onlangs de lijn gekozen om het gehele project van het GAK te splitsen in enerzijds de zogeheten substitutieprojecten, die noodzakelijk zijn om de continuïteit en de kwaliteit van de wetsuitvoering door het GAK te garanderen, en anderzijds de transformatieprojecten, die het GAK voorbereiden op een toekomstige marktsituatie. Het Lisv heeft het voornemen om de subsitutieprojecten à fonds perdu te financieren. Naar de mening van het Lisv zijn deze projecten noodzakelijk om ervoor te zorgen dat het GAK de komende jaren kan blijven voldoen aan de wettelijke eisen ten aanzien van kwaliteit en rechtmatigheid. Deze projectkosten behoren volgens het Lisv tot de uitvoeringskosten, die uit de fondsen gefinancierd kunnen worden. Het financiële beslag van de subsitutieprojecten is op dit moment nog niet exact bekend – het GAK is gevraagd om de berekeningen van de kosten en baten te actualiseren – maar ligt in de orde van grootte van een derde van de oorspronkelijk geraamde investeringen (exclusief afvloeiingskosten). Het Lisv zal zodra de besluitvorming is afgerond het voorgenomen besluit ter toetsing aan het Ctsv voorleggen. Het Ctsv zal het voorgenomen besluit beoordelen op rechtmatigheid en doelmatigheid. Het Lisv zal zijn besluit niet implementeren, voordat het Ctsv zijn oordeel heeft gegeven. Ten aanzien van de transformatieprojecten heeft het Lisv nog geen besluit genomen. Het Lisv is van oordeel dat deze projecten zozeer samenhangen met de komende veranderingen in de uitvoeringsorganisatie, dat besluitvorming hierover pas mogelijk is als er meer duidelijkheid is over de beoogde eindsituatie in het kader van het project Structuur uitvoering werk en inkomen (SUWI). Ik ben van mening dat het Lisv er verstandig aan doet om nu alleen de substitutieprojecten in de besluitvorming mee te nemen en om het voorgenomen besluit aan het Ctsv voor te leggen. Als het Ctsv evenals het Lisv van oordeel is dat de financiering van deze projecten rechtmatig en doelmatig is, denk ik dat het aanvaardbaar en verantwoord is om publieke middelen in het GAK te steken. </antwoord>
      <antwoord nummer="4">Een van de redenen om niet het gehele project à fonds perdu te financieren, is de overweging dat er dan geen garantie is dat de investering bij privatisering terugvloeit naar de fondsen. Indien zou worden overgegaan tot aandelenverkoop, is dit immers mede afhankelijk van de prijs die de hoogste bieder voor de GAK-aandelen wil betalen. Mede daarom kan nu alleen besloten worden tot financiering van de substitutieprojecten. Bij de substitutieprojecten staat voorop dat zij noodzakelijk zijn voor de kwaliteit en de rechtmatigheid van de uitvoering. Dit laat onverlet dat het Lisv er vanuit gaat dat deze projecten zullen bijdragen aan de verlaging van de uitvoeringskosten. In de contractsonderhandelingen met het GAK zal het Lisv in de komende jaren blijven aansturen op lagere tarieven voor de geleverde diensten en producten. Deze besparingen komen ten goede aan de fondsen. </antwoord>
      <noten afkomstig="antwoord"/>
   </antwoorden>
</kvr>
