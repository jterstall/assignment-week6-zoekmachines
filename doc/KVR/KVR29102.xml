<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Rooij (SP) aan de staatssecretaris van Onderwijs, Cultuur en Wetenschap, mevrouw Dijksma, en de minister voor Jeugd en Gezin over buitenschoolse opvang. (Ingezonden 3 juli 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29102
</item>
         <item attribuut="Inhoud">Ruim 20% van de ouders heeft kort voor de zomervakantie nog niets van het schoolbestuur gehoord over het aanbod van buitenschoolse opvang, ruim 60% van de ouders weet nog niet hoe de school invulling gaat geven aan de opvang. Ook de medezeggenschapsraden schieten tekort in de communicatie naar ouders.</item>
         <item attribuut="Rubriek">Basisonderwijs (Overig) Welzijn (Kinderopvang)</item>
         <item attribuut="Trefwoorden">Kinderopvang</item>
         <item attribuut="Vindplaats">Kamervragen met antwoord 2006-2007, nr. 2428, Tweede Kamer</item>
         <item attribuut="Vraagnr_bij_indiening">2060719870</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">De Rooij</persoon>
         </item>
         <item attribuut="Datum_reaktie">2007-08-21</item>
         <item attribuut="Datum_indiening">2007-07-03</item>
         <item attribuut="Document-id">KVR29102</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5139" allpagenumbers="5139 5140" vetnummer="2060719870" code="0607tkkvr2428" lopendefooter="Tweede Kamer, vergaderjaar 2006–2007, Aanhangsel" filenaam="KVR29102" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2428" onderwerp="" indiendatum="2007-07-3">
         <vrager partij="SP" oorsprong="parlement">De Rooij</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Dijksma, en de minister voor Jeugd en Gezin</vraagt-aan>
      </vraagdata>
      <antwoorddata antwoorddatum="2007-08-21">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder>de minister voor Jeugd en Gezin</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw mening over het onderzoek over Kinderopvang naar buitenschoolse opvang? <voetnoot nummer="1"/>
      </vraag>
      <vraag nummer="2">Deelt u de mening dat het zorgelijk is dat ruim 20% ouders zo kort voor de zomer nog niets van het schoolbestuur heeft gehoord over het aanbod van buitenschoolse opvang en dat ruim 60% van de ouders niet weet of hun basisschool al keuzes heeft gemaakt met betrekking tot de invulling van het opvangaanbod? </vraag>
      <vraag nummer="3">Hoe kan het dat ruim driekwart van de ouders nog niet is geraadpleegd door de medezeggenschapsraad over de nieuwe verplichtingen die de school heeft met betrekking tot de buitenschoolse opvang, terwijl de medezeggenschapsraad hiertoe wel verplicht is? </vraag>
      <vraag nummer="4">Op welke manier gaat u scholen en medezeggenschapsraden aansporen beter te communiceren naar ouders als het gaat om buitenschoolse opvang? </vraag>
      <noten afkomstig="vraag">
         <noot nummer="1" weblink="http://www.bredeschool.nl/bredeschool/fileadmin/PDF/2007-06-26_RADAR_Kinderopvang_Onderzoek.pdf">http://www.bredeschool.nl/bredeschool/fileadmin/PDF/2007-06-26_RADAR_Kinderopvang_Onderzoek.pdf</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennis genomen van het onderzoek. Positief element van dit onderzoek is dat meer dan de helft van de ouders verwacht dat er per 1 augustus een goed aanbod van buitenschoolse opvang zal zijn. </antwoord>
      <antwoord nummer="2">Ik heb zelf onderzoek door het bureau EIM laten uitvoeren. Het onderzoek richt zich op de voorbereidingen van scholen op de aansluiting met buitenschoolse opvang. Centrale vraag is of scholen klaar zijn voor de aansluiting. Het eindrapport zal binnenkort verschijnen en zal in september naar de Kamer worden gestuurd. Uit dit onderzoek komt naar voren dat 72% van de scholen inzicht heeft in de behoeften van de ouders en 22% bezig is met het inzicht te verkrijgen. Van de scholen geeft daarbij 87% aan dat informatie is verstrekt aan de ouders over de verplichting van de school om aansluiting met buitenschoolse opvang te organiseren. Dit geeft dus een geheel ander beeld. </antwoord>
      <antwoord nummer="3">De aansluiting moet voor 1 augustus geregeld zijn. Uit het door mij uitgezette onderzoek komt naar voren dat veel scholen de aansluiting geregeld hebben. Dit is voor mij een belangrijk feit. Het kan zijn dat de formele afhechting via de medezeggenschapsraad nog niet is afgerond. De inspectie van het onderwijs zal erop toezien of scholen het regelen van de aansluiting bso via de medezeggenschapsraad geformaliseerd hebben. Indien uit informatie van de inspectie blijkt dat dit niet naar behoren is gebeurd zal ik scholen daarop aanspreken. </antwoord>
      <antwoord nummer="4">Op het terrein van communicatie zijn er al diverse activiteiten verricht, om scholen en ouders te informeren over de aansluiting met buitenschoolse opvang. Zo is er een website school- en opvang ingericht waar ouders en scholen terecht kunnen voor vragen en informatie op dit terrein. Ook is er in februari 2007 een nieuwsbrief uitgebracht waarin onderwerpen als; de wettelijke verplichtingen, wie organiseert de opvang, de taken van de school bij BSO en wat moeten ouders zelf regelen, aan de orde komen. In deze brief is ook de rol van de medezeggenschap beschreven. Een deel van de scholen heeft deze nieuwsbrief direct doorgestuurd aan de ouders. Meer dan de helft heeft een eigen nieuwsbrief opgesteld en aan de ouders verzonden. </antwoord>
      <noten afkomstig="antwoord"/>
   </antwoorden>
</kvr>
