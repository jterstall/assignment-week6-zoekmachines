<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Justitie en van Financiën over de uitspraken van de directeur van Holland Casino en eurocommissaris McCreevy over het Nederlandse kansspelbeleid. (Ingezonden 3 augustus 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26246
</item>
         <item attribuut="Inhoud">Vragen naar aanleiding van uitspraken van directeur van Holland Casino en uitspraken van eurocomissaris McCreevy over het Nederlandse kansspelbeleid (NRC Handelsblad 31 juli 2006, Volkskrant, 1 augustus 2006). Holland Casino heeft aangegeven te willen uitbreiden met winkels en bioscopen en in het buitenland casino's te gaan exploiteren. Welke gevolgen moet het restrictieve Nederlandse kansspelbeleid hebben voor de grootschalige reclamecampagnes van kansspelinstellingen als Holland Casino en Lotto? Eurocommissaris McCreevy heeft in een brief aan de regering aangeven dat Nederland volgens hem geen restrictief beleid voert en de markt daarom open moet stellen voor concurrentie uit onder meer het buitenland.</item>
         <item attribuut="Rubriek">Bedrijfsleven en industrie (Midden- en kleinbedrijf) Bedrijfsleven en industrie (Vestigingsbeleid) Handel en economie (Mededinging) Overheidsfinanciën (Kansspelen)</item>
         <item attribuut="Trefwoorden">Kansspelen Mededinging Vestigingsbeleid Winkels</item>
         <item attribuut="Vindplaats">Kamervragen met antwoord 2005-2006, nr. 2031, Tweede Kamer</item>
         <item attribuut="Vraagnr_bij_indiening">2050617290</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-08-30</item>
         <item attribuut="Datum_indiening">2006-08-03</item>
         <item attribuut="Document-id">KVR26246</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4315" allpagenumbers="4315 4316 4317" vetnummer="2050617290" code="0506tkkvr2031" lopendefooter="Tweede Kamer, vergaderjaar 2005–2006, Aanhangsel" filenaam="KVR26246" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2031" onderwerp="" indiendatum="2006-08-3">
         <vrager partij="SP" oorsprong="parlement">De Wit</vrager>
         <vraagt-aan>de ministers van Justitie en van Financiën</vraagt-aan>
      </vraagdata>
      <antwoorddata antwoorddatum="2006-08-30">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="16">
      <vraag nummer="1">Wat is uw reactie op de uitspraken van de directeur van Holland Casino en de uitspraken van de eurocommissaris McCreevy over het Nederlandse kansspelbeleid? 1, 2 </vraag>
      <vraag nummer="2">Kunt u bevestigen dat Nederland een restrictief beleid voert op het gebied van kansspelen? Kunt u puntsgewijs aangeven welke consequenties dat dient te hebben voor het beleid van Holland Casino? </vraag>
      <vraag nummer="3">Hoe oordeelt u over de ambities van de directeur van Holland Casino om Holland Casino uit te breiden, onder andere met bioscopen en winkels en door casino’s in het buitenland te exploiteren? </vraag>
      <vraag nummer="4">Bent u van mening dat Holland Casino onder het huidige beleid met bioscopen en winkels kan uitbreiden en casino’s in het buitenland zou mogen exploiteren? </vraag>
      <vraag nummer="5">Bent u van mening dat de rendementseisen van het ministerie van Financiën op gespannen voet staan met het streven om mensen zo min mogelijk te laten gokken? Bent u bereid om te zorgen dat deze rendementseisen komen te vervallen dan wel verminderen? Kunt u uw antwoord toelichten? </vraag>
      <vraag nummer="6">Acht u eventuele uitbreiding van Holland Casino in lijn met een restrictief beleid? </vraag>
      <vraag nummer="7">Bent u van mening dat Holland Casino de taken die het van de overheid heeft gekregen naar behoren vervult, te weten het beschermen van de speler, het tegengaan van gokverslaving en het tegengaan van illegaliteit en criminaliteit? </vraag>
      <vraag nummer="8">Bent u van mening dat de directeur van Holland Casino met zijn uitspraken over ambities om uit te breiden, het restrictieve beleid ondergraaft? Bent u van mening dat zijn uitspraken de kritiek van de Europese Commissie bevestigen dat Nederland geen restrictief beleid voert? </vraag>
      <vraag nummer="9">Bent u bereid om ervoor te zorgen dat de uitspraken van de directeur van Holland Casino worden ingetrokken dan wel te zorgen dat deze niet zullen worden omgezet in beleid? </vraag>
      <vraag nummer="10">Welke mogelijkheden heeft u tot uw beschikking om Holland Casino bij te sturen? Bent u bereid deze mogelijkheden ten volle te gebruiken? </vraag>
      <vraag nummer="11">Bent u bereid om ervoor te zorgen dat voor een eventuele uitbreiding van Holland Casino in de toekomst toestemming van de Tweede Kamer gevraagd wordt? </vraag>
      <vraag nummer="12">Hoe reageert u op een brief die eurocommissaris McCreevy heeft gestuurd aan de Nederlandse staat waarin hij stelt dat Nederland geen restrictief beleid voert en daarom gehouden is de markt open te stellen voor concurrentie, onder andere uit het buitenland? </vraag>
      <vraag nummer="13">Deelt u de mening van de Europese Commissie dat het ophalen van geld voor de staatskas via Holland Casino geen dwingende reden van algemeen belang is om buitenlandse partijen te weren? </vraag>
      <vraag nummer="14">Hoe kunt u het restrictieve beleid rijmen met de grootschalige reclamecampagnes van verschillende kansspelinstellingen, zoals Holland Casino en de Lotto? Welke stappen gaat u nemen om het adverteerbeleid van deze organisaties in lijn te brengen met het restrictieve beleid? </vraag>
      <vraag nummer="15">Bent u bereid de brief van eurocommissaris McCreevy zo spoedig mogelijk aan de Kamer te sturen? </vraag>
      <vraag nummer="16">Welke stappen neemt u om te voorkomen dat het Europese Hof van Justitie de Nederlandse staat zal dwingen om de markt voor kansspelen te openen? </vraag>
      <noten afkomstig="vraag">
         <noot nummer="1" datum="2006-07-31" bron="NRC Handelsblad">NRC Handelsblad, 31 juli 2006</noot>
         <noot nummer="2" datum="2006-08-1" bron="De Volkskrant">De Volkskrant, 1 augustus 2006</noot>
      </noten>
   </vragen>
   <antwoorden aantal="11">
      <antwoord nummer="1">De bestuursvoorzitter van Holland Casino heeft mij schriftelijk meegedeeld te betreuren dat de weergave van zijn gesprek met NRC Handelsblad onnauwkeurig is en bepaalde nuanceringen mist. Verder verwijs ik naar mijn antwoord op de vragen 3, 4, 6, 8 en 9. Voor mijn reactie op de uitlatingen van eurocommissaris McCreevy verwijs ik u naar mijn antwoord op zijn brief. </antwoord>
      <antwoord nummer="2">Ik kan bevestigen dat de Nederlandse overheid een restrictief kansspelbeleid voert. Voor Holland Casino betekent dit dat: – alleen Holland Casino een vergunning heeft om casinospelen te organiseren; – de gemeenten waar een speelcasino kan worden gevestigd in de vergunning zijn aangewezen; – het aantal en soort van de te organiseren spelen, de wijze waarop deze worden beoefend alsmede alle overige toegelaten activiteiten in de vergunning zijn aangewezen; – in de vergunning waarborgen zijn gesteld voor een eerlijk en betrouwbaar spelverloop en het voorkomen van fraude en misbruik; – Holland Casino op grond van de vergunning de verplichting heeft om een evenwichtig beleid op het gebied van preventie tegen kansspelverslaving te voeren en om zonodig maatregelen te treffen om onmatige deelneming van de georganiseerde spelen zoveel mogelijk te voorkomen; – in de vergunning voorschriften zijn opgenomen voor de wijze van werving en reclame; ook is Holland Casino gebonden aan de Gedrags- en reclamecode kansspelen die op 15 februari 2006 in werking is getreden. </antwoord>
      <antwoord nummer="3, 4, 6, 8 en 9">Het restrictief kansspelbeleid, dat zich richt op het reguleren en beheersen van kansspelen, is gebaseerd op de kanalisatiegedachte. Een uitbreiding van het aantal casino’s wordt, evenals gebeurd is bij het toestaan van twee nieuwe vestigingen (Venlo en Leeuwarden) eind 2004, beoordeeld vanuit het restrictief beleid. Vooralsnog is er geen reden het aantal casino’s uit te breiden. Het kansspelbeleid richt zich op kansspelen. Het exploiteren van bioscopen en/of winkels door Holland Casino is ook niet aan de orde. Evenmin past het in het restrictieve beleid dat Nederlandse kansspelorganisaties buiten Nederland kansspelen aanbieden, dan wel participeren in buitenlandse kansspelorganisaties. </antwoord>
      <antwoord nummer="5">Hoofddoel van het kansspelbeleid is het reguleren en beheersen van kansspelen, met bijzondere aandacht voor het tegengaan van kansspelverslaving, het beschermen van de consument en het tegengaan van illegaliteit en criminaliteit. Van oudsher is het kansspelbeleid gebaseerd op de kanalisatiegedachte: als illegaal aanbod van kansspelen ontstaat door de klaarblijkelijke speelbehoefte, wordt bezien of hiervoor een legaal alternatief geboden kan worden, waarbij de potentiële nadelige effecten van kansspelen zoveel mogelijk worden tegengegaan. Bij het vaststellen van de rendementseis voor Holland Casino neemt het ministerie van Financiën de kaders van het kansspelbeleid in acht. Binnen deze kaders dient Holland Casino te zorgen voor een gezonde bedrijfsvoering. </antwoord>
      <antwoord nummer="7">De (sub)doelstellingen van het kansspelbeleid vormen het kader waarbinnen Holland Casino dient te handelen. Dit kader vergt voortdurende aandacht, mede door ontwikkelingen in de samenleving. Ik verwacht van Holland Casino een actieve bijdrage aan het realiseren van de beleidsdoelstellingen. Ik heb geen reden om aan te nemen dat Holland Casino zich onvoldoende houdt aan dit kader. </antwoord>
      <antwoord nummer="10">Het is voor Holland Casino niet mogelijk zonder mijn instemming over te gaan tot uitbreiding van het aantal casino’s, dan wel tot het uitoefenen van nevenactiviteiten in de door de bestuursvoorzitter van Holland Casino aangegeven zin. Gelet op het restrictief beleid heb ik niet het voornemen die instemming te verlenen. </antwoord>
      <antwoord nummer="11">Tijdens de mondelinge behandeling van de casinotitel in de Wet op de kansspelen, waarin het maximaal aantal casinovestigingen op twaalf is gesteld (Handelingen II, 1994/95, bladzijde 2887), is door de toenmalige Staatssecretaris van Justitie het volgende opgemerkt: «Wij spreken hier het getal twaalf met elkaar af. Onvoorziene omstandigheden voorbehouden, houden wij ons daaraan, maar als er andere argumenten en aanleidingen zijn om over een ander aantal te praten, dan is dat uitdrukkelijk een debat dat voorbehouden is aan de Tweede Kamer». Indachtig deze uitspraak heb ik tijdens het Algemeen Overleg kansspelbeleid op 3 juni 2004 (verslag TK 2003–2004, 29 200 IXB/24 036/ 24 557, nr. 29) met u gesproken over de uitbreiding van het aantal casinovestigingen. Er is geen reden de destijds gemaakte afspraak te wijzigen. </antwoord>
      <antwoord nummer="12 en 15">Mijn reactie op de brief van eurocommissaris McCreevy is vervat in mijn antwoord op deze brief. De brief en mijn antwoord daarop wordt een dezer dagen aan de Tweede Kamer gezonden. Hierbij teken ik aan dat het zeer ongebruikelijk is een dergelijke briefwisseling aan de Tweede Kamer te zenden, dan wel op andere wijze openbaar te maken. Bij hoge uitzondering voldoe ik aan uw verzoek. Redenen hiervoor zijn dat (een deel van) de brief van de heer McCreevy onbedoeld in de openbaarheid is gekomen, waardoor in de media sprake is van onvolledige berichtgeving, dat de Europese Commissie in dit concrete geval heeft aangegeven geen bezwaar te hebben tegen openbaarmaking en dat, alle omstandigheden in aanmerking genomen, naar mijn oordeel het belang van Nederland in deze procedure niet wordt geschaad door openbaarmaking. </antwoord>
      <antwoord nummer="13">De doelstelling van het Nederlandse kansspelbeleid is het reguleren en beheersen van kansspelen, met bijzondere aandacht voor het tegengaan van kansspelverslaving, het beschermen van de consument en het tegengaan van illegaliteit en criminaliteit. Het genereren van gelden is geen doelstelling van dit beleid en wordt ook niet aangevoerd als zwaarwegende reden van algemeen belang om het restrictief kansspelbeleid te rechtvaardigen. Verder verwijs ik u naar mijn antwoord aan de heer McCreevy. </antwoord>
      <antwoord nummer="14">Binnen het restrictief kansspelbeleid moeten de legale kansspelaanbieders de mogelijkheid hebben om hun aanbod kenbaar te maken. Om het reclameaanbod te reguleren hebben de gezamenlijke vergunninghouders op mijn verzoek een gedrags- en reclamecode kansspelen opgesteld. Deze code is op 15 februari 2006 in werking getreden. Sinds 2002 zijn de reclame-uitgaven gedaald van 5% van de gezamenlijke omzet tot 4,4% in 2005. Specifiek voor Holland Casino is dat gedaald van 2,5% in 2002 naar 2,4% van de omzet in 2005 en voor De Lotto van 5,6% in 2002 naar 4,6% in 2005. De vergunninghouders hebben de intentie uitgesproken deze dalende trend voort te zetten. Ik volg de ontwikkelingen in de reclame-uitgaven van de vergunninghouders nauwlettend. Begin 2007 zal een tussenevaluatie van de effectiviteit van de gedrags- en reclamecode plaatsvinden. </antwoord>
      <antwoord nummer="16">Uit mijn antwoord op de brief van Eurocommissaris McCreevy blijkt dat ik niet van plan ben het restrictief beleid te versoepelen. Dit beleid zal voortgezet worden. Daarnaast zal in schriftelijke en mondelinge dialoog met de Europese Commissie duidelijk gemaakt worden dat het Nederlands beleid niet in strijd is met het EG Verdrag. Dit blijkt ook uit een reeks van rechterlijke uitspraken in Nederland. </antwoord>
      <noten afkomstig="antwoord"/>
   </antwoorden>
</kvr>
