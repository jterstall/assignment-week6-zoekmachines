<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister voor Bestuurlijke Vernieuwing en Koninkrijksrelaties over een wijziging van de Wet openbaarheid bestuur. (Ingezonden 30 mei 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25792
</item>
         <item attribuut="Inhoud">Vragen over de opdracht aan prof. Van der Meulen met betrekking tot een voorontwerp van wet voor een gewijzigde Wet openbaarheid van bestuur.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Openbaarheid van bestuur</item>
         <item attribuut="Vindplaats">Kamervragen met antwoord 2005-2006, nr. 1637, Tweede Kamer</item>
         <item attribuut="Vraagnr_bij_indiening">2050614160</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2006-06-08</item>
         <item attribuut="Datum_indiening">2006-05-30</item>
         <item attribuut="Document-id">KVR25792</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3489" allpagenumbers="3489 3490" vetnummer="2050614160" code="0506tkkvr1637" lopendefooter="Tweede Kamer, vergaderjaar 2005–2006, Aanhangsel" filenaam="KVR25792" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1637" onderwerp="" indiendatum="2006-05-30">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-06-8">
         <antwoorder functie="minister" ministerie="Bestuurlijke Vernieuwing en Koninkrijksrelaties">Pechtold</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat is de precieze opdracht aan prof. Van der Meulen met betrekking tot een voorontwerp van wet voor een gewijzigde Wet openbaarheid van bestuur (WOB)? </vraag>
      <vraag nummer="2">Bent u bereid dit voorontwerp van wet aan de Kamer te sturen? </vraag>
      <vraag nummer="3">Waarom hebt u prof. Van der Meulen deze opdracht gegeven, aangezien hij niet bekend staat als een deskundige op het terrein van de WOB? Hoe is de opdrachtsverlening verlopen? Heeft u prof. Van der Meulen ook opdracht gegeven de huidige WOB te vereenvoudigen en toegankelijker te maken voor de burgers? Zo neen, waarom niet? Zo ja, is dit naar uw mening gelukt? </vraag>
      <vraag nummer="4">Heeft u prof. Van der Meulen ook opdracht gegeven het aantal weigeringsgronden te verminderen? Zo neen, waarom niet? Zo ja, is dit naar uw mening gelukt? </vraag>
      <vraag nummer="5">Hebt u prof. Van der Meulen gevraagd vooral te kijken naar de eerste fase van het verzoek, dat wil zeggen tussen indiening en het eerste besluit, aangezien in deze fase immers een groot deel van de verzoeken strandt? Zo neen, waarom niet? </vraag>
      <vraag nummer="6">Hebt u kennisgenomen van de uiterst kritische ontvangst van het voorontwerp op de conferentie over de Wob op vrijdag 19 mei jl? </vraag>
      <vraag nummer="7">Bent u bereid conclusies te verbinden aan deze kritische ontvangst en de huidige opdracht aan prof. Van der Meulen in te trekken? Vindt u ook dat voortgaan op deze weg slechts leidt tot tijdverspilling en dat het zeer wenselijk is nog in deze kabinetsperiode te komen tot serieuze stappen om de werking van de WOB ingrijpend te verbeteren? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ter uitvoering van het Paasakkoord op het punt van de Brede agenda bestuurlijke vernieuwing heb ik voor wat betreft de toegang tot (overheids-)informatie aan prof. mr. B.M.J. van der Meulen, hoogleraar Recht en Bestuur aan Wageningen Universiteit, een onderzoeksopdracht verleend voor het opstellen van een vernieuwend voorontwerp voor een algemene wet overheidsinformatie, welk voorontwerp een regeling bevat voor de juridische en bestuurlijke aspecten van openbaarheid van bestuur en overheidsinformatie, met inachtneming van onder meer de aspecten van veiligheid en privacy. Prof. Van der Meulen heeft daartoe vertegenwoordigers van wetenschap, openbaar bestuur en pers geconsulteerd en op 19 mei 2006 over zijn voorstellen een symposium georganiseerd. Hij zal het resultaat van de gevoerde gesprekken en debatten in zijn voorontwerp verwerken. Ook de aanbevelingen uit het rapport Over Wetten en praktische bezwaren. Een evaluatie en toekomstvisie op de Wet openbaarheid van bestuur (Universiteit van Tilburg 2004), alsmede uit onder meer de eerdere rapporten Grondrechten in het digitale tijdperk (2000), Wob &amp; ICT (2000) en In dienst van de democratie (2001) zal hij bij zijn voorstellen betrekken. </antwoord>
      <antwoord nummer="2">Prof. Van der Meulen biedt mij het voorontwerp op 4 juli 2006 aan. Daarmee is het voorontwerp openbaar. Ik zal het daarna zo spoedig mogelijk aan de Kamer zenden. </antwoord>
      <antwoord nummer="3">Prof. Van der Meulen heeft zijn sporen verdiend in het constitutionele recht en in het bestuursrecht, zowel op nationaal als op internationaal niveau, zowel in de wetenschap als in de praktijk. Hij heeft gepubliceerd over de Wob en andere aspecten van overheidsinfromatierecht, maar staat anderzijds op voldoende afstand van de in vraag 1 bedoelde onderzoeken en evaluaties. Deze combinatie maakt hem zeer geschikt om de hem gegeven opdracht te vervullen. Ik heb naast de in het antwoord bij vraag 1 vermelde opdracht geen nadere aanwijzingen gegeven. Uit de tot nu toe uitgebrachte adviezen en evaluaties blijkt voldoende welke visies en percepties er bestaan omtrent de werking van de Wob. Het gaat erom een evenwichtige oplossing uit te werken, waarbij knelpunten worden opgelost, maar die recht doet aan alle aspecten van de toegang tot (overheids-)informatie. </antwoord>
      <antwoord nummer="4">Neen. Zie het antwoord op vraag 3. </antwoord>
      <antwoord nummer="5">Neen. Zie het antwoord op vraag 3. Het is uitdrukkelijk niet de bedoeling van de opdracht geweest dat prof. Van der Meulen zich zou beperken tot slechts één knelpunt. </antwoord>
      <antwoord nummer="6">Het symposium van 19 mei 2006 was een stap in de procedure die Van der Meulen volgt in de voorbereiding van zijn voorontwerp. Ik heb begrepen dat sprake was van een levendige discussie, waarbij op verschillende onderdelen zowel instemming als kritiek op de uitwerking is geleverd. Het is aan Van der Meulen om te bezien of en zo ja, welke conclusies aan het symposium moeten worden verbonden ten aanzien van zijn voorontwerp. </antwoord>
      <antwoord nummer="7">Nee. Ik vermag niet in te zien dat het tijdverspilling is om af te wachten tot 4 juli om te bezien wat prof. Van der Meulen zal aanbevelen. Ik zal daarom zijn voorontwerp met belangstelling tegemoet zien. </antwoord>
      <noten afkomstig="antwoord"/>
   </antwoorden>
</kvr>
