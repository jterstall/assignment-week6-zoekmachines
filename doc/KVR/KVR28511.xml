<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Hijum en Omtzigt (beiden CDA) aan de minister van Sociale Zaken en Werkgelegenheid over uitkeringen vanuit de Ziektewet. (Ingezonden 31 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28511
</item>
         <item attribuut="Inhoud">Vragen over het feit dat ziekengeld wordt uitgekeerd over iedere dag van de ongeschiktheid tot werken, maar niet over de zaterdagen en de zondagen. Dit zou voor uitzendkrachten herzien moeten worden.</item>
         <item attribuut="Rubriek">Arbeid (Werknemers) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Uitzendkrachten Ziektewet</item>
         <item attribuut="Vindplaats">Kamervragen met antwoord 2006-2007, nr. 1897, Tweede Kamer</item>
         <item attribuut="Vraagnr_bij_indiening">2060716670</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Van Hijum</persoon>
            <persoon partij="CDA">Omtzigt</persoon>
         </item>
         <item attribuut="Datum_reaktie">2007-06-19</item>
         <item attribuut="Datum_indiening">2007-05-31</item>
         <item attribuut="Document-id">KVR28511</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4011" allpagenumbers="4011 4012" vetnummer="2060716670" code="0607tkkvr1897" lopendefooter="Tweede Kamer, vergaderjaar 2006–2007, Aanhangsel" filenaam="KVR28511" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1897" onderwerp="" indiendatum="2007-05-31">
         <vrager partij="CDA" oorsprong="parlement">Van Hijum</vrager>
         <vrager partij="CDA" oorsprong="parlement">Omtzigt</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-06-19">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht dat het Uitvoeringsinstituut Werknemersverzekeringen (UWV) aan uitzendkrachten bij kortdurende ziekteverzuim geen ziekengeld uitkeert over zaterdagen en zondagen, wanneer dit voor hen reguliere werkdagen zijn? <voetnoot nummer="1"/>
      </vraag>
      <vraag nummer="2">Deelt u de mening dat het UWV in de geschetste situatie de Ziektewet correct uitvoert? </vraag>
      <vraag nummer="3">Kunt u nader toelichten waarom artikel 29, lid 2 van de Ziektewet bepaalt dat het ziekengeld wordt uitgekeerd over iedere dag van de ongeschiktheid tot werken, maar niet over de zaterdagen en de zondagen? </vraag>
      <vraag nummer="4">Hoeveel ziekengeld krijgt een uitzendkracht die werkt in een ploegendienst op maandag, dinsdag, woensdag en donderdag als hij zich op de eerste dag van deze week ziek meldt, en zich beter meldt op de laatste dag. Hoeveel ziekengeld krijgt dan een uitzendkracht die werkt op donderdag, vrijdag, zaterdag en zondag als deze uitzendkracht zich op de eerste dag van deze week zich ziek meldt en zich beter meldt op de laatste dag? </vraag>
      <vraag nummer="5">In hoeverre heeft het UWV de afgelopen jaren bezwaren en klachten ontvangen over de uitvoering van artikel 29 van de Ziektewet? </vraag>
      <vraag nummer="6">Bent u bereid om artikel 29 van de Ziektewet zodanig te herzien, dat aan uitzendkrachten na de reguliere wachtdagen ook over zaterdagen en zondagen ziekengeld kan worden uitgekeerd, mits dit voor hen werkdagen zijn? </vraag>
      <noten afkomstig="vraag">
         <noot nummer="1" datum="2007-05-26" bron=", TC Tubantia" titel="Drie dagen ziek, maar geen cent uitgekeerd">«Drie dagen ziek, maar geen cent uitgekeerd», TC Tubantia, 26 mei 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja, de uitvoering is in overeenstemming met de Ziektewet. </antwoord>
      <antwoord nummer="3">Als eerste dag van ongeschiktheid tot werken voor de Ziektewet geldt de eerste werkdag waarop de werknemer zou hebben gewerkt als hij niet ziek zou zijn geworden. Het ziekengeld wordt voor uitzendkrachten uitbetaald vanaf de derde dag van ongeschiktheid tot werken (twee wachtdagen), over alle dagen van ongeschiktheid, maar niet over zaterdagen en zondagen, omdat wordt uitgegaan van een vijfdaagse werkweek. Omwille van de eenvoud van de dagloonsystematiek, geldt voor alle werknemers – ongeacht hun arbeidspatroon – dat het loon dat zij in het voorafgaande jaar verdiend hebben, wordt gemiddeld over 261 dagen. Al het loon dat in het refertejaar is genoten telt mee voor de dagloonberekening. In het systeem van uitbetaling gaat het UWV uit van de eerste werkdag. Vervolgens wordt het ziekengeld uitbetaald over de eerste werkdag en de volgende kalenderdagen (met uitzondering van zaterdag en zondag), en als wachtdagen van toepassing zijn, na het verstrijken van de wachtdagen. </antwoord>
      <antwoord nummer="4">Voor de uitzendkracht die werkt op maandag, dinsdag, woensdag en donderdag, en ziek wordt op maandag en hersteld is op donderdag, is de maandag de eerste werkdag. Maandag is ook de eerste wachtdag. Dinsdag is de tweede wachtdag. Hij krijgt ziekengeld betaald vanaf de derde dag van ongeschiktheid tot werken, dus over de woensdag. Het dagloon is het loon in het refertejaar gedeeld door 261 en bedraagt dus 1/5 van hetgeen hij gemiddeld per week heeft verdiend. De uitkering over die woensdag is 70% van het dagloon. Voor de uitzendkracht die werkt als uitzendkracht op donderdag, vrijdag, zaterdag en zondag en zich ziek meldt op donderdag en hersteld is op zondag, is de eerste werkdag de donderdag. Donderdag is ook de eerste wachtdag, vrijdag is de tweede wachtdag. Over zaterdag en zondag wordt geen ziekengeld betaald. Hij krijgt dus geen ziekengeld. In andere gevallen heeft de uitzendkracht voordeel van het uitbetalingsysteem. Voorbeeld: de uitzendkracht die werkt als uitzendkracht op donderdag, vrijdag, zaterdag en zondag en die zich ziek meldt op zaterdag en hersteld is op donderdag. Over zaterdag en zondag ontvangt hij geen ziekengeld. Van maandag tot en met woensdag ontvangt hij wel ziekengeld. Hij ontvangt dus over drie dagen ziekengeld terwijl hij over twee dagen inkomsten derft. </antwoord>
      <antwoord nummer="5">Tot 2006 bestond de bevoegdheid voor het UWV om regels te stellen om voor bepaalde groepen werknemers die op meer dan vijf dagen per week of in ploegendienst werkten, ziekengeld over zaterdag en zondag te verstrekken. Van die bevoegdheid werd nauwelijks gebruik gemaakt en werd geen gebruik gemaakt voor uitzendkrachten. Sinds 2006 is die bevoegdheid daarom vervallen in het kader van vereenvoudiging en kan in geen enkel geval meer ziekengeld worden betaald over zaterdag en zondag. Bezwaren en klachten over de uitvoering van artikel 29 van de Ziektewet in verband met niet uitbetalen van ziekengeld over zaterdagen en zondagen worden niet onder een aparte registratiecode opgenomen in het registratiesysteem van het UWV. De inschatting van het UWV is dat het de afgelopen jaren niet of nauwelijks is voorgekomen dat er bezwaar of beroep is aangetekend tegen de uitvoering van artikel 29 ZW op het gebied van deze specifieke situatie. Ook bestaat de indruk dat het aantal klachten gering is. </antwoord>
      <antwoord nummer="6">Sinds jaar en dag wordt voor de meeste werknemers geen ziekengeld betaald over zaterdag en zondag. Er is niet gebleken dat dit systeem tot klachten en problemen leidde. Gezien de systematiek sluit het ziekengeld in de meeste ziektegevallen aan bij het loon over de door ziekte niet gewerkte dagen; bij korter durende ziektegevallen kan het ziekengeld zowel lager als hoger zijn. De betaling over vijf dagen met uitzondering van de zaterdag en de zondag is een sinds jaren werkend en op zich eenvoudig systeem. Omdat dit systeem in individuele gevallen voor de werknemer tot onduidelijkheden kan leiden, wil ik onderzoeken wat de mogelijkheden zijn om het UWV de bevoegdheid te geven om in bepaalde gevallen over zaterdag en zondag ziekengeld te betalen en wat de consequenties daarvan zijn op het gebied van deregulering, uitvoeringskosten en uitvoeringssystematiek. </antwoord>
      <noten afkomstig="antwoord"/>
   </antwoorden>
</kvr>
