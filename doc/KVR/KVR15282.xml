<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Berg (SGP) aan de minister voor Ontwikkelingssamenwerking over voedselhulp aan Malawi. (Ingezonden 28 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15282
</item>
         <item attribuut="Inhoud">Vragen naar aanleiding van een bericht van de Food and Agriculture Organization van de VN van 22 februari 2002, over de verslechterde voedselsituatie in Malawi door een slechte maïsoogst.</item>
         <item attribuut="Rubriek">Ontwikkelingssamenwerking (Nood- en humanitaire hulp) Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Malawi Nood- en humanitaire hulp</item>
         <item attribuut="Vindplaats">Kamervragen met antwoord 2001-2002, nr. 811, Tweede Kamer</item>
         <item attribuut="Vraagnr_bij_indiening">2010207270</item>
         <item attribuut="Indiener">
            <persoon partij="SGP">Van den Berg</persoon>
         </item>
         <item attribuut="Datum_reaktie">2002-03-13</item>
         <item attribuut="Datum_indiening">2002-02-28</item>
         <item attribuut="Document-id">KVR15282</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1705" allpagenumbers="1705 1706" vetnummer="2010207270" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15282" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="811" onderwerp="" indiendatum="2002-02-28">
         <vrager partij="SGP" oorsprong="parlement">Van den Berg</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2002-03-13">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kent u het bericht «Famine threatens 4 million people in southern Africa» van de Food and Agriculture Organization van de VN,, 22 februari 2002, waarin ook ingegaan wordt op de dramatisch verslechterende voedselsituatie in Malawi, die te herleiden is tot een slechte maïsoogst als gevolg van overstromingen en hevige regenval in 2001? </vraag>
      <vraag nummer="2">Kunt u de berichten bevestigen dat de regering van Malawi reeds maanden geleden grote voorraden maïs heeft besteld in Zuid-Afrika, die echter nog steeds niet in Malawi bezorgd zijn, alsook dat nu acuut 20.000 ton maïs nodig is, waarvan door het VN World Food Program tot zover slechts voorzien kon worden in 9.000 ton? </vraag>
      <vraag nummer="3">Zijn er via het nog lopende Nederlandse «Malawi Health Population and Nutrition Programme» mogelijkheden voor het verlenen van extra voedselhulp, of acht u andere kanalen daarvoor meer geëigend? </vraag>
      <vraag nummer="4" voetnoot="1">Bent u ervan op de hoogte dat het Nederlandse consulaat in Blantyre aan één van de weinige Nederlandse NGO’s in Malawi, de Stephanos Foundation, verzocht heeft om een voedselhulpproject op te zetten en dat deze stichting niet alleen een plan heeft voorbereid voor voedselhulp <voetnoot nummer="1"/>, maar ook over het netwerk beschikt om in Zuid-Malawi dat plan daadwerkelijk tot uitvoering te brengen? Hoe staat u tegenover dit plan? </vraag>
      <vraag nummer="5">Bent u bereid om zowel langs het particuliere als langs het multilaterale kanaal op korte termijn een financiële impuls te verlenen voor noodhulp in de vorm van voedselverstrekking? </vraag>
      <noten afkomstig="vraag">
         <noot nummer="1" datum="2002-02-21" bron="Stephanos Foundation, Food Relief Project Malawi, Blantyre">Stephanos Foundation, Food Relief Project Malawi, Blantyre, 21 februari 2002</noot>
      </noten>
   </vragen>
   <antwoorden aantal="5">
      <antwoord nummer="1">Het bericht «Famine threatens 4 million people in southern Africa» van de FAO van de VN is bekend. Door overstromingen en hevige regenval in 2001 zijn de nationale voedselreserves niet op peil. Overigens is het voor Malawi door een combinatie van natuurlijke omstandigheden en hoge bevolkingsdruk vrijwel onmogelijk om zelfvoorzienend in voedsel te zijn. </antwoord>
      <antwoord nummer="2">De regering van Malawi heeft in oktober 2001 150.000 ton maïs geïmporteerd uit Zuid-Afrika. Door verstopping van de transportroutes heeft echter tot dusver slechts 62.000 ton maïs Malawi daadwerkelijk bereikt. Daarnaast was 30.000 ton maïs besteld uit Tanzania. Het WFP heeft in Malawi 798 ton maïs aan voorraden ter beschikking voor onmiddellijke noodhulp. Aangezien dit slechts een derde betreft van de totale hoeveelheid die voor onmiddellijke noodhulp nodig is, koopt het WFP nu 1.500 ton maïs extra op de lokale markt. </antwoord>
      <antwoord nummer="3">Er zijn geen mogelijkheden via het Nederlandse «Malawi Health Population and Nutrition Programme», aangezien het hier gaat om een pilot programma voor een sectoraal programma in de sector Gezondheid. Andere kanalen zijn hiervoor meer geëigend. </antwoord>
      <antwoord nummer="4">Het consulaat te Blantyre heeft de Stephanos Foundation niet verzocht een voedselhulpproject op te zetten. De Stephanos Foundation heeft het projectvoorstel bij het consulaat ingediend. Na bestudering van het voorstel is gebleken dat dit voorstel zich niet kwalificeert voor financiering. De opzet, aanpak en operationalisering van het project om op korte termijn voedselhulp aan te bieden zijn inhoudelijk te zwak bevonden. </antwoord>
      <antwoord nummer="5">Het voedselprobleem in Malawi maakt deel uit van een regionale voedselschaarste, die gedeeltelijk structureel is. Vooralsnog is door de verantwoordelijke ambassade in Lusaka in samenspraak met het ministerie 45.378,- ter beschikking gesteld. Dit bedrag zal voor lokaal aan te kopen voedsel in Malawi worden ingezet. Twee NGO’s, die reeds ter plekke actief zijn, zullen het voedsel onder strikte monitoring aan de meest kwetsbare doelgroep, te weten (gehandicapte) kinderen, (zwangere) vrouwen en wezen, distribueren. Indien een verzoek wordt ingediend, zal additionele steun via het World Food Programme worden overwogen. </antwoord>
      <noten afkomstig="antwoord"/>
   </antwoorden>
</kvr>
