<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="14">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gerven (SP) aan de minister van Volksgezondheid, Welzijn en Sport over de bekostiging van brandwondencentra. (Ingezonden 22 februari 2008);Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31249
</item>
         <item attribuut="Inhoud">Vragen naar aanleiding van een artikel in het tijdschrift Mednet Magazine van 21 februari 2008 waarin staat dat de drie Nederlandse brandwondencentra verlies lijden door inadequate dbc's voor de complexe brandwondenzorg. Indiener vraagt onder andere of de minister deze centra voor hun verlies wil compenseren.</item>
         <item attribuut="Rubriek">Gezondheidszorg (Geneeskunde) Gezondheidszorg (Medische beroepen)</item>
         <item attribuut="Trefwoorden">Geneeskunde Medische specialisten</item>
         <item attribuut="Vindplaats">Kamervragen met antwoord 2007-2008, nr. 1672, Tweede Kamer</item>
         <item attribuut="Vraagnr_bij_indiening">2070812510</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gerven</persoon>
         </item>
         <item attribuut="Datum_reaktie">2008-03-13</item>
         <item attribuut="Datum_indiening">2008-02-22</item>
         <item attribuut="Document-id">KVR31249</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3397" allpagenumbers="3397 3398 3399" vetnummer="2070812510" code="0708tkkvr1672" lopendefooter="Tweede Kamer, vergaderjaar 2007–2008, Aanhangsel" filenaam="KVR31249" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1672" onderwerp="" indiendatum="2008-02-22">
         <vrager partij="SP" oorsprong="parlement">Van Gerven</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-03-13">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1" voetnoot="1">Wat is uw reactie op het artikel «Op de bres voor complexe zorg in dbc’s»? <voetnoot nummer="1"/>
      </vraag>
      <vraag nummer="2">Is het waar dat de drie brandwondencentra door inadequate Diagnose Behandeling Combinaties (DBC’s) voor de complexe brandwondenzorg jaarlijks forse verliezen lijden, waardoor de exploitatie van de brandwondencentra onder druk staat? </vraag>
      <vraag nummer="3">Hoe groot is het jaarlijkse verlies per centrum in absolute bedragen en als percentage van de bedrijfskosten per centrum? </vraag>
      <vraag nummer="4">Wat is volgens u de reden dat de centra verlies lijden? </vraag>
      <vraag nummer="5">Brengen dergelijke verliezen de moederziekenhuizen niet in een nadelige financiële positie ten opzichte van andere ziekenhuizen? </vraag>
      <vraag nummer="6">Is het risico aanwezig dat het exploiteren van de brandwondencentra door de ziekenhuizen ten koste gaat van andere zorg die ziekenhuizen moeten bieden? </vraag>
      <vraag nummer="7">Is het waar dat dbc-onderhoud al vier jaar aan het studeren is op een adequate dbc-financiering voor complexe brandwondenzorg, maar nog steeds geen oplossing heeft gevonden? Zo ja, waar is dit aan te wijten? </vraag>
      <vraag nummer="8">Onderschrijft u de stelling dat de complexe brandwondenzorg vanwege haar ingewikkeldheid niet adequaat in de dbc-systematiek is onder te brengen? Zo neen, waarom niet? </vraag>
      <vraag nummer="9">Erkent u dat de zorg, verleend door de drie brandwondencentra, zich niet leent voor marktwerking en concurrentie? Zo neen, waarom niet? </vraag>
      <vraag nummer="10">Is de capaciteit van de drie centra voldoende om in de Nederlandse behoefte aan gespecialiseerde brandwondenbehandelingen te voorzien? Hoeveel patiënten moeten jaarlijks noodgedwongen in het buitenland worden geplaatst vanwege capaciteitsproblemen in de drie centra? Welk percentage betreft het van het totaal aantal behandelde patiënten? </vraag>
      <vraag nummer="11">Kunt u een vergelijking geven van de capaciteit van de Intensive Care (IC)-bedden voor brandwondenslachtoffers tussen Nederland, België en Duitsland? Welke zijn de relatieve capaciteitsverschillen? </vraag>
      <vraag nummer="12">Onderschrijft u het principe dat Nederland in zijn eigen behoefte aan gespecialiseerde brandwondenzorg moet kunnen voorzien? Welke capaciteitsnorm per miljoen inwoners dient dan het uitgangspunt te zijn? Zo ja, hoe gaat u dit realiseren? Zo neen, waarom niet? </vraag>
      <vraag nummer="13">Wat vindt u van de suggestie om de drie brandwondencentra jaarlijks een vast budget te geven, gebaseerd op reële kostprijzen, uitgaande van de historische bedrijfskosten per centrum? </vraag>
      <vraag nummer="14">Bent u bereid de brandwondencentra te compenseren voor hun verliezen van de afgelopen jaren en voor de toekomst? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-02-21" bron="Mednet Magazine">Mednet Magazine, 21 februari 2008</noot>
      </noten>
   </vragen>
   <antwoorden aantal="14">
      <antwoord nummer="1">Ik neem dit bericht ter kennisgeving aan. Ik constateer dat de onderhoudspartijen en mijn medewerkers nog met hen in gesprek zijn met als doel te komen tot een adequate bekostiging van de brandwondenzorg in de nieuwe systematiek per 1 januari 2009. </antwoord>
      <antwoord nummer="2">Dit is niet juist. De ziekenhuizen worden tot 1januari 2009 nog bekostigd op basis van de functiegerichte bekostiging. Het is wel juist dat er de laatste jaren beperkt onderhoud is gepleegd aan de budgetparameters van de Functiegerichte Bekostiging (FB). Dit houdt in dat partijen door prioritering alleen die FB-budgetparameters voor aanpassing hebben voorgedragen waar het verschil tussen budgetvergoeding en de daar tegenover staande werkelijke kosten tot onoverkomelijke knelpunten leidde. De FB-budgetparameters voor de brandwondenzorg zijn de laatste jaren niet meer onderhouden en het kan zijn dat de exploitatie van de brandwondencentra daardoor onder druk is komen te staan. In overleg met partijen is er dus expliciet voor gekozen om de energie niet meer te stoppen in het onderhouden van een achterhaald en gebrekkig FB-budgetsysteem, maar om deze aan te wenden voor het nieuwe systeem dat per 1 januari 2009 gebruikt zal worden voor bekostiging. </antwoord>
      <antwoord nummer="3">De brandwondencentra claimen een bekostigingsdeficit van € 1,5 miljoen per jaar per brandwondencentrum. Daarbij geven ze aan dat geen van de drie ziekenhuizen waar de brandwondencentra deel vanuit maken, een negatief exploitatie resultaat heeft. De NZa heeft de brandwondencentra verzocht om aanvullende informatie teneinde de situatie te kunnen beoordelen. Behalve het signaal dat op het onderdeel brandwondenzorg verlies wordt geleden, heeft de NZa nog geen verdere onderbouwing ontvangen. Tevens heeft de NZa nog geen concrete informatie over de exploitatie ontvangen. </antwoord>
      <antwoord nummer="4">Een mogelijke reden kan zijn het in vraag 2 genoemde beperkte onderhoud aan de FB. Beperkt onderhoud betekent dat de budgetvergoedingen de laatste jaren niet meer zijn onderzocht en aangepast op basis van de huidige stand van zorg. Dit kan betekenen dat bepaalde parameters ondergewaardeerd worden en dat andere parameters overgewaardeerd worden. Hierbij zijn de verschillende posten binnen het FB substitueerbaar. De drie brandwondencentra hebben aangegeven een sluitende exploitatie te hebben voor het totale zorgaanbod van het ziekenhuis. Gezien het substitutiebeginsel is er voor de NZa dan ook geen directe aanleiding om de FB-parameters aan te passen. Inherent aan de systematiek van budgetten, is aangenomen dat tot de invoering van het nieuwe DBC-systeem de nadelen van het huidige systeem per saldo opwegen tegen de voordelen. </antwoord>
      <antwoord nummer="5">Dat is op zich wel mogelijk, maar er zijn meer factoren relevant. Ieder ziekenhuis heeft te maken met zijn eigen aanbod en specifieke productmix. In de FB-systematiek zijn er altijd segmenten die verliesgevend zijn en andere segmenten die weer winstgevend zijn. Een en ander hangt ook af van de mate waarin een ziekenhuis efficiënt werkt, of wil investeren in zorg. </antwoord>
      <antwoord nummer="6">Zie het antwoord op vraag 4. </antwoord>
      <antwoord nummer="7">De vier jaar is niet correct. Bij de invoering van DBC’s is er voor gekozen om eerst voor de 80% meest voorkomende zorg DBC’s te ontwikkelen en om daar de systematiek op te baseren. Sinds het afgelopen jaar zijn partijen bezig met het ontwikkelen van prestaties/bekostigingsparameters voor de overige 20%. De brandwondenzorg valt onder deze laatste 20%. De NZa zal in april een advies uitbrengen voor een adequate bekostiging van deze zorg per 1 januari 2009. </antwoord>
      <antwoord nummer="8">Op dit moment is dat nog niet zeker. Begin april 2008 zal ik een advies ontvangen van de NZa waarin een voorstel wordt gedaan voor de bekostiging van deze zorg per 1 januari 2009. De NZa onderzoekt bijvoorbeeld de optie van bekostiging via de DBCs maar ook de optie van een aparte beschikbaarheidsvergoeding. De keuze die uiteindelijk wordt gemaakt, zal een adequate vorm van bekostiging voor deze zorg per 1 januari 2009 mogelijk moeten maken. </antwoord>
      <antwoord nummer="9">Ook deze vraag zal na het onderzoek waarmee de NZa mij adviseert kunnen worden beantwoord. </antwoord>
      <antwoord nummer="10">De capaciteit van de drie centra is op dit moment voldoende om in de Nederlandse behoefte aan gespecialiseerde brandwondenbehandelingen te voorzien. De brandwondencentra vragen wel aandacht voor de bekostiging van de beschikbaarheidsfunctie om pieken in de zorg op te kunnen vangen. Het is niet bekend hoeveel patiënten in het buitenland worden geplaatst vanwege capaciteitsproblemen in Nederland. De brandwondencentra voeren daarover geen registratie. </antwoord>
      <antwoord nummer="11">Allereerst wil ik een onderscheid maken tussen erkende brandwondenbedden en IC-capaciteit voor brandwondenslachtoffers. Nederland heeft 65 brandwondenbedden (vier per 1 miljoen inwoners) voor brandwondenslachtoffers, België 98 bedden (9.8 per 1 miljoen inwoners) en Duitsland 170 bedden (twee per 1 miljoen inwoners). Nederland heeft 11 IC-bedden (0.64 per 1 miljoen inwoners) voor brandwondenslachtoffers, België 38 IC-bedden (9.8 per 1 miljoen inwoners) en Duitsland 110 IC-bedden (1.3 per 1 miljoen inwoners). Deze cijfers geven een grote variatie in capaciteit tussen de landen weer. Er bestaat evenwel geen objectieve norm om aan de hand van de cijfers te beoordelen of er in een land onder- of overcapaciteit bestaat. </antwoord>
      <antwoord nummer="12">Ja. Bij een grote calamiteit kunnen de drie brandwondencentra beslissen om de brandwondenzorg op te schalen. De brandwondenpatiënten worden dan verspreid over andere ziekenhuizen. In het uiterste geval wordt er uitgeweken naar België of Duitsland. Er is geen objectieve capaciteitsnorm voor handen die als uitgangspunt kan dienen. De brandwondencentra kunnen met de verzekeraars afspraken maken over noodzakelijke verhoging van de capaciteit. </antwoord>
      <antwoord nummer="13">Ik laat dat afhangen van het NZa advies dat ik in april 2008 ontvang. </antwoord>
      <antwoord nummer="14">Nee, hiertoe ben ik niet bereid. Met partijen is afgesproken beperkt onderhoud te plegen aan de FB en daarbij is de brandwondenzorg niet geprioriteerd. Daarnaast hebben de drie ziekenhuizen waar de brandwondencentra onderdeel van zijn een sluitende exploitatie van het totale zorgaanbod van het ziekenhuis. Gezien het substitutiebeginsel en de tot op heden door de brandwondencentra aangeleverde informatie is er voor de NZa vooralsnog geen reden om de FB-parameters aan te passen. Als uit de nog aan te leveren informatie van de brandwondencentra blijkt dat het totale zorgaanbod van het ziekenhuis in gevaar komt als gevolg van de brandwondenzorg, kunnen de brandwondencentra een verzoek indienen bij de NZa voor compensatie. Met betrekking tot de nabije toekomst zal ik mijn oordeel baseren op het advies van NZa. Vooralsnog is er geen aanleiding om te concluderen dat er geen adequate oplossing wordt gevonden. </antwoord>
      <noten afkomstig="antwoord"/>
   </antwoorden>
</kvr>
