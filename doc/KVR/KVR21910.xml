<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Klaas de Vries (beiden PvdA) aan de ministers van Volksgezondheid, Welzijn en Sport, van Justitie en voor Vreemdelingenzaken en Integratie over de toegankelijkheid van zorg voor asielzoekers. (Ingezonden 26 oktober 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21910
</item>
         <item attribuut="Inhoud">Vragen naar aanleiding van een overleden Iraanse asielzoekster, bij wie te laat borstkanker was geconstateerd, waardoor behandeling niet meer mogelijk was. Deze vragen dienen ter aanvulling op eerdere vragen hierover van het lid De Wit (SP), ingezonden 22 oktober 2004.</item>
         <item attribuut="Rubriek">Gezondheidszorg (Algemeen) Welzijn (Vreemdelingen en asielzoekers)</item>
         <item attribuut="Trefwoorden">Artsen Gezondheidszorg Vluchtelingen</item>
         <item attribuut="Vindplaats">Kamervragen met antwoord 2004-2005, nr. 644, Tweede Kamer</item>
         <item attribuut="Vraagnr_bij_indiening">2040502300</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2004-12-24</item>
         <item attribuut="Datum_indiening">2004-10-26</item>
         <item attribuut="Document-id">KVR21910</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1353" allpagenumbers="1353 1354 1355" vetnummer="2040502300" code="0405tkkvr644" lopendefooter="Tweede Kamer, vergaderjaar 2004–2005, Aanhangsel" filenaam="KVR21910" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="644" onderwerp="" indiendatum="2004-10-26">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Klaas de Vries</vrager>
         <vraagt-aan>de ministers van Volksgezondheid, Welzijn en Sport, van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="24 december 2004), zie ook Aanhangsel Handelingen nr. 421, vergaderjaar 2004–2005">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de ministers van Justitie en voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Hebt u kennisgenomen van het feit dat het openbaar ministerie onderzoek in stelt naar de dood van een Iraanse asielzoekster in Appelscha, na aangifte van haar man die een viertal huisartsen en vier verpleegkundigen dood door schuld verwijt? <voetnoot nummer="1"/>
      </vraag>
      <vraag nummer="2">Wat vindt u van het feit dat bij de betreffende asielzoekster door 4 huisartsen te laat borstkanker is geconstateerd, als gevolg waarvan behandeling niet meer mogelijk was? </vraag>
      <vraag nummer="3">Kan worden aangegeven wat zich, chronologisch, precies heeft afgespeeld, wanneer met welke zorgverleners contact heeft plaatsgevonden, en in hoeverre dit overeenkomstig het convenant c.q. het werkdocument is geweest? </vraag>
      <vraag nummer="4">Heeft bij de betreffende asielzoekster ook de doorverwijzing door verpleegkundigen van het azc naar de huisarts een rol gespeeld in de vertraging in de medische diagnose en behandeling? Wat is in deze precies de rol geweest van de verpleegkundige van het betreffende azc? Zijn verschillende verpleegkundigen binnen het azc bij deze vrouw betrokken geweest? Zo ja, is er sprake geweest van informatie-uitwisseling en afstemming? </vraag>
      <vraag nummer="5">Kunt u aangeven op welke argumenten het verwijt van de man van het slachtoffer van «onthouding van noodzakelijke medische zorg» en het «haar in hulpeloze toestand achterlaten» is gebaseerd? Wat vindt u van deze beschuldiging, die zich richt tot een viertal artsen en vier verpleegkundigen? </vraag>
      <vraag nummer="6">Wat vindt u van de opmerking van een van de huisartsen, zoals door de advocaat van de man van het slachtoffer wordt aangehaald, dat hij asielzoekers alleen de hoogstnoodzakelijke medische hulp verleent? Hoe verklaart u de terughoudende houding van huisartsen bij de behandeling van asielzoekers en wat gaat u doen om dit te verbeteren? Bent u bereid na te gaan wat de betreffende huisartsen vinden van de (medische) gang van zaken rond deze asielzoekster? Zijn de huisartsen van mening dat correct medisch handelen heeft plaatsgevonden? </vraag>
      <vraag nummer="7">Is het waar dat de huisartsen geen enkele keer bij een bezoek van de betreffende asielzoekster een tolk hebben ingeschakeld? Zo ja, kunt u aangeven wat u hiervan vindt, en welke oorzaken er volgens u aan ten grondslag liggen dat er geen tolken voorhanden zijn, dan wel niet worden ingezet? </vraag>
      <vraag nummer="8">Wat vindt u van het feit dat huisartsen in de regio van het asielzoekerscentrum steeds beurtelings verantwoordelijk zijn voor de medische zorg voor asielzoekers? Bent u het eens met de stelling dat asielzoekers hierdoor niet de mogelijkheid krijgen een vertrouwensband op te bouwen met een huisarts, en dat de huisarts hierdoor niet optimaal in staat kan zijn klachten van medische aard van asielzoekers te beoordelen? Deelt u de mening dat de indruk kan worden gewekt dat de medische zorg voor asielzoekers heen en weer wordt geschoven tussen de huisartsen in een regio, zodat van een heldere verantwoordelijkheidsverdeling ten aanzien van medische zorg voor asielzoekers geen sprake kan zijn? Hoe ziet de verantwoordelijkheidsverdeling ten aanzien van de medische zorg voor asielzoekers er volgens u uit? </vraag>
      <vraag nummer="9">In hoeverre is de werkrelatie tussen medewerkers van het COA die de toegeleiding uitvoeren, en de huisarts uitgewerkt? Heeft de IGZ deze uitwerking al getoetst? </vraag>
      <vraag nummer="10">Hoe verklaart u dat het Openbaar Ministerie de zaak lange tijd heeft laten rusten, en pas bij herhaalde oproep van de advocaat van de man van het slachtoffer aanleiding zag de zaak voor te leggen aan de Officier van Justitie? </vraag>
      <vraag nummer="11">Bent u van mening dat het toezicht op toegankelijkheid en kwaliteit van zorg in asielzoekerscentra voldoende is geregeld? </vraag>
      <vraag nummer="12" voetnoot="2">Gaat de Inspectie voor de Gezondheidszorg onderzoek verrichten naar deze specifieke situatie? Kunt u aangeven wanneer de Inspectie met het vervolgonderzoek «toegankelijkheid van huisartsenzorg van asielzoekers» komt? <voetnoot nummer="2"/>
      </vraag>
      <vraag nummer="13">Is het waar dat de Inspectie reeds bezig was met een onderzoek in het betreffende asielzoekerscentrum? Zo ja, welke aanleiding heeft de Inspectie al eerder gehad om onderzoek in te stellen naar de kwaliteit van zorg in het asielzoekerscentrum te Appelscha? </vraag>
      <vraag nummer="14">Wat gaat u concreet op korte termijn ondernemen om de huisartsenzorg te verbeteren in het azc in Appelscha, teneinde een dergelijke situatie in de toekomst te voorkomen? </vraag>
      <vraag nummer="15">Kunt u aangeven wat, naar aanleiding van de vele constateringen dat de kwaliteit van de huisartsenzorg aan asielzoekers te wensen overlaat, door u is ondernomen om tot verbeteringen te komen? Wat gaat u ondernemen om in algemene zin de kwaliteit van de huisartsenzorg voor asielzoekers in Nederland te verbeteren? </vraag>
      <noten afkomstig="vraag">
         <noot nummer="3"/>
         <noot nummer="1" datum="2004-10-20" bron="de Volkskrant, 20 oktober jl., «OM onderzoekt dood asielzoekster», en Trouw" titel="Onderzoek naar dood asielzoekster">de Volkskrant, 20 oktober jl., «OM onderzoekt dood asielzoekster», en Trouw, 20 oktober 2004: «Onderzoek naar dood asielzoekster»</noot>
         <noot nummer="2" documenttype="Kamerstuk" kamerstuk-id="29 484" documentnummer="6">Kamerstuk 29 484, nr. 6, motie Arib over een onderzoek naar de toegankelijkheid van medische zorg aan asielzoekers</noot>
         <noot nummer="3">Kamervragen van het lid Arib (PvdA) over de mogelijk hoge sterfte onder asielzoekers (Aanhangsel-Handelingen nr. 1239, vergaderjaar 2002–2003), van de leden Arib en Middel (PvdA) over de dood van een baby in het asielzoekerscentrum van Leusden (Aanhangsel-Handelingen nr. 741, vergaderjaar 2001–2002) en van het lid Arib (PvdA) over gezondheidszorg in asielzoekerscentra (Aanhangsel-Handelingen nr. 636, vergaderjaar 2000–2001)</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid De Wit (SP), ingezonden 22 oktober 2004, (vraagnummer 2040502200). </toelichting>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2t/m 7">Op dit moment is de zaak van mevrouw F.K. onder behandeling bij het Medisch Tuchtcollege en ik kan daarom niet nader ingaan op de details van deze zaak. De uitspraak van het college wordt vóór de zomer van 2005 verwacht. </antwoord>
      <antwoord nummer="8 en 9">De huisartsenzorg voor asielzoekers is conform de reguliere huisartsenzorg in de betreffende regio. Er zijn tot op heden geen signalen dat daarbij de asielzoekerszorg door een samenwerkingspraktijk meer problemen oplevert dan de zorg door een praktijk met één huisarts. De verantwoordelijkheidsverdeling tussen de huisarts en de verpleegkundige MOA is duidelijk. De praktijkverpleegkundige draagt zorg voor de toegeleiding naar de huisarts. Hij of zij diagnosticeert niet. De huisarts is eindverantwoordelijk. In de «Instrumentenset Toegeleiding» van de Landelijke Huisartsen Vereniging LHV en GGD Nederland wordt de relatie tussen de huisarts en praktijkverpleegkundige MOA verder uitgewerkt. Structureel overleg maakt daarvan deel uit. Via dit overleg stuurt de huisarts de praktijkverpleegkundige aan. Deze set is inmiddels op een groot aantal locaties ingevoerd. Verder is het MOA-protocol voor de toegeleiding door de praktijkverpleegkundige uitgebreid. Daarbij is expliciet geformuleerd dat asielzoekers ook buiten het spreekuur toegang tot deze toegeleiding hebben. Verder heeft de IGZ in 2003 de toegankelijkheid van de huisartsenzorg asielzoekers getoetst. Daarvan was de relatie met de praktijkverpleegkundigen een onderdeel. Het oordeel van de IGZ was positief. De Inspectie heeft een aantal aanbevelingen gedaan die zijn opgevolgd. Op 16 maart 2004 heeft de Vaste Commissie voor VWS van de Tweede Kamer van GGD Nederland, de LHV en Zorgverzekeraar VGZ een uitgebreide rapportage hierover ontvangen. </antwoord>
      <antwoord nummer="10">Bij de regiopolitie Friesland is door de nabestaanden van mevrouw F.K. op 3 juni 2004 aangifte gedaan tegen enkele artsen/verpleegkundigen wegens betrokkenheid bij haar dood. De aangifte is eind juni 2004 door de politie aan de Officier van Justitie voorgelegd. Daarna heeft deze – na overleg met de Inspectie voor de Gezondheidszorg – besloten tot het instellen van een strafrechtelijk onderzoek. Na overleg hierover met de recherche in het district Heerenveen bleek dat de betrokken recherchechef overleg wenste met de Officier van Justitie met betrekking tot de te voeren opsporingsstrategie. Ik betreur dat deze bespreking niet eerder plaatsvond dan begin oktober 2004. Vervolgens heeft nog overleg plaatsgevonden tussen de raadsman en de Officier van Justitie. De raadsman en de Officier van Justitie zijn toen overeengekomen dat eerst de uitspraak van het Medisch Tuchtcollege, waaraan de zaak inmiddels was voorgelegd, wordt afgewacht alvorens een beslissing te nemen over een nader strafrechtelijk onderzoek. </antwoord>
      <antwoord nummer="11">Ja. De IGZ oefent voldoende toezicht uit en onderzoekt, wanneer nodig, incidenten. </antwoord>
      <antwoord nummer="12">IGZ heeft in oktober 2004 een rapport van bevindingen over het azc Appelscha uitgebracht dat is toegezonden aan de huisarts, de praktijkverpleegkundige MOA, de directie en bewonersraad van het azc en de advocaat die de belangen van de nabestaanden in deze kwestie behartigt. Als vervolg op het onderzoek naar de toegankelijkheid zal de Inspectie in 2005 een onderzoek naar het kwaliteitssysteem van de MOA uitvoeren. Over dit onderzoek heb ik de Tweede Kamer onlangs geïnformeerd (Kamerstuk 29 484, nr. 10). </antwoord>
      <antwoord nummer="13">Aanleiding voor het rapport van bevindingen (zie vraag 12) was de schriftelijke melding die de IGZ op 16 april 2004 heeft ontvangen, zijnde een afschrift van de tuchtklacht inzake vermeende tekortkomingen binnen de medische dienst en de toegankelijkheid van de huisartsenzorg in de periode 2000–2001 van het azc te Appelscha. </antwoord>
      <antwoord nummer="14">Ik onderschrijf de maatregelen die de IGZ ter verbetering in haar rapport van bevindingen voorstelt. De IGZ wil over het resultaat daarvan binnen 6 weken worden geïnformeerd. Ik zal mij van de uitkomsten op de hoogte stellen. </antwoord>
      <antwoord nummer="15">Naar mijn mening is er sprake van een voldoende toegankelijke en adequate gezondheidszorg voor asielzoekers. In de afgelopen jaren hebben de verschillende partijen die betrokken zijn bij de zorgketen voor asielzoekers geïnvesteerd in professionalisering, kwaliteitsverbetering en protocollering van de zorg aan asielzoekers. Er zijn convenanten gesloten, protocollen opgesteld en een certificeringsschema wordt ontwikkeld. De Inspectie houdt toezicht. De aanbevelingen van de Inspectie worden opgevolgd. Van incidenten die, helaas net als elders in de gezondheidszorg, ook voorkomen, wordt geleerd. In de afgelopen tijd heb ik de Tweede Kamer regelmatig over de ontwikkelingen geïnformeerd. Ik zie dan ook geen aanleiding om – naast hetgeen al in gang is gezet – nog extra maatregelen te treffen. </antwoord>
      <noten afkomstig="antwoord"/>
   </antwoorden>
</kvr>
