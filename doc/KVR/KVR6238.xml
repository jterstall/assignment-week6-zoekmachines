<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over verschillen in het gemeentelijk beleid t.a.v. vergunningverlening zonnecollectoren. (Ingezonden 12 november 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6238
</item>
         <item attribuut="Inhoud">Vragen over de noodzaak van bouwvergunningen voor het plaatsen van zonnecollectoren en zonneboilers, tegen de achtergrond van het energiebesparingsbeleid.</item>
         <item attribuut="Rubriek">Bouw (Bouwvergunningen) Energie, water en grondstoffen (Alternatieve energiebronnen)</item>
         <item attribuut="Trefwoorden">Bouwvergunningen Zonne-energie</item>
         <item attribuut="Vindplaats">Kamervragen met antwoord 1997-1998, nr. 486, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-12-23</item>
         <item attribuut="Datum_indiening">1997-11-12</item>
         <item attribuut="Document-id">KVR6238</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="993" allpagenumbers="993 994" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6238" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="486" onderwerp="" indiendatum="1997-11-12">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="23 december 1997). Zie ook Aanhangsel Handelingen nr. 420, Vergaderjaar 1997–1998">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is u bekend dat recent een bouwvergunning voor het plaatsen van een zonneboiler geweigerd is vanwege welstandseisen? <voetnoot nummer="1"/>
      </vraag>
      <vraag nummer="2">Klopt het dat sommige gemeenten in het geheel geen bouwvergunning eisen bij het plaatsen van een zonnecollector, andere gemeenten dat wel doen en hieraan nog sterk verschillende voorwaarden verbinden? </vraag>
      <vraag nummer="3">Wordt volgende week een convenant getekend tussen de ministeries van VROM en EZ, de producenten van apparatuur en de energiedistributiebedrijven inzake de vergroting van het aantal te plaatsen zonneboilers in de komende jaren? Zo ja, heeft de VNG zich als partner voor dit convenant teruggetrokken? Wat is hiervan de reden? </vraag>
      <vraag nummer="4">Acht u het in overeenstemming met uw energiebesparingsbeleid dat een bouwvergunning voor een zonneboiler: – geplaatst door een erkend installateur, op advies van het regionale energiebedrijf, conform alle technische eisen; – passend binnen het geldend bestemmingsplan; – geplaatst op een woning die niet gelegen is in een beschermd stads- en dorpsgezicht; louter vanwege welstandseisen geweigerd wordt? </vraag>
      <vraag nummer="5">Zo neen, ziet u mogelijkheden om in het kader van de lopende acties inzake de herziening Woningwet en Bouwbesluit aan deze ongewenste situatie een eind te maken? </vraag>
      <vraag nummer="6">Bent u van mening dat sowieso een bouwvergunning nodig is voor een zonneboiler, aangezien deze toch slechts een zeer geringe verandering van het gebouwde volume en uiterlijk van een gebouw veroorzaakt? </vraag>
      <noten afkomstig="vraag">
         <noot nummer="1" datum="1997-06-6" bron="Brief gemeente Tytsjerksteradiel kenmerk COW/ROB">Brief gemeente Tytsjerksteradiel kenmerk COW/ROB, 6 juni 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja, het is mij bekend dat er op 6 juni jl. een bouwvergunning voor het plaatsen van een zonnecollector met boiler is geweigerd door de gemeente Tytsjerksteradiel omdat de plaatsing ervan in strijd is met redelijke eisen van welstand. De gemeente Tytsjerksteradiel heeft in februari de eigenaren van de zonnecollector met boiler verzocht om een aanvraag voor een bouwvergunning in te dienen. De zonnecollector met boiler was reeds geplaatst op het platte dak van een berging. Na beoordeling van de bouwaanvraag heeft de gemeente Tytsjerksteradiel op basis van artikel 43 van de Woningwet bepaald dat het aanbrengen van een zonnecollector met boiler in die omstandigheden was aan te merken als een verandering van ingrijpende aard. De gemeente Tytsjerksteradiel heeft het plaatsen van de zonnecollector met boiler dan ook als vergunningplichtig beoordeeld. De gemeente Tytsjerksteradiel heeft het ingediende bouwplan vervolgens voorgelegd aan de welstandscommissie «Hus &amp; Hiem». De welstandscommissie heeft geconcludeerd dat het plan niet voldeed aan de redelijke eisen van welstand. De bezwaren betroffen het plan op zichzelf en in verband met zijn omgeving en waren met name gericht op de vorm van de bouwmassa en de aanzichten. Het college van B&amp;W van de gemeente Tytsjerksteradiel heeft zich vervolgens aan dit negatieve welstandsadvies geconformeerd en de bouwvergunning geweigerd. De aanvragers van de bouwvergunning hebben daarop tegen deze beslissing een bezwaarschrift ingediend dat door de Commissie Bezwaar- en Beroepschriften ongegrond verklaard is. Tegen deze ongegrondverklaring van het bezwaar staat de mogelijkheid van beroep open bij de Arrondissementsrechtbank waarvoor de termijn nog niet is verstreken. </antwoord>
      <antwoord nummer="2">Het toepassen van de bouwregelgeving behoort tot de competentie van de gemeente. Hier is relevant dat art. 43, eerste lid, bepaalt dat het aanbrengen van veranderingen van niet-ingrijpende aard is aan te merken als een vergunningsvrije bouwactiviteit. Het plaatsen van zonnecollectoren van beperkte afmetingen kan over het algemeen als zo’n verandering van niet-ingrijpende aard worden betiteld. Of het plaatsen van zonnecollectoren aan te merken is als een vergunningsvrije bouwactiviteit als bedoeld in artikel 43, eerste lid van de Woningwet, is in eerste instantie aan het oordeel van de eigenaar van het gebouw zelf. Immers, is hij dat van oordeel, dan hoeft hij het plaatsen van de zonnecollectoren noch te melden, noch daarvoor een bouwvergunning aan te vragen. Wanneer een gebouw door een verandering van niet-ingrijpende aard in strijd komt met redelijke eisen van welstand, kunnen B&amp;W volgens art. 19 van de Woningwet overgaan tot aanschrijving. Gelet op het bovengestelde ten aanzien van het welstandsaspect, doet degene die zonnecollectoren wil plaatsen er evenwel verstandig aan om vooraf bij de gemeente navraag te doen. Bij het departement ontvangen signalen wijzen uit dat verschillende interpretaties van art. 43 ten aanzien van veranderingen van niet-ingrijpende aard mogelijk zijn. Met deze praktijk ben ik niet gelukkig. Het Rijk stimuleert tenslotte energiebesparing en de toepassing van duurzame energie in gebouwen. Het plaatsen van zonnecollectoren valt onder dit laatste en wordt door het Ministerie van Economische Zaken onder andere ondersteund door middel van de Subsidieregeling actieve zon-thermische systemen en het NOVEM-programma Zon-thermisch. Een uniforme interpretatie door gemeenten van de bouwregelgeving is wenselijk en past in mijn beleid. Daarnaast is vermindering van de regellast een belangrijk punt; de Commissie Marktwerking, Deregulering en Wetgevingskwaliteit (MDW) heeft mij hierover geadviseerd. In het kader van de uitwerking van het MDW-advies streef ik in het algemeen, en dus ook bij het plaatsen van zonnecollectoren, naar een zo groot mogelijke helderheid en zo min mogelijk belemmeringen als gevolg van de regelgeving. In de uitwerking van de nieuwe categorie-indeling in de Woningwet (vergunningsvrij/ver- gunningplichtig) zal ook aandacht worden besteed aan de problematiek van zonnecollectoren. Ik denk aan het opnemen van concrete afmetingen of warmteopbrengsten waaronder zonnecollectoren en boilers altijd vergunningsvrij zijn. Daarnaast is het Kabinet van mening dat gemeenten hun visie vooraf uitdrukkelijk naar burgers en bedrijfsleven uitdragen. Wat het welstandstoezicht betreft denk ik dan aan het vastleggen van criteria in een gemeentelijke welstandsnota. </antwoord>
      <antwoord nummer="3">De voorbereiding van het convenant is op dit moment nagenoeg afgerond. Tot ondertekening kan worden overgegaan als de procedure in het kader van EU-notificatierichtlijn 83/189 afgerond is. Bij de eerste discussies over het convenant is de VNG benaderd. De VNG heeft verklaard niet betrokken te willen zijn bij het convenant met als argument dat de VNG in principe niet participeert in dergelijke convenanten. De VNG is van mening dat ze haar leden niet kan binden aan afspraken gemaakt in een convenant. De VNG heeft wel een positieve grondhouding ten aanzien van het convenant en heeft toegezegd haar leden te zullen informeren. Ik betreur deze opstelling van de VNG, omdat voor de VNG wel degelijk een rol zou zijn weggelegd, bijvoorbeeld stroomlijning in de opstelling van gemeenten. </antwoord>
      <antwoord nummer="4">Zoals bij de vorige vragen is aangegeven zou het gemeentelijk welstandsbeleid geen onnodige belemmeringen moeten opwerpen voor de plaatsing van zonneboilersystemen. Een gelukkig aspect van de snelle opmars van de zonnecollectoren is dat ze steeds fraaier worden geïntegreerd in het ontwerp van woningen en gebouwen. Het imago van «lelijkheid» dat het systeem in de beginjaren met zich droeg, is inmiddels goeddeels verdwenen. Soms krijgen collectoren zelfs een tweede functie, bijvoorbeeld als zonnescherm. </antwoord>
      <antwoord nummer="5">In mijn antwoord op de vorige vragen heb ik laten zien hoe de huidige situatie is met betrekking van welstand en zonnecollectoren. Ik zie zeker mogelijkheden om in het kader van de herziening Woningwet en Bouwbesluit verbeteringen hierover door te voeren. </antwoord>
      <antwoord nummer="6">Zoals uit mijn antwoord op vraag 2 blijkt is in sommige gevallen toch een bouwvergunning nodig. </antwoord>
      <noten afkomstig="antwoord"/>
   </antwoorden>
</kvr>
