<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leerkes (Unie 55+) en Van Wingerden (AOV) over leeftijdsdiscriminatie op de arbeidsmarkt. (Ingezonden 16 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5092
</item>
         <item attribuut="Rubriek">Inkomen en rechtspositie (Werving en selectie) Welzijn (Ouderen)</item>
         <item attribuut="Trefwoorden">Ouderen Werving en selectie</item>
         <item attribuut="Vindplaats">Kamervragen met antwoord 1996-1997, nr. 1346, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="Unie 55+">Leerkes</persoon>
            <persoon partij="AOV">Van Wingerden</persoon>
         </item>
         <item attribuut="Datum_reaktie">1997-06-06</item>
         <item attribuut="Datum_indiening">1997-05-16</item>
         <item attribuut="Document-id">KVR5092</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2749" allpagenumbers="2749 2750" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1346" onderwerp="" indiendatum="1997-05-16">
         <vrager partij="Unie 55+" oorsprong="parlement">Leerkes</vrager>
         <vrager partij="AOV" oorsprong="parlement">Van Wingerden</vrager>
         <vraagt-aan/>
      </vraagdata>
      <antwoorddata antwoorddatum="1997-06-6">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Adviseert een aantal arbeidsbureaus werkzoekenden de leeftijd in sollicitatiebrieven niet te vermelden, om daarmee te voorkomen dat zij vanwege hun leeftijd worden afgewezen? <voetnoot nummer="1"/>
      </vraag>
      <vraag nummer="2">Deelt u de mening van de arbeidsbureaus, dat het niet vermelden van de leeftijd in een sollicitatiebrief de kans om uitgenodigd te worden voor een sollicitatiegesprek (en daarmee op het verwerven van de beoogde baan) vergroot? </vraag>
      <vraag nummer="3">Zo ja, bent u bereid om, vooruitlopend op de aangekondigde wetgeving, dit advies openlijk over te nemen om zo discriminatie op leeftijd terug te dringen? </vraag>
      <vraag nummer="4">Deelt u de mening van de arbeidsbureaus, dat discriminatie op grond van leeftijd toeneemt? </vraag>
      <vraag nummer="5">Bent u bereid om de arbeidsbureaus expliciet als taak te geven leeftijdsdiscriminatie op de arbeidsmarkt te bestrijden? </vraag>
      <noten afkomstig="vraag">
         <noot nummer="1" datum="1997-05-14" bron="Telegraaf">Telegraaf, 14 mei 1997</noot>
      </noten>
   </vragen>
   <antwoorden aantal="5">
      <antwoord nummer="1">In het artikel in de Telegraaf van 14 mei 1997 wordt gerefereerd aan uitspraken die de Algemeen Directeur Arbeidsvoorziening, de heer A. Troost, op de persconferentie naar aanleiding van de publicatie van het jaarverslag van Arbeidsvoorziening heeft gedaan. Desgevraagd is door de Arbeidsvoorziening-Nederland aangegeven dat Arbeidsvoorziening als richtlijn bij sollicitaties heeft dat leeftijdsvermelding niet mag, tenzij er functionele redenen voor zijn. De heer Troost blijkt, naar aanleiding van een specifieke casus, gesuggereerd te hebben dat een individuele werkzoekende in een eerste schriftelijk contact zijn leeftijd niet zou behoeven te noemen, vanuit het uitgangspunt dat leeftijd in veruit de meeste gevallen geen relevant selectiecriterium is. Door leeftijd niet expliciet te benoemen kan de kans op een aanstelling voor ouderen toenemen, omdat immers alleen relevante selectiecriteria (zoals opleiding en werkervaring) gewogen zouden worden, aldus de heer Troost. Er is geen richtlijn of werkinstructie van de Algemene Directie naar de arbeidsbureaus gegaan om werkzoekenden te suggereren de leeftijd bij sollicitaties te verzwijgen. </antwoord>
      <antwoord nummer="2">Bij het Meldpunt Sollicitatieklachten, dat van 18 januari tot 15 maart 1997 door het Ministerie van Sociale Zaken en Werkgelegenheid is opengesteld, zijn veel klachten gemeld over leeftijdsdiscriminatie (36% van de in totaal bijna 4000 klachten). Uit het Arbeidsinspectieonderzoek Werving en Selectie (1997) is gebleken dat voor veel bedrijven leeftijd een belangrijk selectiecriterium is, zowel bij de werving als bij de eerste selectie. Ruim de helft van de ondervraagde bedrijven geeft aan bij de bekendmaking op leeftijd te selecteren en ruim driekwart doet dit in de eerste selectiefase. Over de resultaten van dit meldpunt en dit onderzoek heb ik u bij brief van 6 mei 1997 geïnformeerd. Uit deze gegevens kan worden afgeleid dat als leeftijd niet in een sollicitatiebrief wordt vermeld, de kans op een uitnodiging voor een sollicitatiegesprek, althans in een aantal bedrijven, groter zou kunnen zijn. Op de vraag of daarmee ook de kans op het verwerven van een baan groter wordt kan ik geen uitspraak doen. Daarbij zullen immers veel meer factoren een rol spelen. </antwoord>
      <antwoord nummer="3">Met het aangekondigde wetsvoorstel zal onderscheid op leeftijd bij werving en selectie worden verboden, tenzij er een objectieve rechtvaardiging voor bestaat. Deze objectieve rechtvaardiging zal weliswaar in diverse situaties niet bestaan, maar in een aantal situaties wel. Een algemeen advies aan sollicitanten om leeftijd niet te noemen zou alleen op zijn plaats zijn als leeftijd nooit een rol zou kunnen en mogen spelen in het wervings- en selectieproces. Dit is echter niet het geval. Bovendien zal vermelding van opleiding en ervaring veelal een indirecte verwijzing naar leeftijd impliceren. Het is dus de vraag of langs deze weg het toepassen van oneigenlijke selectiemotieven zou kunnen worden vermeden. </antwoord>
      <antwoord nummer="4">Tijdens de voornoemde persconferentie heeft de Algemeen Directeur Arbeidsvoorziening geconstateerd dat leeftijdsdiscriminatie voorkomt, niet dat leeftijdsdiscriminatie toeneemt. Uit de mij beschikbare gegevens kan ook ik niet afleiden dat er sprake is van een toename van leeftijdsdiscriminatie. Wel vind ik dat het aantal klachten over leeftijdsdiscriminatie, dat bij het Meldpunt Sollicitatieklachten is binnengekomen, zorgwekkend is. Uit de resultaten van het onderzoek van de Arbeidsinspectie moet ik afleiden dat een te groot aantal bedrijven op leeftijd selecteert. Deze resultaten bevestigen het belang van een wettelijk verbod op leeftijdsdiscriminatie bij werving en selectie, mede in het licht van een, gezien de demografische ontwikkelingen, groeiend belang om ouderen een goede toegang tot de arbeidsmarkt te geven. </antwoord>
      <antwoord nummer="5">Het verbod op leeftijdsdiscriminatie bij werving en selectie zal in het wetsvoorstel, dat in voorbereiding is, ook gericht zijn op arbeidsbureaus en andere intermediairen. De Commissie gelijke behandeling zal een taak krijgen bij de naleving van de wet. Ik hecht dan ook grote waarde aan de bereidheid van Arbeidsvoorziening om met werkgevers in gesprek te gaan indien disfunctionele leeftijdseisen worden gesteld. Deze benadering zal de effectiviteit van de aangekondigde wet vergroten en zal een preventieve werking kunnen hebben. </antwoord>
      <noten afkomstig="antwoord"/>
   </antwoorden>
</kvr>
