<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Economische Zaken over de tarieven voor het bellen in het buitenland. (Ingezonden 13 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23603
</item>
         <item attribuut="Inhoud">Vragen over de onverklaarbaar hoge roamingtarieven die telefoonmaatschappijen vragen voor mobiel bellen en gebeld worden in het buitenland.</item>
         <item attribuut="Rubriek">Communicatie, media en informatievoorziening (Telecommunicatie) Consument (Consumentenprijzen)</item>
         <item attribuut="Trefwoorden">Mobiele telefonie Prijzen</item>
         <item attribuut="Vindplaats">Kamervragen met antwoord 2004-2005, nr. 2166, Tweede Kamer</item>
         <item attribuut="Vraagnr_bij_indiening">2040518150</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2005-08-18</item>
         <item attribuut="Datum_indiening">2005-07-13</item>
         <item attribuut="Document-id">KVR23603</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4321" allpagenumbers="4321 4322" vetnummer="2040518150" code="0405tkkvr2166" lopendefooter="Tweede Kamer, vergaderjaar 2004–2005, Aanhangsel" filenaam="KVR23603" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2166" onderwerp="" indiendatum="2005-07-13">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-08-18">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Deelt u de mening dat naast de Europese bedrijven, ook de Europese burgers direct merkbaar voordeel moeten hebben van de Europese interne markt? </vraag>
      <vraag nummer="2">Herinnert u zich dat het opnemen van geld bij een geldautomaat binnen de hele Europese Unie sinds enkele jaren kosteloos is? </vraag>
      <vraag nummer="3">Deelt u de mening dat telefoonmaatschappijen voor mobiel bellen en gebeld worden in het buitenland onverklaarbaar hoge roamingtarieven vragen? </vraag>
      <vraag nummer="4">Kunt u verklaren waarom Europese burgers zonder controle de grens kunnen passeren, over de grens met hetzelfde geld kunnen betalen en over de grens kosteloos geld op kunnen nemen, maar desondanks hoge tarieven moeten betalen zodra zij over de grens mobiel bellen of gebeld worden? </vraag>
      <vraag nummer="5">Acht u het wenselijk dat mobiel bellen en gebeld worden binnen de EU overal evenveel kost en dat derhalve de roamingtarieven moeten worden afgeschaft? Zo ja, bent u bereid dit vraagstuk te agenderen voor bespreking met uw Europese collega’s? Zo nee, waarom niet? </vraag>
      <vraag nummer="6">Wordt op enigerlei wijze toezicht gehouden op de roamingtarieven die telefoonmaatschappijen berekenen voor mobiel bellen buiten Europa? Zo ja, door wie en op welke manier? Zo neen, deelt u de mening dat dat wenselijk is? Bent u bereid maatregelen te nemen, zodat de roamingtarieven voor bellen buiten Europa worden onderzocht? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De Europese Verordening 2560/2001 inzake grensoverschrijdend betalen in euro bepaalt dat de cliëntentarieven voor grensoverschrijdende kaartbetalingen en overschrijvingen in euro onder voorwaarden niet langer mogen afwijken van binnenlandse betalingen. Dit heeft er onder meer toe geleid dat cliënten van Nederlandse banken sinds 1 juli 2002 niet langer alleen in Nederland, maar ook in de andere EU-lidstaten, kosteloos euro’s kunnen opnemen uit geldautomaten. Dit hoeft echter niet te gelden voor inwoners van andere lidstaten van de Europese Unie omdat het tarief voor geldopnames in het buitenland dus afhankelijk is van de wijze van tarifering van betalingen en geldopnames in de betreffende lidstaat. </antwoord>
      <antwoord nummer="3">Ik kan uw mening dat telefoonmaatschappijen voor mobiel bellen en gebeld worden in het buitenland onverklaarbare hoge tarieven vragen niet zonder meer bevestigen. Internationale roaming is wel significant duurder dan mobiel bellen in Nederland zelf, maar hier kunnen verklaringen voor zijn. Zo moeten Nederlandse mobiele aanbieders hogere wholesale kosten maken als hun klanten in het buitenland bellen. Ook voor het mobiel gebeld worden in het buitenland moeten extra kosten worden betaald. Het is moeilijk om vast te stellen of deze verklaringen afdoende zijn om de hoge tarieven te verklaren. Het algemene mededingingsrecht en het (telecommunicatie-) sector specifieke mededingingsrecht bieden overigens mogelijkheden om tegen te hoge roamingtarieven op te treden. Zo heeft de Europese Commissie op basis van het algemene Europese mededingingsrecht een sectoronderzoek uitgevoerd ten aanzien van internationale roaming. Naar aanleiding van dit onderzoek heeft de Commissie in 2001 en 2002 in diverse landen bij verschillende aanbieders van mobiele telefonie gegevens verzameld. Dit heeft tot meerdere procedures geleid tegen bedrijven in het Verenigd Koninkrijk en Duitsland. Deze procedures waarin de bedrijven misbruik van een economische machtspositie wordt verweten, lopen echter nog. Daarnaast lopen in alle lidstaten op grond van het sectorspecifieke mededingingsrecht onderzoeken naar de groothandelsmarkt voor roaming, dat wil zeggen de «markt» waarop mobiele aanbieders uit een bepaalde lidstaat voor hun klanten het gebruik van netwerken in andere lidstaten inkopen. In Nederland wordt een dergelijk onderzoek op basis van de Telecommunicatiewet uitgevoerd door de OPTA. Wanneer blijkt dat er op de groothandelsmarkt aanbieders met een zogenoemde aanmerkelijke marktmacht zijn, dan wel dat sprake is van een collectieve machtspositie, kunnen door de OPTA bij de markt passende maatregelen worden opgelegd. Tot de mogelijk op te leggen maatregelen behoort de regulering van de groothandelstarieven. Wanneer groothandelsregulering niet adequaat is dan kan OPTA ook optreden op de detailhandelsmarkt. Voorwaarde daarbij is wel dat de Europese Commissie hiermee akkoord gaat. OPTA heeft mij laten weten bezig te zijn met de analyse van internationale roaming, maar geeft tevens aan dat de analyse zeer complex en tijdrovend is. </antwoord>
      <antwoord nummer="4 en 5">Dat Europese burgers zonder controle de grens kunnen passeren en over de grens geld op kunnen nemen tegen eenzelfde tarief als in eigen land is een gevolg van daartoe strekkende regelgeving (zoals bijvoorbeeld de in het antwoord op vraag 2genoemde Verordening 2560/2001). Het is niet vanzelfsprekend dat het wenselijk en mogelijk is dat mobiel bellen en gebeld worden binnen de EU overal evenveel zou moeten kosten. De kosten voor mobiele netwerken kunnen immers verschillen. Bovendien bestaan er verschillen in verkeersstromen: in het ene land komt meer verkeer binnen dan in het andere land waardoor ook verschillen in kosten kunnen ontstaan. Daarbij zijn aanbieders vrij in hun aanbod op kwaliteit te concurreren: ook dit kan tot tariefverschillen leiden. Het is dus niet onlogisch dat er in de EU per land andere tarieven gelden voor mobiel bellen. Het is ook niet onlogisch dat mobiel bellen in het buitenland duurder zal zijn dan mobiel bellen in eigen land, aangezien er daadwerkelijk andere, hogere kosten aan ten grondslag liggen. Het afschaffen van roamingtarieven lijkt mij dus zeer moeilijk te verdedigen. Ik ben zeker bereid mij binnen Europa hard te maken voor een adequate aanpak van de roamingtarieven. Gelet echter op de in het antwoord op de vorige vraag genoemde lopende onderzoeken en procedures acht ik het op dit moment niet opportuun dit vraagstuk voor verdere bespreking met mijn Europese collega’s te agenderen. Mocht blijken dat de lopende activiteiten geen resultaat opleveren dan zeg ik u toe dit vraagstuk te agenderen voor bespreking met mijn Europese collega’s. </antwoord>
      <antwoord nummer="6">Er is geen internationaal toezicht op roamingtarieven. In beginsel bepaalt iedere staat zelf of, en hoe, er toezicht wordt gehouden op de roamingtarieven die in zijn land gelden (uiteraard gelden wel de regels van de Europese Unie). Het behoeft geen betoog dat een internationale aanpak van roamingtarieven een zaak van lange adem is. Dit neemt niet weg dat ik bereid ben te laten onderzoeken of er (realistische) mogelijkheden zijn om meer bescherming aan gebruikers te bieden. Ik zal u hierover nader informeren. </antwoord>
      <noten afkomstig="antwoord"/>
   </antwoorden>
</kvr>
