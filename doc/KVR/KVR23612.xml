<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Visser (VVD) aan de minister voor Vreemdelingenzaken en Integratie over het frauderen met de regels van gezinsvorming. (Ingezonden 16 juni 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23612
</item>
         <item attribuut="Inhoud">Indiener vraagt onder meer of werkgevers een 'spookbaan' creëren voor diegenen die een partner uit het buitenland willen laten overkomen.</item>
         <item attribuut="Rubriek">Criminaliteit en openbare orde (Fraude) Inkomen en rechtspositie (Arbeidsovereenkomsten en CAO's) Welzijn (Immigratie) Welzijn (Vreemdelingen en asielzoekers)</item>
         <item attribuut="Trefwoorden">Arbeidsovereenkomsten Fraude Immigratie Vreemdelingen</item>
         <item attribuut="Vindplaats">Kamervragen met antwoord 2004-2005, nr. 2175, Tweede Kamer</item>
         <item attribuut="Vraagnr_bij_indiening">2040516780</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="VVD">Visser</persoon>
         </item>
         <item attribuut="Datum_reaktie">2005-08-22</item>
         <item attribuut="Datum_indiening">2005-06-16</item>
         <item attribuut="Document-id">KVR23612</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4339" allpagenumbers="4339 4340" vetnummer="2040516780" code="0405tkkvr2175" lopendefooter="Tweede Kamer, vergaderjaar 2004–2005, Aanhangsel" filenaam="KVR23612" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2175" onderwerp="" indiendatum="2005-06-16">
         <vrager partij="VVD" oorsprong="parlement">Visser</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-08-22">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de uitlatingen van de heer Aboutaleb, wethouder van de gemeente Amsterdam, waarin hij stelt, dat het voorkomt dat diegenen, die een partner uit het buitenland naar Nederland willen laten overkomen, frauderen met de regels voor gezinsvorming? <voetnoot nummer="1"/>
      </vraag>
      <vraag nummer="2">Heeft de gemeente Amsterdam u en/of andere overheidsinstellingen van de in vraag 1 gestelde problematiek op de hoogte gesteld? </vraag>
      <vraag nummer="3">Waarop baseert de wethouder zijn opmerkingen? </vraag>
      <vraag nummer="4" voetnoot="2">Wat is de rol van werkgevers in dezen? Wordt er als het ware een «spookbaan» gecreëerd voor diegenen die een partner uit het buitenland willen laten overkomen en wordt vervolgens de baan vervuld door een illegale arbeidskracht? Wilt u hierbij betrekken de eerder tijdens het algemeen overleg inzake de illegalennota gestelde vragen met dezelfde strekking? <voetnoot nummer="2"/>
      </vraag>
      <vraag nummer="5">Op welke wijze kan de geconstateerde fraude met regels die voor gezinsvorming gelden worden voorkomen? Bent u bereid deze maatregelen te treffen? </vraag>
      <noten afkomstig="vraag">
         <noot nummer="1" datum="2005-06-15" bron="NOS-Teletekst pagina 107">NOS-Teletekst pagina 107, 15 juni 2005</noot>
         <noot nummer="2" datum="2005-04-28" bron="Kamerstuk 29 537, nr. 26">Kamerstuk 29 537, nr. 26, 28 april 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">De directe aanleiding voor de uitspraken van de wethouder is gelegen in een aantal anonieme meldingen over fraude met «spookbanen» door burgers. De genoemde problematiek is echter niet nieuw. Ik hebuw Kamer een brief gezonden op 11 mei 2004 betreffende «Misbruik en oneigenlijk gebruik op het gebied van belastingen, sociale zekerheid en subsidies» (Kamerstukken II 2003/04, 17 050, nr. 264) waarin ik uitgebreid ben ingegaan op soortgelijke problematiek als nu aan de orde is. Voor een uitleg van de methode van «schijnarbeidsovereenkomsten» verwijs ik daarom naar deze brief. Er is mij uiteraard veel aan gelegen het fenomeen van fraude zo veel mogelijk tegen te gaan en ik ben dan ook steeds in contact met de betrokken instanties die mij informeren en meedenken over mogelijke oplossingen. De betrokken instanties zijn in de eerste plaats de Immigratie- en Naturalisatiedienst (IND), het Uitvoeringsinstituut Werknemers Verzekeringen (UWV), de Arbeidsinspectie (AI) en de Sociale Inlichtingen- en Opsporingsdienst (SIOD). </antwoord>
      <antwoord nummer="4">Bekend is dat de werkgevers in dit soort fraudezaken meestal uitzendbureaus zijn. Zij faciliteren de fraude door de «werknemer» in dienst te nemen, waarbij wordt afgesproken dat er geen daadwerkelijke werkzaamheden zullen plaatsvinden. De werkgever gebruikt de naam en gegevens in zijn loon- en overige administratie om anderen te laten werken en/of overwerk van ander personeel op weg te schrijven. Zonder enige werkzaamheden te verrichten kan deze persoon bij het UWV geregistreerd staan als werknemer. Op deze fraudemethode zijn variaties denkbaar, zoals het tewerkstellen van illegale arbeidskrachten, hetgeen bleek uit de rapportage 2004 van de Aanpak malafide infrastructuur rond illegalen (AMFI) waarnaar tijdens het AO van 28 april 2005 door het lid Visser is verwezen. Die rapportage zag op het frauduleus creëren van socialezekerheidsaanspraken, maar kan eventueel ook in het kader van het middelenvereiste voor gezinsvorming of -hereniging gebruikt worden. </antwoord>
      <antwoord nummer="5">Ik hebin de brief van 11 mei 2004 aangegeven hoe deze door de fraudeurs gebruikte complexe constructie in zijn werk gaat en dat het enerzijds voor de betrokkenen niet eenvoudig te realiseren is, maar dat het anderzijds voor de overheid ook heel moeilijk is aan te tonen. De moeite voor de zogenaamde werknemer is vooral gelegen in het feit dat het bijzonder kostbaar is. Er moeten immers, ondanks dat de werknemer geen (legale) arbeid verricht, premies en belastingen worden afgedragen. Daarbij wordt de fraude vaak gefaciliteerd door uitzendbureaus, terwijl aan middelen verkregen uit uitzendwerk bij gezinsmigratie extra eisen worden gesteld (de bestaansmiddelen moeten gedurende een ononderbroken periode van drie jaren uit arbeid in loondienst zijn verworven en nog gedurende zes maanden beschikbaar zijn). De moeilijkheid voor de overheidsdiensten om dit soort fraude op te sporen is gelegen in de complexe methode die gebruikt wordt en het feit dat er sprake is van samenspanning, wat controle bijzonder moeilijk maakt. Daar staat wel tegenover dat als één partner in de fraude wordt onderschept, dit mogelijk een sneeuwbaleffect teweeg brengt, omdat de link met de faciliteerder, dan wel andere fictieve werknemers gelegd kan worden. Ik ben van mening dat de beschreven fraude, waarbij het gaat om het omzeilen van regelgeving, niet effectief te bestrijden is door middel van nadere regelgeving. Het gaat er veeleer om deze omzeiling van bestaande regelgeving op het gebied van gezinsvorming te achterhalen. Zoals eerder aangegeven zijn de betrokken instanties hierop sinds deze problematiek bekend is, extra alert. Omdat ik het van belang acht fraude zoveel mogelijk te achterhalen, is bij de IND bovendien een fraudeproject gestart. Dit project moet een effectief middel zijn in de strijd tegen fraude, door middel van professionalisering van de informatie-uitwisseling en intensivering van de samenwerking met de diverse ketenpartners. Hierbij wordt ook de fraude bij gezinsvorming betrokken. De eerste resultaten van het fraudeproject worden verwacht begin 2006. </antwoord>
      <noten afkomstig="antwoord"/>
   </antwoorden>
</kvr>
