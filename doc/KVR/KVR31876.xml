<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Langkamp (SP) aan de minister voor Jeugd en Gezin over jeugdigen met zowel een licht verstandelijke handicap als psychische en persoonlijkheidsstoornissen. (Ingezonden 1 april 2008); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31876
</item>
         <item attribuut="Inhoud">Vragen naar aanleiding van een artikel in het brabantsdagblad van 28 maart 2008 (www.brabantsdagblad.nl) over jeugdigen met zowel een licht verstandelijke handicap als psychische en persoonlijkheidsstoornissen. De indiener vraagt aan de minister of hij bereid is onderzoek te doen naar de gevolgen van het niet beschikbaar zijn van de juiste zorg en behandeling en de huidige groep die wacht te monitoren, mede in het licht van het rapport 'Kopzorgen' van de Algemene Rekenkamer waarin wordt gesteld dat er vaak een individuele oplossing wordt gevonden voor deze kinderen en jeugdigen.</item>
         <item attribuut="Rubriek">Gezondheidszorg (Geestelijke gezondheidszorg) Welzijn (Jeugdigen) Welzijn (Verstandelijk gehandicapten)</item>
         <item attribuut="Trefwoorden">Geestelijke gezondheidszorg Gehandicapten Jeugdgezondheidszorg</item>
         <item attribuut="Vindplaats">Kamervragen met antwoord 2007-2008, nr. 2252, Tweede Kamer</item>
         <item attribuut="Vraagnr_bij_indiening">2070816240</item>
         <item attribuut="Afkomstig_van">Jeugd en Gezin (JG)</item>
         <item attribuut="Indiener">
            <persoon partij="SP">Langkamp</persoon>
         </item>
         <item attribuut="Datum_reaktie">2008-05-08</item>
         <item attribuut="Datum_indiening">2008-04-01</item>
         <item attribuut="Document-id">KVR31876</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4609" allpagenumbers="4609 4610 4611" vetnummer="2070816240" code="0708tkkvr2252" lopendefooter="Tweede Kamer, vergaderjaar 2007–2008, Aanhangsel" filenaam="KVR31876" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2252" onderwerp="" indiendatum="2008-04-1">
         <vrager partij="SP" oorsprong="parlement">Langkamp</vrager>
         <vraagt-aan>de minister voor Jeugd en Gezin</vraagt-aan>
      </vraagdata>
      <antwoorddata antwoorddatum="2008-05-8">
         <antwoorder functie="minister" ministerie="Jeugd en Gezin">Rouvoet</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw reactie op de uitspraken van een bestuurder van Prisma dat naar schatting circa 35.000 jeugdigen met zowel een licht verstandelijke handicap als psychische en persoonlijkheidsstoornissen met een AWBZ/jeugdzorgindicatie wachten op de juiste behandeling en zorg? <voetnoot nummer="1"/>
      </vraag>
      <vraag nummer="2">Hoeveel jeugdigen met zowel een licht verstandelijke handicap als psychische en persoonlijkheidsstoornissen wachten landelijk gezien op geïndiceerde zorg en behandeling? Hoelang wachten zij gemiddeld en waardoor wordt deze wachttijd veroorzaakt? Indien deze gegevens op dit moment niet bij u bekend zijn, bent u dan bereid dit te onderzoeken en de Kamer hierover te informeren? Zo ja, op welke termijn? Zo neen, waarom niet? </vraag>
      <vraag nummer="3">Ontvangen deze jeugdigen zorg terwijl zij wachten op de geïndiceerde zorg en behandeling? Zo ja, waaruit bestaat deze zorg? </vraag>
      <vraag nummer="4">Waar wachten deze jeugdigen? Hoeveel van deze jongeren zitten op dit moment in gesloten justitiële jeugdinrichtingen? </vraag>
      <vraag nummer="5">Wat zijn of kunnen de gevolgen zijn van het moeten wachten op zorg en behandeling voor deze groep jeugdigen? </vraag>
      <vraag nummer="6" voetnoot="2">Bent u bereid onderzoek te doen naar de gevolgen van het niet beschikbaar zijn van de juiste zorg en behandeling en de huidige groep die wacht te monitoren, mede in het licht van het rapport «Kopzorgen» van de Algemene Rekenkamer waarin wordt gesteld dat er vaak een individuele oplossing wordt gevonden voor deze kinderen en jeugdigen? <voetnoot nummer="2"/>Zo ja, wanneer begint u hiermee? Zo neen, waarom niet? </vraag>
      <vraag nummer="7">Deelt u de mening dat er specifieke behandel- of verblijfplaatsen nodig zijn voor deze groep? Zo neen, waarom niet? </vraag>
      <vraag nummer="8" voetnoot="3">Acht u het door u aangegeven zoeken naar oplossingen op maat tussen aanbieders, waarbij formele bevoegdheden minder op de voorgrond zullen treden <voetnoot nummer="3"/>voldoende om een groep van 35.000 jeugdigen die op dit moment wacht op geïndiceerde zorg en behandeling de juiste zorg te kunnen geven? Zo ja, waarom? Zo neen, welke maatregelen gaat u treffen om deze kinderen, die nu tussen wal en schip dreigen te vallen, zo snel mogelijk de juiste hulp te bieden? </vraag>
      <vraag nummer="9">Zijn bij de nieuw te ontwikkelen gesloten jeugdzorginstellingen instellingen die alleen gericht zijn op de behandeling en zorg voor jeugdigen met zowel een licht verstandelijke handicap als psychische en persoonlijkheidsstoornissen? Zo ja, hoeveel en wanneer komen deze in «bedrijf»? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-03-28" bron="www.brabantsdagblad.nl">www.brabantsdagblad.nl, 28 maart 2008</noot>
         <noot nummer="2" documenttype="Kamerstuk" kamerstuk-id="31 245" documentnummer="2">Kamerstuk 31 245, nr. 2</noot>
         <noot nummer="3" documenttype="Kamerstuk" kamerstuk-id="31 245" documentnummer="3">Kamerstuk 31 245, nr. 3</noot>
      </noten>
   </vragen>
   <antwoorden aantal="9">
      <antwoord nummer="1">De laatst bekende wachtlijstcijfers voor jeugdigen met een licht verstandelijke handicap (LVG) dateren van medio 2007. Uit de jaarlijkse wachtlijstrapportage van het College voor Zorgverzekeringen (CVZ) kwam naar voren dat er een wachtlijst was ontstaan voor zorg aan LVG-jeugdigen met gedragsproblemen. Naar aanleiding van dat CVZ-rapport is een wachtlijstinventarisatie in de sector uitgevoerd. Op basis van die gegevens bleken tussen 1000 en 1200 LVG-jeugdigen op een wachtlijst te staan. Het merendeel van deze jongeren heeft te kampen met zowel een licht verstandelijke handicap als gedragsproblemen al dan niet voortkomend uit een psychiatrische stoornis. Het genoemde aantal van 35.000 stijgt zeer ver boven de bekende gegevens uit. Ik heb ook geen signalen dat er wachtlijsten van die omvang voor LVG-jeugdigen zouden bestaan. Hoewel het in dit geval specifiek over licht verstandelijke gehandicapte jongeren gaat met gedrags- en psychische problemen, kan de bestuurder van Prisma ook nog de wachtlijst voor behandeling in de jeugd-GGZ op het oog hebben gehad bij het noemen van het aantal 35.000 jeugdigen, die wachten op de juiste behandeling en zorg. Per 1 januari 2007 wachtten daar namelijk 18.600 kinderen en jeugdigen op behandeling in de jeugd-GGZ. Dat is overigens nog steeds een groot en voor mij niet verklaarbaar verschil met de vermelde wachtlijst van 35.000. </antwoord>
      <antwoord nummer="2">Zoals hiervoor al aangegeven gaat het om een aantal van 1000 tot 1200 LVG-jeugdigen. Er zijn op dit moment geen gegevens over wachttijden voor deze groep bekend. Ik verwijs hierbij ook naar de antwoorden van de staatssecretaris van VWS op Kamervragen n.a.v. de wachtlijstbrief van 9 januari 2008 (brief DLZ-CB-U2835924, 3 april 2008). Er is nader onderzoek in gang gezet om onder andere dit soort informatie uit de registratiegegevens van de AWBZ-brede Zorgregistratie (AZR) te halen. De uitkomsten van dit onderzoek komen naar verwachting medio 2008 beschikbaar en zullen vervolgens aan uw Kamer gerapporteerd worden </antwoord>
      <antwoord nummer="3">Al deze jeugdigen ontvangen in principe overbruggingszorg. Dat zal in de meeste gevallen ambulante of poliklinische zorg zijn in enigerlei vorm van individuele gedragstherapie al dan niet gecombineerd met gezinstherapie en soms ook met medicatie. </antwoord>
      <antwoord nummer="4">In veel gevallen wachten deze jeugdigen thuis, in een pleeggezin of een gezinsvervangend tehuis of een vorm van beschermd wonen. Soms verblijven ze al in een LVG- of jeugdzorginstelling maar is de bepaalde vorm van behandeling (nog) niet beschikbaar. Jeugdigen met ernstige opvoed- en opgroeiproblemen kunnen met een machtiging gesloten jeugdzorg in de gesloten jeugdzorg of in een JJI worden geplaatst. Het gaat dan om jeugdigen bij wie deze opvoedproblemen voorop staan. Een deel van deze jeugdigen met een machtiging gesloten jeugdzorg heeft daarnaast inderdaad GGZ- of LVG- problematiek. Aangezien de opvoed- en opgroeiproblematiek bij deze jeugdigen voorop staat, wordt niet centraal bijgehouden hoeveel jeugdigen deze bijkomende problematiek hebben. Zij wachten dus niet zozeer op vervolgzorg, maar zijn opgenomen en worden behandeld vanwege hun opvoed- en opgroeiproblemen. In de gesloten jeugdzorg staat een trajectmatige aanpak voorop. Dat betekent aan de ene kant dat er intersectoraal zorgaanbod beschikbaar is, waarin naast de opvoed- en opgroeiproblematiek aandacht is voor bijkomende GGZ- of LVG-problematiek. Daarnaast betekent het dat de gesloten jeugdzorg onderdeel is van een traject van zorg voor de jeugdige. De bureaus jeugdzorg en de zorgaanbieders bekijken samen wat het geëigende traject voor de jeugdige is na afloop van de plaatsing in de gesloten jeugdzorg. Een mogelijkheid daarbij is dat de jeugdige doorstroomt naar een plek in een GGZ- of LVG-instelling. </antwoord>
      <antwoord nummer="5">In veel gevallen blijkt overbruggingszorg de problemen al geheel of gedeeltelijk te verhelpen. Voor een deel van de jongeren met complexe problematiek is overbruggingszorg nodig om verergeren van de problemen te voorkomen, maar is dat niet afdoende. In sommige gevallen zal het niet tijdig kunnen bieden van gespecialiseerde zorg tot gevolg kunnen hebben dat in een later stadium langer en intensiever zorg verleend moet worden. </antwoord>
      <antwoord nummer="6">In het rapport «Kopzorgen» van de Algemene Rekenkamer wordt inderdaad geconstateerd dat het bijna altijd wel lukt om op individueel niveau een oplossing op maat voor de jongeren te vinden. Vervangende vormen van zorg, vaak in een ambulante setting, blijken veelal voldoende zoals hiervoor al aangegeven. Dat neemt niet weg dat er een inhaalslag gemaakt moet worden om een optimaal en vooral ook tijdig aanbod voor de groep op de wachtlijst te realiseren. De sector is ook druk bezig met die inhaalslag. De voorstellen voor capaciteitsuitbreiding zijn ook al goedgekeurd, maar waar het om bouw gaat, kost dat nu eenmaal de nodige tijd. Vooruitlopend daarop is € 13 miljoen beschikbaar gesteld voor zowel de jeugd-GGZ als voor de zorg voor LVG-jeugdigen met gedragsproblemen. De middelen voor die laatste categorie maken een versnelde aanpak en extra productieafspraken mogelijk. De multidisciplinaire expertise van vooral de orthopedagogische behandelcentra zal hiermee ook buiten deze voorzieningen beschikbaar komen in de thuissituatie en bij reguliere gehandicaptenvoorzieningen. Zoals hiervoor al aangegeven wordt specifiek onderzoek gedaan naar de ontwikkeling van de wachtlijsten voor de onderhavige cliëntengroep. </antwoord>
      <antwoord nummer="7">Er zijn inderdaad specifieke behandel- of verblijfplaatsen nodig voor de groep LVG jeugdigen met psychiatrische problemen. Voor de sterk gedraggestoorde cliënten zijn er de SGLVG-plaatsen. Een aantal jaren geleden is de ontwikkeling in gang gezet van de zogenaamde Multi Functionele Centra (MFC’s). Deze MFC’s bestaan uit samenwerkingsverbanden tussen LVG-voorzieningen en (jeugd) GGZ-instellingen. Zij bieden, in principe kortdurende, GGZ-behandelingen voor LVG-jeugdigen. Op basis van behoefteonderzoek is de benodigde MFC-capaciteit bepaald op 288 plaatsen verdeeld over 12 over Nederland verspreide MFC’s. Dit betreft alleen de klinische bedden, niet de poliklinische en ambulante MFC-zorg. Over dat laatste deel kan men regionaal productieafspraken maken. In uitbreiding van de MFC-capaciteit is vrij recent voorzien. Op basis van signalen uit het veld is medio vorig jaar het plafond voor MFC-plaatsen opgehoogd tot 304 plaatsen (140 GGZ en 164 LVG) (Sttscrt. 19-07-2008, nr. 137). </antwoord>
      <antwoord nummer="8">Zoals ik in mijn antwoord op vraag 1 al heb aangegeven herken ik me niet in het veronderstelde aantal van 35.000 LVG-jeugdigen die wachten op zorg. Op dit moment blijkt men in de praktijk, lokaal en regionaal nog vrij goed in staat om voldoende oplossingen op maat, meestal via overbruggingszorg te bieden. Zoals ook bij mijn antwoorden aangegeven is er wel capaciteitsuitbreiding nodig en ook al in gang gezet. Vooruitlopend op feitelijke realisatie heb ik extra middelen beschikbaar gesteld (zie antwoord 6). </antwoord>
      <antwoord nummer="9">Nee. In principe zijn de gesloten jeugdzorginstellingen bedoeld voor jeugdigen bij wie gedragsproblemen voorop staan en zijn deze instellingen niet gericht op jongeren bij wie de problematiek gedomineerd wordt door hun verstandelijke beperking of wordt veroorzaakt door persoonlijkheidstoornissen. Wel is er bij de meeste aanbieders van gesloten jeugdzorg sprake van intersectoraal zorgaanbod, dat wil zeggen dat de jeudgzorg aanbieders ook jeugd-GGZ zorg en jeugd-LVG zorg kunnen bieden. Dit intersectorale zorgaanbod is bewust ontwikkeld omdat er bij jeugdigen in de gesloten jeugdzorg meestal sprake is van meervoudige problematiek, dus een combinatie van gedragsproblemen en daarnaast een licht verstandelijke handicap of een psychische stoornis. Echter, bij de gesloten jeugdzorg is het uitgangspunt de gedragsproblemen en ook al is er geen waterscheiding aan te brengen tussen de verschillende soorten problematiek, dienen bij de gesloten jeugdzorg de gedragsproblemen voorop te staan. Indien de lichtverstandelijke handicap of de psychische en persoonlijkheidsstoornissen meer op de voorgrond staan, zal een jeugdige beter af zijn in GGZ-instellingen of LVG-instellingen. Uitgangspunt bij de keuze hiertussen is dat de jeugdige op die plaats terecht komt waar hij de voor hem meest passende zorg kan ontvangen. </antwoord>
      <noten afkomstig="antwoord"/>
   </antwoorden>
</kvr>
