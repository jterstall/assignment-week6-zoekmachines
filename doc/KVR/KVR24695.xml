<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant (SP) en Arib (PvdA) aan de minister van Volksgezondheid, Welzijn en Sport over Vioxx. (Ingezonden 20 december 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24695
</item>
         <item attribuut="Inhoud">Vragen naar aanleiding van het onderzoeksrapport Meldpunt Vioxx Nedeland, waaruit blijkt dat Vioxx gebruikers veel meer gezondheidsschade melden dan alleen hartinfarcten, hartstilstanden en beroerten.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 2005-2006, nr. 695, Tweede Kamer</item>
         <item attribuut="Vraagnr_bij_indiening">2050605190</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
            <persoon partij="PvdA">Arib</persoon>
         </item>
         <item attribuut="Datum_reaktie">2006-01-16</item>
         <item attribuut="Datum_indiening">2005-12-20</item>
         <item attribuut="Document-id">KVR24695</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1479" allpagenumbers="1479 1480 1481" vetnummer="2050605190" code="0506tkkvr695" lopendefooter="Tweede Kamer, vergaderjaar 2005–2006, Aanhangsel" filenaam="KVR24695" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="695" onderwerp="" indiendatum="2005-12-20">
         <vrager partij="SP" oorsprong="parlement">Kant</vrager>
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-01-16">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw reactie op het onderzoeksrapport Meldpunt Vioxx Nederland waarin Vioxx-gebruikers veel meer gezondheidsschade melden dan alleen hartinfarcten, hartstilstanden en beroerten? <voetnoot nummer="1"/>
      </vraag>
      <vraag nummer="2">Deelt u de mening dat een vervolgstap noodzakelijk is om een mogelijke relatie tussen Vioxx en de klachten vast te stellen omdat de signalen ernstig genoeg zijn om verder onderzoek in te stellen? Zo ja, bent u bereid een dergelijk onderzoek te initiëren? </vraag>
      <vraag nummer="3">Erkent u dat de vrijwillige melding van bijwerkingen onvoldoende is? Bent u bereid verplichte melding en een onafhankelijke surveillance in te stellen? </vraag>
      <vraag nummer="4">Deelt u voorts de mening dat artsen te snel – en te vaak off-label – nieuwe geneesmiddelen, waarvan de veiligheid nog maar moet blijken, voorschrijven? Zo ja, erkent u dat dit te maken heeft met de marketing van de farmaceutische industrie? Zo ja, bent u bereid hier actiever in te grijpen? </vraag>
      <vraag nummer="5">Erkent u dat uit het onderzoek van het meldpunt blijkt dat ook in Nederland Vioxx in tegenstelling tot de eerdere stelling van het College ter Beoordeling van Geneesmiddelen (CBG) wel degelijk zeer langdurig aan bepaalde groepen mensen is voorgeschreven? </vraag>
      <vraag nummer="6" voetnoot="2 3">Erkent u, gegeven het feit dat 43 procent van de melders uit eigen beweging, voor een belangrijk deel naar aanleiding van de berichten uit de media eind 2004, met het slikken van Vioxx is gestopt en slechts 39 procent op advies van hun arts, dat maar een beperkt deel van de behandelaars in de berichtgeving over de risico’s van Vioxx een acute aanleiding zag om zelf contact met hun Vioxx slikkende patiënten op te nemen? Zo ja, vindt u de berichtgeving op de website van het CBG <voetnoot nummer="2"/>en de door het CBG goedgekeurde «dear doctorletters» <voetnoot nummer="3"/>nog steeds voldoende of bent u van plan een actiever waarschuwingssysteem op te zetten? </vraag>
      <vraag nummer="7" voetnoot="3">Heeft u inzicht in de mate waarin andere COX-2-remmers worden voorgeschreven aan Vioxx-gebruikers, en denkt u dat de waarschuwingen ten aanzien van COX-remmers <voetnoot nummer="3"/>voldoende in acht worden genomen, mede gezien het feit dat bij de melders de helft van de voorschrijvers ter vervanging een andere COX-2-remmer voorschreven? Zo neen bent u bereid dit te onderzoeken en zo nodig maatregelen te treffen? </vraag>
      <vraag nummer="8">Heeft u kennisgenomen van de laatste berichten over Vioxx uit de New England Journal of Medicin waaruit blijkt dat in het artikel uit de eerdere Vigorstudie drie cases van hartinfarcten bij Vioxx-gebruikers «bewust» niet zijn meegenomen? Zo ja, gaat u in overleg met het CBG over de mogelijkheden tot het nemen van maatregelen vanwege het nalatig handelen van de zijde van MSD zoals u in eerdere vragen heeft toegezegd ? </vraag>
      <noten afkomstig="vraag">
         <noot nummer="4"/>
         <noot nummer="2"/>
         <noot nummer="1" datum="2005-12-15" bron="De Telegraaf" titel="Onderzoeksrapport Meldpunt Vioxx Nederland">De Telegraaf, 15 december 2005: «Onderzoeksrapport Meldpunt Vioxx Nederland»</noot>
         <noot nummer="2" documenttype="Kamervragen" documentnummer="503" documentjaargang="2004-2005">Aanhangsel Handelingen, nr. 503, vergaderjaar 2004–2005.</noot>
         <noot nummer="3" documenttype="Kamervragen" documentnummer="1141" documentjaargang="2004-2005">Aanhangsel Handelingen, nr. 1141, vergaderjaar 2004–2005.</noot>
         <noot nummer="4" weblink="http://content.nejm.org/cgi/content/abstract/NEJMe058314">http://content.nejm.org/cgi/content/abstract/NEJMe058314</noot>
      </noten>
   </vragen>
   <antwoorden aantal="8">
      <antwoord nummer="1">Om bovengenoemd onderzoek op waarde te schatten (volgens internationale wetenschappelijke standaarden) zou het goed zijn als het Meldpunt Vioxx alle informatie uit zijn onderzoek (op gevalsniveau) zou delen met het College ter Beoordeling van Geneesmiddelen (CBG) en met het Landelijke Centrum voor Registratie en Evaluatie van Bijwerkingen (LAREB). Voorts merk ik op dat in de bijsluiter (januari 2002) en in de uitgebreide productinformatie van Vioxx het merendeel van de in het rapport genoemde bijwerkingen staat vermeld. Deze bijwerkingen (en nog meer niet in het rapport genoemde bijwerkingen) waren dus bekend. Het verhoogde risico van hart- en vaatproblemen dat in 2005 werd geconstateerd in een groot onderzoek was de reden dat de fabrikant het geneesmiddel van de markt gehaald heeft. Het kan zijn dat een vermeende bijwerking niet in een bijsluiter staat vermeld. Er wordt altijd nagegaan of een gemelde vermoede bijwerking vaker voorkomt bij gebruikers van het geneesmiddel dan bij vergelijkbare personen die niet aan het middel zijn blootgesteld. Alleen vermoede bijwerkingen die boven de zogenaamde achtergrondincidentie uitstijgen worden in de bijsluiter opgenomen. In het onderzoeksrapport Meldpunt Vioxx wordt geen rekening gehouden met de achtergrondincidentie van de verschijnselen die zouden kunnen duiden op een bijwerking van Vioxx. </antwoord>
      <antwoord nummer="2">Het rapport van Meldpunt Vioxx is een belevingsonderzoek en vertelt het verhaal van een klein deel van de Vioxx-gebruikers, zoals het rapport ook stelt op pagina 3. Het onderzoek toont geen oorzakelijk verband aan tussen het gebruik van Vioxx en het optreden van de specifieke gezondheidsklachten. Ik ben van oordeel dat er afdoende onderzoek plaatsvindt naar de associatie tussen het gebruik van geneesmiddelen en gemelde vermoede bijwerkingen. Op basis van het onderzoek Meldpunt Vioxx zie ik geen reden een specifiek onderzoek in te stellen naar de bijwerkingen van Vioxx. </antwoord>
      <antwoord nummer="3">Uit onderzoek dat op vele plaatsen in de wereld is uitgevoerd blijkt dat een verplichting om bijwerkingen te melden niet leidt tot een verhoging van het aantal meldingen. Het invoeren van een verplichting aan artsen en apothekers om te melden zou dan ook niet tot een verbetering van de geneesmiddelenbewaking leiden. Voorts hangt de kwaliteit van de geneesmiddelenbewaking niet alleen af van het aantal meldingen maar ook van de kwaliteit van die meldingen. De geneesmiddelenbewaking is een aangelegenheid van het EU-netwerk van bevoegde autoriteiten. Voor nieuwe geneesmiddelen wordt nu ook gebruik gemaakt van zogenaamde «risk management» plannen. Dit betekent dat bij de aanvraag voor een handelsvergunning een specifiek plan voor de geneesmiddelenbewaking van het betreffende middel ingediend dient te worden. Dit zal naar verwachting inhouden dat gericht post-registratie onderzoek naar bepaalde bijwerkingen zal worden gedaan in plaats van alleen maar afwachten of er meldingen van bijwerkingen worden ontvangen. De registratieautoriteit geeft tegelijk met de vergunning direct ook goedkeuring aan dit plan om de veiligheid van het geneesmiddel te bewaken. Een ander gevolg van de Europese aanpak van de geneesmiddelenbewaking is dat alle gemelde ernstige bijwerkingen binnen de EU en alle onverwachte ernstige bijwerkingen van buiten de EU worden opgeslagen in een Europese databank. Deze databank is toegankelijk voor alle bevoegde autoriteiten. Het CBG kan dus niet alleen over de Nederlandse meldingen beschikken, maar ook over informatie uit de andere landen. Maandelijks vindt er in het Europese agentschap overleg plaats in de «Pharmacovigilance Working Party» over alle actuele veiligheidsvraagstukken. Ik meen dat het Europese systeem van geneesmiddelenbewaking voldoende garanties biedt voor de bewaking van de veiligheid van geneesmiddelen en zie geen aanleiding een verplichte melding en onafhankelijke surveillance in te stellen. </antwoord>
      <antwoord nummer="4">Een van de voorwaarden voor registratie van een geneesmiddel is dat het veilig is voor de indicaties waarvoor het middel wordt geregistreerd. Dit betekent niet dat zich geen ongewenste effecten zullen voordoen bij het gebruik van het middel na registratie. Maar de voordelen van het gebruik bij de bedoelde patiëntengroep wegen op tegen de tijdens het ontwikkelingsonderzoek geconstateerde bijwerkingen. Zeldzame bijwerkingen komen vaak pas aan het licht bij grootschalig gebruik na registratie en kunnen aanleiding zijn tot heroverweging van de registratie. Voor ongeregistreerde indicaties is een positieve balans werkzaamheid – veiligheid dan nog niet vastgesteld. Wanneer een arts er voor kiest om een geneesmiddel bij een ongeregistreerde indicatie toe te passen heeft hij een grotere verantwoordelijkheid om de werkzaamheid en de bijwerkingen van het geneesmiddel bij de individuele patiënt te volgen. Het off-label voorschrijven van geneesmiddelen is niet verboden, de KNMG heeft hiervoor richtlijnen opgesteld. Ik ben van mening dat off-label voorschrijven van geneesmiddelen volgens deze richtlijnen moet plaatsvinden. Marketing door de industrie kan een van de oorzaken zijn van off-label voorschrijven van nieuwe geneesmiddelen. Op grond van het Reclamebesluit geneesmiddelen is dit verboden. Hierbij merk ik op dat onlangs de sector reclametoezicht van de Inspectie voor de Gezondheidszorg is uitgebreid. </antwoord>
      <antwoord nummer="5">Het CBG heeft onderzoek naar gebruik van Vioxx in Nederland laten doen door het Erasmus MC. Dit onderzoek sluit geenszins uit dat Vioxx in Nederland langdurig is voorgeschreven. Echter 80% van de patiënten in het onderzoek gebruikte Vioxx korter dan 90 dagen. Slechts een klein deel gebruikte het langer dan 6 maanden. </antwoord>
      <antwoord nummer="6">De genoemde percentages kunnen niet worden beschouwd als een weerspiegeling van de effectiviteit van het verzenden van «Dear Doctor Letters» en berichtgeving op de website van het CBG. Het aantal deelnemers aan het onderzoek van het Meldpunt Vioxx is daarvoor te gering in vergelijking met het totale aantal ex-Vioxx gebruikers. Het doen van onderzoek naar de effectiviteit van het verzenden van «Dear Doctor Letters» en van de berichtgeving op de website van het CBG is een optie die ik zal voorleggen aan het CBG. </antwoord>
      <antwoord nummer="7">Ja. Het totale aantal gebruikers van COX-2 remmers is vanaf 2004 gehalveerd. Het aantal gebruikers van COX-2 remmers met een contra-indicatie is ten opzichte van het totaal aantal gebruikers sterker gedaald (1 juli 2005, Pharmaceutisch Weekblad, Jaargang 140 Nr. 26). Hieruit blijkt dat artsen zeker voorzichtiger zijn geworden met het voorschrijven van COX-2 remmers. </antwoord>
      <antwoord nummer="8">Ja. Ik zal hierover in overleg treden met het CBG en de IGZ. </antwoord>
      <noten afkomstig="antwoord"/>
   </antwoorden>
</kvr>
