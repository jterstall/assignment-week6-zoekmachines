<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd en Th.A.M. Meijer (beiden CDA) aan de staatssecretarissen van Binnenlandse Zaken en Koninkrijksrelaties en van Volksgezondheid, Welzijn en Sport over de brandveiligheid in verpleeg- en verzorgingstehuizen (Ingezonden 18 mei 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13862
</item>
         <item attribuut="Inhoud">Vragen naar aanleiding van het artikel 'Bewoners verzorgingshuizen verontrust over brandveiligheid' in het PCOB blad van mei-juni 2001.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Gezondheidszorg (Zorginstellingen)</item>
         <item attribuut="Trefwoorden">Brandpreventie Verpleeghuizen Verzorgingshuizen</item>
         <item attribuut="Vindplaats">Kamervragen met antwoord 2000-2001, nr. 1349, Tweede Kamer</item>
         <item attribuut="Vraagnr_bij_indiening">2000110950</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Mosterd en Th.A.M. Meijer</persoon>
         </item>
         <item attribuut="Datum_reaktie">2001-06-15</item>
         <item attribuut="Datum_indiening">2001-05-18</item>
         <item attribuut="Document-id">KVR13862</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2815" allpagenumbers="2815 2816" vetnummer="2000110950" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13862" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1349" onderwerp="" indiendatum="2001-05-18">
         <vrager partij="CDA" oorsprong="parlement">Mosterd en Th.A.M. Meijer</vrager>
         <vraagt-aan>de staatssecretarissen van Binnenlandse Zaken en Koninkrijksrelaties en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-06-15">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kent u het artikel «Bewoners verzorgingshuizen verontrust over brandveiligheid» in het PCOB blad van mei-juni 2001? </vraag>
      <vraag nummer="2">Is de zorg van deze bewoners terecht? Zo ja, wat is daarover uw oordeel? Zo neen, hoe verklaart u dan deze discrepantie tussen de blijkbaar feitelijke situatie en de uitgesproken zorg? </vraag>
      <vraag nummer="3">Hoe worden de verpleeg- en verzorgingstehuizen op brandveiligheid gecontroleerd? </vraag>
      <vraag nummer="4">Is de brandveiligheid van alle verpleeg- en verzorgingstehuizen op aanvaarbaar niveau? Zo ja, wat zijn daarvoor de normen? Zo neen, wat bent u van plan hieraan te doen? </vraag>
      <vraag nummer="5">Op welke wijze wordt toezicht gehouden op de uitvoering van het brandveiligheidsbeleid van gemeenten voor verpleeg- en verzorgingstehuizen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Dit artikel baseert zich op een onderzoek van het Nederlands Instituut voor Zorg en Welzijn (NIZW), waarvan de resultaten zijn gepubliceerd in het blad Cliënt en Raad van maart 2001. </antwoord>
      <antwoord nummer="2">Afgaand op de resultaten van het onderzoek, kunnen twee conclusies worden getrokken. Ten eerste blijkt dat de leiding van verzorgingstehuizen vaak terughoudend communiceert met de bewoners over brandveiligheid, en brandweeroefeningen beperkt tot oefeningen met het personeel. Men is vaak beducht voor het oproepen van angstgevoelens bij de bewoners door met uitgebreide oefeningen veel nadruk op de mogelijkheid van brand te leggen. Uit het onderzoek blijkt dat deze aanpak bij veel bewoners de vraag kan oproepen of de leiding van het verzorgingshuis wel voldoende alert is op brandbeveiliging. Voor deze bewoners is de brandpreventie te weinig zichtbaar. De keuze van het verzorgingshuis voor een terughoudende communicatie werkt dan averechts. Verder blijkt uit het onderzoek van het NIZW dat de zorg van de bewoners niet zozeer betrekking heeft op het niveau van de brandveiligheidsvoorzieningen, maar op de effectiviteit van deze voorzieningen bij brand en op onvoldoende kennis van en ervaring met deze voorzieningen, als vluchtplan en vluchtroutes. Daarbij is niet altijd duidelijk of dit zaken betreft waarin het verzorgingshuis in gebreke blijft of dat het ontbreekt aan goede communicatie. De onderwerpen, waar de zorg van de bewoners zich op richt, behoren tot de verantwoordelijkheid van de besturen cq. directies van de verpleeg- en verzorgingstehuizen. Bij de invulling van deze verantwoordelijkheid kunnen zij bijvoorbeeld gebruik maken van de mogelijkheid, die op veel plaatsen bestaat, voorlichting over brandveiligheid door de brandweer te laten verzorgen. Verder is het van belang op te merken dat het personeel in het kader van de bedrijfshulpverlening de feitelijke verantwoordelijkheid heeft voor de ontruiming bij brand en een eventuele eerste blussing. </antwoord>
      <antwoord nummer="3">De controle van de brandveiligheid van verpleeg- en verzorgingstehuizen is een taak van de gemeente, die in de meeste gevallen gedelegeerd is aan de brandweer. De handleiding Preventie Activiteiten Plan (Prevap), uitgegeven door het ministerie van Binnenlandse Zaken en Koninkrijksrelaties, die de gemeenten een hulpmiddel biedt voor de planmatige uitvoering van preventietaken, geeft als richtlijn dat verpleegtehuizen 1 keer per jaar moeten worden gecontroleerd. De controle wordt uitgevoerd op basis van de gebruiksvergunning, waarbij veelal gebruik wordt gemaakt van controlelijsten. Verder worden ontruimingsoefeningen in veel gevallen door de brandweer begeleid; evaluatie daarvan kan ook verbeterpunten opleveren. Rapportage van een controle vindt plaats aan het bestuur cq. de directie van het verzorgings- of verpleegtehuis. Indien afwijkingen van het vereiste brandveiligheidsniveau zijn geconstateerd die geen ernstige gevolgen kunnen hebben bij brand, worden met het bestuur cq. de directie afspraken gemaakt over de termijn waarbinnen deze gecorrigeerd dienen te zijn. Indien de afwijkingen echter (zeer) ernstige gevolgen kunnen hebben, zullen deze tekortkomingen direct moeten worden verholpen en zal er voorts een terugkoppeling met het gemeentebestuur plaatsvinden. Indien de gebreken niet direct kunnen worden verholpen en bij voortdurende nalatigheid van de zijde van het verzorgings- of verpleegtehuis om de vereiste brandveiligheidsvoorzieningen aan te brengen, kan het gemeentebestuur de inrichting beperking van gebruik opleggen of zelfs – in het uiterste geval – geheel sluiten. </antwoord>
      <antwoord nummer="4">De indruk bestaat dat er in het merendeel van tehuizen goed door de brandweer wordt gecontroleerd en gehandhaafd op brandveiligheid en dat dit – indien nodig – ook daadwerkelijk leidt tot aanpassing van de brandveiligheidsvoorzieningen. Deze indruk wordt gebaseerd op aanvragen bij het ministerie van VWS om aanvullende investeringsmiddelen ten behoeve van verbetering van de brandveiligheid in bestaande, maar ook nieuw te bouwen tehuizen. De wet- en regelgeving voor de brandbeveiliging van verpleeg- en verzorgingstehuizen is ons inziens op een aanvaardbaar niveau. De brandveiligheid wordt getoetst aan voorschriften die zijn opgenomen in het Bouwbesluit (bouwtechnische voorschriften), de (gemeentelijke) Bouwverordening (installatie-technische voorschriften, gebruiksvoorschriften, voorschriften voor bluswatervoorziening en bereikbaarheid) en de Arbeidsomstandighedenwet (bedrijfshulpverlening en ontruimingsplannen). Er wordt in de bouwregelgeving wel onderscheid gemaakt in voorschriften voor bestaande gebouwen en nieuwbouw. Indien de feitelijke veiligheidssituatie daartoe aanleiding geeft, kan het gemeentebestuur eigenaren van bestaande gebouwen aanschrijven met brandveiligheidseisen tot maximaal het niveau van nieuwbouw. In dit verband dient ook het door het ministerie van Binnenlandse Zaken en Koninkrijksrelaties ontwikkelde «Brandbeveiligingsconcept gezondheidszorggebouwen» te worden genoemd. In dit boekwerk wordt een kader voor het beveiligen van deze gebouwen aangegeven, waarbij onder andere de beveiligingsmaatregelen en -voorzieningen op hoofdlijnen worden beschreven. Zoals in het antwoord op vraag 2 is gesteld, is de oorzaak van de zorg van de bewoners gelegen in twijfels over het feitelijk gebruik en onderhoud van de brandveiligheidsvoorzieningen en de voorlichting hierover aan de bewoners. De staatssecretaris van VWS zal de besturen cq. directies van verpleeg- en verzorgingstehuizen door middel van een brief deze problematiek onder de aandacht brengen, verzoeken hun brandveiligheidsbeleid te evalueren en waar nodig aandringen op een actievere invulling van hun verantwoordelijkheid in dezen. </antwoord>
      <antwoord nummer="5">De Inspectie Brandweerzorg en Rampenbestrijding (IBR) heeft een rol in het toezicht op het brandveiligheidsbeleid van gemeenten, waaronder de brandbeveiliging van verpleeg- en verzorgingstehuizen. Deze inspectie heeft, voor zover dit uit het oogpunt van algemene brandweerzorg en rampenbestrijding noodzakelijk is (Brandweerwet 1985, artikel 19), mede als taak het toetsen van de wijze waarop een bestuursorgaan van een gemeente of provincie zijn taken uitvoert met betrekking tot het voorkomen van, het voorbereiden op en het bestrijden van een brand, ongeval of ramp. Dit betekent dat deze inspectie op regionaal niveau, als er aanleiding voor is, een algemene steeksproefsgewijze doorlichting van het brandveiligheidsbeleid van gemeenten verzorgt. In het kabinetsstandpunt over de vuurwerkramp in Enschede is aangegeven dat de IBR opdracht heeft gekregen een instrument voor algemene doorlichting van brandweerzorg en rampenbestrijding op regionaal niveau te ontwikkelen. Deze doorlichtingen zullen met ingang van 2002 worden gehouden. De doorlichtingen zullen in eerste instantie voornamelijk zijn gericht op de (voorbereiding van de) rampenbestrijding. Vervolgens zullen – gefaseerd – ook de overige onderdelen van brandweerzorg en rampenbestrijding worden opgenomen. De Inspectie voor de Gezondheidszorg heeft een taak in het kader van de toezicht op de kwaliteit van de zorg. Indien de inspectie bij de uitoefening van deze taak twijfels zou hebben over de brandveiligheid zal dit zeker in het inspectierapport worden vermeld. Meer in het algemeen ten aanzien van brandveiligheid wijs ik op het binnenkort te verschijnen rapport van de commissie Alders en het kabinetsstandpunt daarop. </antwoord>
      <noten afkomstig="antwoord"/>
   </antwoorden>
</kvr>
