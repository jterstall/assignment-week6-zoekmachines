<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M.B. Vos en Halsema (beiden GroenLinks) aan de ministers van Buitenlandse Zaken en van Justitie over de overdracht van Nederlandse gedetineerden vanuit Marokko. (Ingezonden 3 juli 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12103
</item>
         <item attribuut="Inhoud">Nadere vragen over Nederlandse gedetineerden die vanuit Marokko aan Nederland overgedragen kunnen worden, maar waar nog geen uitvoering aan is gegeven doordat de verzoeken van de Marokkaanse autoriteiten niet voldoen aan alle eisen en de afhandeling veel tijd vergt (Zie ook Aanh. Hand. II, 1999-2000, nr. 1474).</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden Marokko</item>
         <item attribuut="Vindplaats">Kamervragen met antwoord 1999-2000, nr. 1638, Tweede Kamer</item>
         <item attribuut="Vraagnr_bij_indiening">2990013410</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">M.B. Vos</persoon>
            <persoon partij="GroenLinks">Halsema</persoon>
         </item>
         <item attribuut="Datum_reaktie">2000-07-28</item>
         <item attribuut="Datum_indiening">2000-07-03</item>
         <item attribuut="Document-id">KVR12103</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3701" allpagenumbers="3701 3702" vetnummer="29900130410" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12103" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1638" onderwerp="" indiendatum="2000-07-3">
         <vrager partij="GroenLinks" oorsprong="parlement">M.B. Vos</vrager>
         <vrager partij="GroenLinks" oorsprong="parlement">Halsema</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="2000-07-28">
         <antwoorder functie="minister" ministerie="Justitie a.i">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Aan welke eisen voldoen de Marokkaanse verzoeken tot overbrenging van gedetineerden niet? <voetnoot nummer="1"/>Zijn deze gebreken zo essentieel, dat daarom de verzoeken als niet geldig moeten worden beschouwd? Wat heeft u ondernomen om te bewerkstelligen dat de verzoeken wel aan de eisen voldoen? </vraag>
      <vraag nummer="2">Kunt u de juridische stappen beschrijven die ten behoeve van de verzoeken bij het Hof van Arnhem worden gezet? Hoeveel tijd neemt elke stap in beslag? Wat is het verschil in tijdsbestek tussen reguliere verzoeken en verzoeken die voorrang krijgen, en waarin zit dat verschil? </vraag>
      <vraag nummer="3">Is het waar dat verzoeken tot overbrenging soms meer dan een jaar in behandeling zijn? Zo ja, wat is daarvan de reden? Acht u een dergelijke lange termijn aanvaardbaar, gelet op de humanitaire belangen die hier spelen? Bent u bereid om te onderzoeken welke maatregelen mogelijk zijn om deze juridische procedure te versnellen? </vraag>
      <vraag nummer="4">Bent u bereid om het verloop van de juridische procedure transparanter te maken ten aanzien van de betrokken gedetineerden en hun naasten, als ook ten aanzien van het consulaat? Bent u bereid hiertoe een communicatieplan op te stellen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1474" documentjaargang="1999-2000">Aanhangsel Handelingen, nr. 1474, vergaderjaar 1999–2000.</noot>
      </noten>
   </vragen>
   <antwoorden aantal="3">
      <antwoord nummer="1">Zo als bij elk instrument bedoeld voor internationale samenwerking, zijn ook aan de procedure van de overname en overdracht van de tenuitvoerlegging van strafvonnissen voorwaarden verbonden. Bij het onderhavige rechtshulpinstrument heeft dit te maken met de aard van de procedure, waarbij een staat, na strafrechtelijke vervolging, afstand doet van de tenuitvoerlegging van een gewezen rechterlijke beslissing ten behoeve van een andere staat die bereid en bevoegd is die tenuitvoerlegging ter hand te nemen. De jurisdictie-aanspraken van de veroordelende staat worden dus overgenomen door de tenuitvoerleggende staat en het strafrechtelijke systeem van laatstgenoemde staat wordt op de veroordeelde van toepassing. Om die reden bevat ook het verdrag tussen Nederland en Marokko een aantal vereisten en voorwaarden waaraan een (verzoek tot) overbrenging moet voldoen. Een eerste voorwaarde voor het in behandeling nemen van een formeel verzoek is het kunnen beoordelen van het verzoek en de ingevolge het verdrag vereiste onderliggende stukken, zoals bijvoorbeeld het buitenlandse vonnis. Zoals ik in mijn antwoorden, 27 juni 2000 reeds heb aangegeven, ontbrak onder meer een vertaling van enkele in het Arabisch gestelde stukken, waardoor niet beoordeeld kon worden of er een vonnis aanwezig was. Zoals gezegd is met betrekking tot de formele verzoeken die inmiddels zijn ontvangen besloten de vertaling in eigen beheer ter hand te nemen. Met behulp van de Nederlandse ambassade zijn de noodzakelijke stukken vertaald, waarna de verzoeken ingevolge artikel 43 van de wet overdracht tenuitvoerlegging strafvonnissen (Wots) voor advies aan het Hof van Arnhem zijn voorgelegd. Eventueel nog ontbrekende, minder essentiële stukken, zullen in de tussentijd worden opgevraagd bij de Marokkaanse autoriteiten. </antwoord>
      <antwoord nummer="2 en 3">In het verdrag met Marokko is op verzoek van de Marokkaanse autoriteiten de voorwaarde opgenomen dat na een overbrenging de procedure van de voortgezette tenuitvoerlegging wordt toegepast. In zo’n geval verplicht artikel 43 Wots de Minister van Justitie het verzoek tot overname van de tenuitvoerlegging ter advies aan het Gerechtshof te Arnhem voor te leggen. Het Hof toetst het verzoek eveneens aan de juridische gronden genoemd in de wet overdracht tenuitvoerlegging strafvonnissen (Wots) en het toepasselijke verdrag. Uit de adviezen van het Hof blijkt dat het Hof in voorkomende gevallen de persoonlijke omstandigheden van betrokkene bij de advisering betrekt. Het Hof laat hiertoe dan een voorlichtingsrapport uitbrengen door de Unit Buitenland &amp; Buitenlandse Betrekkingen van de Reclassering Nederland en brengt eventueel een bezoek aan een gedetineerde. Uit het bovenstaande moge blijken dat de duur van de procedure tot overname van de tenuitvoerlegging van een buitenlands vonnis afhankelijk is van de omstandigheden van het geval. Dat verzoeken tot overbrenging soms geruime tijd in behandeling zijn heeft niet alleen te maken met de keuze die het buitenland maakt voor de toepassing van de voortgezette tenuitvoerlegging in plaats van de omzettingsprocedure (waarin de rechterlijke toets plaatsvindt na de overbrenging), maar ook met het land van het verzoek doet. Zo gaat er bij sommige landen enige tijd voorbij voordat het verzoek aan Nederland wordt gericht of laat een definitieve instemming met een overname of de toezending van verzochte aanvullende stukken enige tijd op zich wachten. Aangezien deze mogelijke vertragingsfactoren zijn gelegen in de nationale procedure van de verzoekende staat, die primair verantwoordelijk is voor de tenuitvoerlegging van de opgelegde straf, kan hierop slechts beperkt invloed worden uitgeoefend. Zo nodig kan alleen aangedrongen worden op spoedige toezending van de benodigde stukken. Benadrukt wordt dat nu er nog geen ervaring bestaat met de toepassing van het verdrag met Marokko thans niet te zeggen is wat het resultaat van een verzoek tot overname zal zijn en hoeveel tijd er uiteindelijk gemoeid zal zijn met het doorlopen van die procedure. Thans kan slechts meegedeeld worden dat de stappen in de procedure waarop het Ministerie van Justitie invloed kan uitoefenen telkens met voorrang worden genomen. </antwoord>
      <antwoord nummer="4">De ervaring heeft geleerd dat bij een instrument van internationale rechtshulp zoals het onderhavige, waar humanitaire aspecten een grote rol spelen, de belanghebbende partijen emotioneel betrokken zijn en over het algemeen minder open staan voor de juridische eisen die aan deze procedure zijn verbonden. De ministers zijn zich er derhalve van bewust dat de informatievoorziening naar de betrokken partijen, rekening houdend met bovengenoemde belemmering, bijzondere aandacht behoeft. Gelet hierop en mede gelet op de grote hoeveelheid verzoeken die het Ministerie van Justitie jaarlijks ontvangt, heeft het Ministerie van Justitie in oktober 1998 een telefonische informatielijn (de zgn. Wots-infolijn) ingesteld waarop particulieren informatie kunnen verkrijgen over de procedure van de overname van de tenuitvoerlegging van buitenlandse strafvonnissen (zgn. Wots-procedure) en over de stand van zaken in het individuele verzoek. Naast deze informatielijn en de mogelijkheid van het doen van schriftelijke verzoeken, worden Nederlandse gedetineerden in het buitenland eveneens geïnformeerd door de Nederlandse ambassade. Dit gebeurt d.m.v. folders of bij het afleggen van een bezoek. Vanwege de totstandkoming van het verdrag met Marokko, zijn de Nederlandse gedetineerden in Marokko en hun familieleden door de Nederlandse ambassade en het Ministerie van Buitenlandse Zaken bovendien schriftelijk geïnformeerd over de procedure van de overbrenging en de voorwaarden en weigeringsgronden die daaraan zijn verbonden. </antwoord>
      <noten afkomstig="antwoord"/>
   </antwoorden>
</kvr>
