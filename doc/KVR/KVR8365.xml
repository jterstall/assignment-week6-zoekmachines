<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oudkerk (PvdA) aan de minister van Volksgezondheid, Welzijn en Sport over BSE en gelatine-plasma. (Ingezonden 11 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8365
</item>
         <item attribuut="Inhoud">Betreft het risico op BSE (gekke koeienziekte) bij gebruik van op gelatine gebaseerde bloedvervangende producten, met name het geneesmiddel Geloplasma.</item>
         <item attribuut="Rubriek">Gezondheidszorg (Geneeskunde) Gezondheidszorg (Geneesmiddelen) Veeteelt (Veeziekten)</item>
         <item attribuut="Trefwoorden">Bloedtransfusies Geneesmiddelen Veeziekten</item>
         <item attribuut="Vindplaats">Kamervragen met antwoord 1998-1999, nr. 484, Tweede Kamer</item>
         <item attribuut="Vraagnr_bij_indiening">2989904360</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Oudkerk</persoon>
         </item>
         <item attribuut="Datum_reaktie">1998-12-15</item>
         <item attribuut="Datum_indiening">1998-12-11</item>
         <item attribuut="Document-id">KVR8365</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="987" allpagenumbers="987 988" vetnummer="2989904360" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8365" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="484" onderwerp="" indiendatum="1998-12-11">
         <vrager partij="PvdA" oorsprong="parlement">Oudkerk</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-12-15">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Erkent u dat de beantwoording van vragen over BSE en gelatine-plasma van 20 november jl. als beknopt en onvolledig kan worden ervaren? <voetnoot nummer="1"/>
      </vraag>
      <vraag nummer="2" voetnoot="2">Bent u op de hoogte van het feit dat de firma Fresenius de verkoop van bloedvervangend materiaal, gemaakt op gelatinebasis, per 1 december zal staken en zich daarbij beroept op het feit dat het risico op BSE (gekke koeienziekte) bij toediening van bloedproducten op gelatinebasis niet volledig afgedekt is, en zich daarbij onder meer beroept op een recent uitgebrachte rapportage van de FDA? Wat is uw mening hierover? <voetnoot nummer="2"/>
      </vraag>
      <vraag nummer="3">In welke mate houden andere firma’s gelatinehoudende bloedvervangende middelen wel op de Nederlandse markt, en met welke argumenten? </vraag>
      <vraag nummer="4">Welke ziekenhuizen hebben het gebruik van op gelatine gebaseerde bloedvervangende middelen gestaakt? </vraag>
      <vraag nummer="5">Wat is uw mening t.a.v. de veiligheid van het gebruik van op gelatine gebaseerde producten? </vraag>
      <vraag nummer="6">Vindt u consensus t.a.v. het gebruik van op gelatine gebaseerde bloedvervangende producten wenselijk? Zo ja, hoe denkt u die te bereiken? </vraag>
      <vraag nummer="7">Bent u bereid deze vragen minder formeel en beknopt te beantwoorden dan de vorige keer en zulks vóór dinsdag 15 december a.s. 12.00 uur? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="449">Aanhangsel Handelingen, nr. 449, Vergaderjaar 1998–1999.</noot>
         <noot nummer="2" datum="1998-11-18" bron="Nova">Nova, 18 november 1998</noot>
      </noten>
   </vragen>
   <antwoorden aantal="5">
      <antwoord nummer="1">Naar mijn mening was de beantwoording van de vragen niet onvolledig maar, inderdaad beknopt. </antwoord>
      <antwoord nummer="2">Allereerst wil ik erop wijzen dat het hier een geneesmiddel betreft en geen bloedproduct of een geneesmiddel bereid uit bloed. Ik ben op de hoogte van het feit dat de firma Fresenius de verkoop van het geneesmiddel Geloplasma® heeft gestaakt. De firma heeft brieven aan haar afnemers en aan de voorschrijvers geschreven, waarin wordt gesteld: «Ofschoon er geen echt harde aanwijzingen bestaan voor een schadelijkheid van Geloplasma achten wij het verstandig in het licht van alle commotie rondom BSE, gelet op de toedieningsroute (intraveneus) en de soms grote hoeveelheden Geloplasma waaraan de hypovolemische patiënt wordt blootgesteld, de verkoop tot nader order op te schorten». Ik ben van mening dat de firma ten onrechte spreekt over een risico op de overdracht van TSE’s (overdraagbare spongiforme encefalopathieën). Bij de bereiding van geneesmiddelen in de Europese Unie worden reeds sinds 1992 uiterst verregaande veiligheidsmaatregelen gehanteerd die, zelfs als zou blijken dat via gelatinepreparaten een prionziekte (bv. Creutsfeld Jacob) op de mens kan worden overgedragen, het risico hierop minimaliseren. In de door de firma aangehaalde FDA-rapportage, die overigens al in het jaar 1997 is uitgebracht, wordt voorgeschreven voor alle zogenaamde «injectables» (parenterale toedieningsvormen) gelatine te betrekken uit TSE-vrije landen. Deze maatregel was in de EU al sinds 1992 van kracht. In dergelijke veiligheidskwesties vertrouw ik overigens, zoals u eerder meegedeeld, volledig op de deskundigen in het College ter beoordeling van geneesmiddelen en de deskundigen in de diverse EU-organen. Ik vermoed dat de firma Fresenius slechts uit marktoverwegingen haar product uit de handel heeft gehaald. Ten onrechte is hierbij de veiligheid van het product te berde gebracht. Dit vermoeden wordt nog eens bevestigd door het feit dat Geloplasma® in België en Frankrijk niet uit de handel is genomen. </antwoord>
      <antwoord nummer="3">Zoals ik in het antwoord op vraag 2 reeds aangaf en zoals ook blijkt uit een artikel in het Pharmaceutisch Weekblad van 4 december jongstleden heeft de firma Fresenius haar product niet primair op grond van veiligheidsmotieven van de markt gehaald. De registratie van het product is dan ook niet doorgehaald of geschorst. Andere registratiehouders voor vergelijkbare producten zijn er voor zover ik weet niet toe overgegaan hun vergelijkbare producten terug te trekken. </antwoord>
      <antwoord nummer="4">Ik ben niet op de hoogte van het beleid dat door ziekenhuizen wordt gehanteerd ten aanzien van op gelatine gebaseerde plasmavervangers. Gelet op de beantwoording van de vragen 2 en 3, zijn er mijns inziens geen specifieke risico’s verbonden aan het gebruik van deze geneesmiddelen. Het staken van het gebruik van deze geneesmiddelen uit volksgezondheidsoverwegingen is dan ook niet aan de orde. </antwoord>
      <antwoord nummer="5 en 6">Als op gelatine gebaseerde bloedvervangende middelen volgens wettelijke regels zijn geregistreerd, ben ik overtuigd van een goede beoordeling van alle mogelijke risico’s. Ik wil hierbij aantekenen dat aan het gebruik van alle geneesmiddelen natuurlijk risico’s verbonden zijn, maar dat deze in het licht van de noodzaak van geneeskundig ingrijpen, moeten worden bezien. Als gelatine uit BSE-vrije gebieden afkomstig is, is het risico op overdracht van een TSE buitengewoon klein. Bovendien is in het bereidingsprocedé van geneesmiddelen een zogenaamde prionendestructieve stap ingebouwd. Aan consensus over het gebruik van deze producten in het licht van TSE-veiligheid heb ik dan ook geen behoefte. </antwoord>
      <noten afkomstig="antwoord"/>
   </antwoorden>
</kvr>
