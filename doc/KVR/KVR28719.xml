<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Agema en Wilders (beiden PVV) aan de minister van Volksgezondheid, Welzijn en Sport over het bericht waarin wordt gesteld dat de Riagg volgens de wet hulp in Marokko mag blijven geven. (Ingezonden 7 juni 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28719
</item>
         <item attribuut="Inhoud">Vragen naar aanleiding van het bericht 'Riagg mag van minister in Marokko hulp blijven geven' in het Algemeen Dagblad van 6 juni 2007.</item>
         <item attribuut="Rubriek">Gezondheidszorg (Geestelijke gezondheidszorg) Internationale betrekkingen (Overig)</item>
         <item attribuut="Trefwoorden">Geestelijke gezondheidszorg Marokko</item>
         <item attribuut="Vindplaats">Kamervragen met antwoord 2006-2007, nr. 2088, Tweede Kamer</item>
         <item attribuut="Vraagnr_bij_indiening">2060717590</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PVV">Agema</persoon>
            <persoon partij="PVV">Wilders</persoon>
         </item>
         <item attribuut="Datum_reaktie">2007-07-04</item>
         <item attribuut="Datum_indiening">2007-06-07</item>
         <item attribuut="Document-id">KVR28719</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4423" allpagenumbers="4423 4424" vetnummer="2060717590" code="0607tkkvr2088" lopendefooter="Tweede Kamer, vergaderjaar 2006–2007, Aanhangsel" filenaam="KVR28719" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2088" onderwerp="" indiendatum="2007-06-7">
         <vrager partij="PVV" oorsprong="parlement">Agema</vrager>
         <vrager partij="PVV" oorsprong="parlement">Wilders</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-07-4">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht <voetnoot nummer="1"/>waarin wordt gesteld dat de Riagg hulp aan Marokkaanse hulpverleners in Marokko mag blijven geven? </vraag>
      <vraag nummer="2">Is het waar dat u geen reden ziet om de wet aan te scherpen om deze zinloze geitenwollensokken activiteiten van de Riagg Rotterdam, waarmee veel geld wordt verspild, te beëindigen? Zo ja, waarom niet? Bent u bereid uw beslissing te heroverwegen en alsnog een verbod op de Riagg activiteiten in Marokko uit te vaardigen? </vraag>
      <vraag nummer="3">Waarom heeft de Nederlandse Zorgautoriteit haar taken verzaakt door niet te controleren of psychiatrisch verpleegkundigen van de Riagg Rotterdam nog actief patiënten opzoeken in het Rif-gebergte, en heeft men de directeur van de Riagg Rotterdam zonder meer geloofd? Waarom wordt de werkwijze van de Riagg om medewerkers stage te laten lopen in Marokko en op die wijze toch hulp te kunnen bieden zomaar geaccepteerd? </vraag>
      <vraag nummer="4" voetnoot="1">Waarom bent u <voetnoot nummer="1"/>voornemens de AWBZ-hulp aan «pensionado’s» en overwinteraars aan banden te leggen, terwijl u wel toestaat dat geld over de balk wordt gesmeten door de Riagg Rotterdam met haar onzinnige activiteiten ten aanzien van vakantievierende Berbers in Marokko? </vraag>
      <vraag nummer="5">Is de Riagg Rotterdam inmiddels zelf niet aan een therapietje toe? </vraag>
      <noten afkomstig="vraag">
         <noot nummer="1" datum="2007-06-6" bron="Riagg mag van minister in Marokko hulp blijven geven, Algemeen Dagblad">Riagg mag van minister in Marokko hulp blijven geven, Algemeen Dagblad, 6 juni 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Zoals is gebleken uit onderzoek van de Nederlandse Zorgautoriteit (NZa) valt de huidige werkwijze van het Riagg Rotterdam binnen de wettelijke kaders. Een zorginstelling als deze kan een beperkt deel van haar budget aanwenden voor kennisvermeerdering. De in het kader van het project verzamelde kennis kan ook in Nederland breed ingezet worden. Meereizen met verzekerden vanuit de in Nederland gevestigde instelling blijft niet toegestaan. Kennisbevordering valt daar niet onder. </antwoord>
      <antwoord nummer="3">De NZa heeft haar onderzoek niet beperkt tot een gesprek met de directeur van Riagg Rijnmond, maar heeft gelet op de specifieke verantwoordelijkheid van het zorgkantoor zich primair gericht op de activiteiten en verklaringen van het zorgkantoor. Het zorgkantoor heeft de projecten voor zorgvernieuwingsgelden beoordeeld en goedgekeurd. Daar waar sprake is van zorgverlening in Marokko gebeurt dit niet door en onder verantwoordelijkheid van Riagg Rijnmond, maar door het staatsziekenhuis in Marokko. Daarnaast is door de NZa een gesprek gevoerd met het management van Riagg Rijnmond en zijn de kostenverantwoordingen van zorgvernieuwingsprojecten beoordeeld. Deze kosten betreffen het onderdeel kennisbevordering (jobrotation) uit het project Interculturalisatie, waarvoor goedkeuring is verleend door het zorgkantoor. Vastgesteld is dat, nu er geen zorg wordt verleend door en onder verantwoordelijkheid van Riagg Rijnmond, binnen de kaders van wet- en regelgeving van de AWBZ is gehandeld. </antwoord>
      <antwoord nummer="4">In het rapport «AWBZ zorg in het buitenland» heb ik aangegeven op welke wijze de zorg in de verschillende situaties en omstandigheden in het buitenland kan worden vergoed. Centraal staat in dit rapport het verduidelijken van de omstandigheden waaronder en de situaties waarin zorg in het buitenland aan AWBZ-verzekerden kan worden geleverd. Voor iedere AWBZ-verzekerde zal in dezelfde omstandigheid hetzelfde vergoedingsregime gelden. </antwoord>
      <antwoord nummer="5">Vastgesteld is dat, nu er geen zorg wordt verleend door en onder verantwoordelijkheid van Riagg Rijnmond, geen sprake is van onrechtmatig handelen. </antwoord>
      <noten afkomstig="antwoord"/>
   </antwoorden>
</kvr>
