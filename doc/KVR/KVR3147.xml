<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over een toeslag op de salarissen van de hoogste topambtenaren. (Ingezonden 2 mei 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3147
</item>
         <item attribuut="Rubriek">Inkomen en rechtspositie (Loontoeslagen)</item>
         <item attribuut="Trefwoorden">Loontoeslagen Overheidssalarissen</item>
         <item attribuut="Vindplaats">Kamervragen met antwoord 1995-1996, nr. 1188, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-05-29</item>
         <item attribuut="Datum_indiening">1996-05-02</item>
         <item attribuut="Document-id">KVR3147</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2415" allpagenumbers="2415 2416" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1188" onderwerp="" indiendatum="1996-05-2">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-05-29">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft de directeur-generaal management en personeelsbeleid van uw ministerie in een vertrouwelijke brief aan het college van SG’s de suggestie gedaan van een toeslag op de salarissen van de hoogste topambtenaren? <voetnoot nummer="1"/>
      </vraag>
      <vraag nummer="2">Zou die toeslag moeten liggen om en nabij de 50% van het huidige salaris en dus ongeveer f 100.000,– moeten bedragen? </vraag>
      <vraag nummer="3">Geeft de schrijver van de brief aan, dat «de vermoedelijke opvattingen van politici en vakbonden» niet stroken met de door hem gee¨taleerde opvattingen? Waarop is dat vermoeden gebaseerd? </vraag>
      <vraag nummer="4">Bestond ook in het college van SG’s zorg over de mogelijkheden om hogere, zogenaamd marktconforme salarissen op de politieke agenda te krijgen? Vanwaar die zorg? </vraag>
      <vraag nummer="5">Acht u een betere tijdsbesteding denkbaar voor de topambtenaren van de ministeries dan te praten over een fantastische verhoging van het eigen salaris? </vraag>
      <vraag nummer="6">Zijn de genoemde ideee¨n afkomstig uit de ambtelijke koker of zijn ze eerst politiek ingestoken? Zo ja, door wie en op grond waarvan? </vraag>
      <vraag nummer="7">Bent u bereid de genoemde brief aan de Kamer toe te zenden, zodat snel kan blijken of het vermoeden over de opvattingen van de politiek over deze plannen juist is of niet? </vraag>
      <noten afkomstig="vraag">
         <noot nummer="1" datum="1996-04-27" bron="de Volkskrant">de Volkskrant, 27 april 1996</noot>
      </noten>
   </vragen>
   <antwoorden aantal="6">
      <antwoord nummer="1 en 2">De directeur-generaal management en personeelsbeleid heeft de voorzitter en de leden van het SG-beraad op 19 maart 1996 een brief gezonden over het projekt toekomstige arbeidsvoorwaardenvorming sector Rijk. Een eventueel gedifferentieerde Cao maakt daarvan onderdeel uit. Het projekt toekomstige arbeidsvoorwaardenvorming sector Rijk is een uitvloeisel van het accoord met de centrales van overheidspersoneel in de sector Rijk (1 april 1995–31 maart 1997), waarin partijen zijn overeengekomen dat «in de loop van de contractperiode partijen zullen spreken over de toekomstige arbeidsvoorwaarden- vorming in de sector Rijk». Elementen in die discussie zijn: • het streven naar een meer kaderstellend karakter van het sectoroverleg; • de relatie tussen de ondernemingsraden en het georganiseerd overleg; • de positie van kerndepartementen, agentschappen en ZBO’s; • de ontwikkeling van de Algemene Bestuursdienst. Genoemde elementen noodzaken onder andere tot een zorgvuldige gedachtenvorming over een eventuele gedifferentieerde Cao, waaronder moet worden verstaan een stelsel van arbeidsvoorwaarden en rechtspositie dat (op onderdelen) kan differentie¨ren naar categoriee¨n personeel, c.q. individuen. De ontwikkeling van de Algemene Bestuursdienst is een objectieve aanleiding tot het onderzoek naar de arbeidsvoorwaarden van (top)ambtenaren. Naast deze arbeidsvoorwaardelijke afspraak is ook vanuit de Tweede Kamer aandacht gevraagd voor de arbeidsvoorwaarden in de rijksdienst. Vanuit de vaste commissie voor Binnenlandse Zaken van de Tweede Kamer is in het algemeen overleg van 20 februari 1996 (24 400-VII, nr. 37) aangegeven dat «de vraag moet worden gesteld hoe aantrekkelijk de overheid nog is op de arbeidsmarkt en of niet gesproken moet worden van kwaliteitsverlies. Zal de overheidswerknemer niet een tweederangs werknemer worden als de geschetste ontwikkelingen zich doorzetten»? Een tweede vraag luidde hoe ik «de mogelijkheden inschatte om met name aan de bovenkant van de arbeidsmarkt voldoende kwaliteit in huis te halen.» Ik heb toen aangegeven dat op dit vlak een aantal knelpunten scherper moet worden geanalyseerd en dat nagedacht moet worden over de vraag wat de effecten op langere termijn kunnen zijn van de geconstateerde divergentie tussen de betaalde inkomens van vergelijkbare functies op markt- en overheidsniveau. Tenslotte is op verzoek van het kabinet de minister van Binnenlandse Zaken in samenspraak met het SG-beraad begonnen met een verkenning naar een gedifferentieerde Cao. In casu de directeur-generaal management en personeelsbeleid verricht inventariserende werkzaamheden ten behoeve van de politieke besluitvorming. De brief van de DGMP van 19 maart 1996 geeft een stand van zaken van de inventariserende activiteiten. Verder wordt een eerste exercitie gepleegd om de discussie rond probleemstelling en contouren van een gedifferentieerde Cao in het SG-beraad te starten. Ik hecht er aan om te benadrukken dat binnen de schetsen rondom probleemstelling en contouren geen uitgekristalliseerde, uniforme opinies zijn neergezet. De redenering in de DGMP-notitie staat en valt met de vraag naar een probleemdiagnose. In dit licht bezien zijn technische oplossingsrichtingen gesuggereerd die breed worden gepresenteerd: van geen enkele wijziging van beleid tot individuele afspraken. In de ruime marge die tussen de twee geschetste scenario’s aanwezig is, is als voorbeeld onder andere genoemd om in specifieke gevallen een persoonsgebonden toeslag van bijvoorbeeld 50% op het salaris van een (top)ambtenaar mogelijk te maken. </antwoord>
      <antwoord nummer="3">Neen. De directeur-generaal management en personeelsbeleid heeft kenbaar gemaakt dat een verkenning naar een gedifferentieerde Cao een activiteit is die oog moet hebben voor de vermoedelijke opvattingen van politici en de ambtenarencentrales. Dit getuigt van een realistische benadering. </antwoord>
      <antwoord nummer="4">Op verzoek van het kabinet is een begin gemaakt met de behandeling van het dossier. Een rapportage aan het kabinet van een analyse van het probleem en – indien noodzakelijk – voorstellen tot ontwikkeling van oplossingsrichtingen zal door de minister van Binnenlandse Zaken in overleg met het SG-beraad te zijner tijd plaatsvinden. </antwoord>
      <antwoord nummer="5">In navolging van het verzoek van het kabinet aan het SG-beraad om een verkenning uit te voeren naar de mogelijkheden van een gedifferentieerde Cao ben ik van mening dat de hiermee gepaard gaande tijdsbesteding alleszins nuttig is. </antwoord>
      <antwoord nummer="6">De schets in de brief van 19 maart 1996 rondom problematiek en contouren is gebaseerd op inventarisatiewerkzaamheden die door het ministerie van Binnenlandse Zaken zijn uitgevoerd op verzoek van het kabinet. Het betreft hier – zoals het hoort – ambtelijk voorbereidend werk. </antwoord>
      <antwoord nummer="7" voetnoot="1">Een afschrift van de notitie treft u hierbij aan. <voetnoot nummer="1"/>Aanbieding in dit vroege stadium impliceert vanzelfsprekend niet dat het kabinet reeds toe zou zijn aan een inhoudelijke oordeelsvorming. De ambtelijke discussienotitie van 19 maart 1996 is bedoeld om het SG-beraad te rapporteren over de voortgang van de tot dusverre door het ministerie van Binnenlandse Zaken ondernomen activiteiten. Gepoogd is te komen tot objectivering van de probleemstelling en een eerste aanzet te geven om de dilemma’s en contouren van mogelijke oplossingsrichtingen in beeld te krijgen. Uit het SG-beraad is een klankbordgroep in het leven geroepen die tezamen met het ministerie van Binnenlandse Zaken een verdieping aan het dossier zal moeten geven. Het ligt in de lijn van de verwachting dat medio juli een volgende voortgangsrapportage wordt besproken in het SG-beraad. Na de zomer zal in een bijeenkomst tussen delegaties van het SG-beraad en het kabinet de definitieve rapportage van het ministerie van Binnenlandse Zaken worden besproken. Alsdan zal de Tweede Kamer kunnen worden geı¨nformeerd. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
