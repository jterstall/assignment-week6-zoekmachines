<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schutte en Van Middelkoop (beiden GPV) over mogelijke gokverslaving binnen de Chinese gemeenschap in Nederland. (Ingezonden 20 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4525
</item>
         <item attribuut="Inhoud">Vragen inzake o.a. het bezoek van personen van de Chinese gemeenschap aan Holland Casino's.</item>
         <item attribuut="Rubriek">Overheidsfinanciën (Kansspelen) Welzijn (Minderheden) Welzijn (Verslavingszorg)</item>
         <item attribuut="Trefwoorden">Casino's Kansspelen Minderheden Verslaving</item>
         <item attribuut="Vindplaats">Kamervragen met antwoord 1996-1997, nr. 839, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="GPV">Schutte</persoon>
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1997-03-13</item>
         <item attribuut="Datum_indiening">1997-02-20</item>
         <item attribuut="Document-id">KVR4525</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1713" allpagenumbers="1713 1714" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="839" onderwerp="" indiendatum="1997-02-20">
         <vrager partij="GPV" oorsprong="parlement">Schutte</vrager>
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="1997-03-13">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Doen zich binnen de Chinese gemeenschap in Nederland grote problemen van gokverslaving en gokschulden voor mede als gevolg van veelvoudig gokken in casino’s? <voetnoot nummer="1"/>
      </vraag>
      <vraag nummer="2">Is daarbij sprake van het optreden van woekeraars, die ook gebruik maken van geweld? </vraag>
      <vraag nummer="3">Richt Holland Casino’s zich speciaal op de Chinese markt in Nederland, onder meer door spotjes in de eigen taal in het Chinese programma voor Radio 5 en door het aanbieden van vuurwerk en gratis drankjes ter gelegenheid van de viering van het Chinese nieuwjaar? </vraag>
      <vraag nummer="4">Deelt u het standpunt, dat deze gerichte wervende reclame het beleid gericht op het voorkomen van gokverslaving ondermijnt en ook overigens strijdig is met de beperkingen welke gelden voor reclame voor casino’s? </vraag>
      <vraag nummer="5">Wilt u bevorderen, dat Holland Casino’s zich in het vervolg onthoudt van vormen van reclame welke gokverslaving kunnen bevorderen? </vraag>
      <noten afkomstig="vraag">
         <noot nummer="1" datum="1997-02-18" bron="De Volkskrant">De Volkskrant, 18 februari 1997</noot>
      </noten>
   </vragen>
   <antwoorden aantal="4">
      <antwoord nummer="1">Bij de gokverslavingshulpverlening zijn niet of nauwelijks personen met een Chinese achtergrond bekend. Dit betekent uiteraard niet dat zich daar geen problemen met betrekking tot gokverslaving voordoen. Van de Aziatische gemeenschap in binnen- en buitenland is van oudsher bekend dat deze graag deelneemt aan kansspelen in vele verschijningsvormen. Casinospelen hebben daarbij eveneens de belangstelling, te meer omdat de casino’s ook een sociale functie vervullen als ontmoetingsplaats. Door het gesloten karakter van de Chinese gemeenschap is deze echter uiterst moeilijk bereikbaar voor de hulpverlening. Het is bovendien niet na te gaan in hoeverre personen met een Nederlands paspoort, maar van Chinese herkomst, behoren tot de groep van frequente bezoekers van Holland Casino’s; registratie naar etnische oorsprong vindt niet plaats. De indruk bestaat wel dat spelers met een Chinese achtergrond op zich een substantiële groep vormen, maar verdere gegevens zijn bij Holland Casino’s niet bekend. Wel is aannemelijk dat een aanzienlijk aantal van de spelers tevens illegale speelgelegenheden bezoekt, omdat in sommige van die gelegenheden de voertaal Chinees is en de Chinese gebruiken in ere worden gehouden. </antwoord>
      <antwoord nummer="2">In de – legale – Holland Casino’s is het lenen van geld verboden. Er wordt in overleg met de afdeling Bedrijfsbeveiliging toegezien op de naleving van dit verbod. In dit kader is in de afgelopen jaren aan een achttal Chinese woekeraars de toegang tot Holland Casino’s ontzegd. Over de illegale casino’s ontbreken uit de aard der zaken dit soort gegevens. </antwoord>
      <antwoord nummer="3">Ter gelegenheid van het Chinese nieuwjaar is een spotje uitgezonden in de Chinese taal met een zelfde strekking als de Nederlandse radiospotjes. Hierbij wordt aangegeven dat Holland Casino’s de enige legale casino’s in Nederland zijn, dat men graag Chinese gasten ziet en dat men naar Holland Casino’s toe kan gaan voor een gezellig avondje uit. Gratis drankjes of vuurwerk wordt hierbij niet genoemd. Wel is het mogelijk dat een individuele vestiging aanvullende activiteiten onderneemt. Met betrekking tot de risico’s van het spel is er nog geen brochure in de Chinese taal. Wel laat Holland Casino’s thans de Nederlandse brochure vertalen in het Engels. Indien zulks bij buitenlandse spelers positieve effecten heeft, kan overwogen worden die brochure ook in het Chinees te vertalen. Overigens is het niet ongebruikelijk dat Holland Casino’s bij zijn radiospotjes aansluit bij actuele gebeurtenissen zoals Valentijnsdag, Moederdag, Vaderdag of de Christelijke feestdagen. </antwoord>
      <antwoord nummer="4 en 5">Naar mijn oordeel is deze reclame feitelijk van aard. Zij moet vooral worden gezien als middel om Holland Casino’s te positioneren als een legaal alternatief voor degenen die casinospelen willen bedrijven. Door de uitzending in de Chinese taal wordt een groep bereikt die vanwege de gebrekkige beheersing van de Nederlandse taal anders moeilijk of niet te bereiken valt en waarvoor het nuttig is hen op de legale casino’s te wijzen. Voor de reclame-uitingen van Holland Casino’s geldt de reclamecode voor casinospelen. Bij de Reclamecode Commissie zijn in dit verband geen klachten ontvangen. Voor zover de bedoelde reclame-uitingen voor het overige strijdig zouden zijn met de beperkingen welke gelden voor reclame voor casino’s, zoals het zich richten op kwetsbare groepen in de samenleving of het aanzetten tot onmatige deelname aan casinospelen, ligt het in eerste instantie op de weg van het College van toezicht op de kansspelen om hierover te rapporteren. </antwoord>
      <noten afkomstig="antwoord"/>
   </antwoorden>
</kvr>
