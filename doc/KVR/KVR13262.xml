<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de minister-president en de minister van Volksgezondheid, Welzijn en Sport over tabak. (Ingezonden 16 februari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13262
</item>
         <item attribuut="Inhoud">Vragen over de tabakslobby, die in het verleden diverse ministers naar tabaksproducerende bedrijven in de Verenigde Staten zouden hebben laten reizen. Mogelijk heeft de tabakslobby het beleid ten aanzien van roken beïnvloed. (Trouw, 15 februari 2001).</item>
         <item attribuut="Rubriek">Staats- en bestuursrecht (Regering) Welzijn (Verslavingszorg)</item>
         <item attribuut="Trefwoorden">Ministers Tabak</item>
         <item attribuut="Vindplaats">Kamervragen met antwoord 2000-2001, nr. 816, Tweede Kamer</item>
         <item attribuut="Vraagnr_bij_indiening">2000106650</item>
         <item attribuut="Afkomstig_van">Algemene Zaken (AZ)</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">2001-03-09</item>
         <item attribuut="Datum_indiening">2001-02-16</item>
         <item attribuut="Document-id">KVR13262</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1695" allpagenumbers="1695 1696" vetnummer="2000106650" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13262" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="816" onderwerp="" indiendatum="2001-02-16">
         <vrager partij="GroenLinks" oorsprong="parlement">Hermann</vrager>
         <vraagt-aan>de minister-president en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-03-9">
         <antwoorder functie="minister-president" ministerie="Algemene Zaken">Kok</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het artikel «Tabakslobby zeer effectief»? <voetnoot nummer="1"/>
      </vraag>
      <vraag nummer="2">Kunt u bevestigen dat oud-minister-president Lubbers regelmatig op kosten van Philip Morris bij het moederbedrijf in de Verenigde Staten op bezoek is geweest? </vraag>
      <vraag nummer="3">Kunt u bevestigen dat oud-minister van Economische Zaken Andriessen bij oud-minister van Financiën Kok heeft gelobbyd voor de belangen van Philip Morris door te pleiten voor het tegenhouden van Europese accijnsmaatregelen? </vraag>
      <vraag nummer="4">Kunt u aangeven of er andere bewindslieden en/of departementsambtenaren sindsdien op kosten van Philip Morris dan wel andere bedrijven uit de tabaksindustrie naar de Verenigde Staten dan wel andere bestemmingen zijn gereisd en/of gelobbyd hebben voor de belangen van een van deze bedrijven? Zo ja, wie, wanneer en op kosten van welke onderneming? </vraag>
      <vraag nummer="5">Kunt u een overzicht verschaffen van de relaties die de overheid onderhoudt met de Nederlandse tabaksindustrie? </vraag>
      <vraag nummer="6">Kunt u aangeven of, en zo ja op welke wijze de lobby van Philip Morris en mogelijk andere tabaksfabrikanten in Nederland invloed hebben gehad op het beleid ten aanzien van roken? </vraag>
      <vraag nummer="7">Wat is uw oordeel over de mogelijke beïnvloeding van het beleid ten aanzien van roken als gevolg van de lobby van de tabaksindustrie? </vraag>
      <vraag nummer="8">Wat is uw oordeel over de constatering in het artikel dat de financiële belangen (het binnenkrijgen van belastinggelden) belangrijker wordt gevonden door de Nederlandse overheid dan het gezondheidsbevorderingsbeleid? </vraag>
      <noten afkomstig="vraag">
         <noot nummer="1" datum="2001-02-15" bron="Trouw">Trouw, 15 februari 2001</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Neen. Dit wordt in het boek «Het rookgordijn, de macht van de Nederlandse tabaksindustrie», waar het artikel in Trouw op is gebaseerd, ook niet beweerd. </antwoord>
      <antwoord nummer="3">In het najaar van 1991 heeft de toenmalige minister van Economische Zaken een amicebrief gestuurd aan de toenmalige minister van Financiën, waarin hij vanuit de economische invalshoek de kwestie van het EU-minimum accijnstarief voor sigaretten aan de orde heeft gesteld. De minister van Financiën was op dat moment tevens voorzitter van de ECOFIN-Raad uit hoofde van het Nederlandse EU-voorzitterschap. Overigens was de aangesneden problematiek – de vraag hoe het minimum accijnstarief voor sigaretten in EU-kader zou worden vastgelegd in een richtlijn – op dat moment ook bij de Tweede Kamer bekend. In paragraaf 2.4 van de memorie van toelichting bij het voorstel van wet tot wijziging van een aantal belastingwetten in het kader van het Belastingplan 1993 (Kamerstukken II 1992/93, 22 873, nr. 3), op bladzijde 34 in de memorie van antwoord (Kamerstukken II 1992/93, 22 873, nr. 6) en op bladzijde 22 van de nota naar aanleiding van het eindverslag (Kamerstukken II 1992/93, 22 873, nr. 12) is daar destijds uitvoerig op in gegaan. Deze kwestie stond, en staat, los van het tabaksaccijnsbeleid in Nederland, maar heeft betrekking op de internationale concurrentieverhoudingen. In het kader van een evaluatie van de minimum accijnstarieven door de Europese Commissie zal deze kwestie binnen afzienbare tijd opnieuw aan de orde komen. </antwoord>
      <antwoord nummer="4">Neen; voor zover wij hebben kunnen nagaan is dit nimmer het geval geweest. </antwoord>
      <antwoord nummer="5">In de afgelopen decennia zijn er tussen de tabaksbranche en de rijksoverheid diverse vormen van overleg (telefonisch onderhoud, gesprekken, vergaderingen, onderhandelingen, consultaties, hoorzittingen et cetera) op ambtelijk en bestuurlijk niveau geweest. Daarbij was er over het algemeen geen sprake van een langlopende reguliere overlegvorm. De relaties tussen de tabaksfabrikanten en de betrokken departementen waren en zijn strikt zakelijk. Enerzijds was en is het meestal zo dat bepaalde beleidsvoornemens door de ministeries van Economische Zaken, van Financiën of van Volksgezondheid, Welzijn en Sport in ontwerp werden en worden voorgelegd aan de betrokken maatschappelijke organisaties en belanghebbende marktpartijen. Anderzijds kwam en komt de tabaksbranche bij deze departementen regelmatig haar zienswijze bepleiten. </antwoord>
      <antwoord nummer="6">De tabakslobby heeft in de afgelopen jaren bij de regering geen invloed gehad op het tabaksontmoedigingsbeleid. </antwoord>
      <antwoord nummer="7">Als de tabakslobby probeert het tabaksontmoedigingsbeleid te frustreren, dan laten wij ons daar niet door beïnvloeden. Op de regering rust de plicht om de gezondheid van de bevolking te bevorderen. Roken is veruit de vermijdbare doodsoorzaak nummer één; elk jaar vallen er ten minste 23.000 doden door het gebruik van tabaksproducten. Daarom wil de regering het roken krachtig blijven ontmoedigen. Overigens heeft de tabaksindustrie net als iedere andere groepering in ons land het recht om haar belangen met legale middelen onder de aandacht te brengen van de regering. Het is de verantwoordelijkheid van de regering om tegengestelde belangen af te wegen en tot beleidsvoorstellen te komen. Bij het totstandkomen van beleid worden door de regering alle belangen afgewogen. Deze afweging heeft geleid tot het huidige tabaksontmoedigingsbeleid, waarin het volksgezondheidsbelang prevaleert. De inzet van de regering bij het tabaksontmoedigingsbeleid is onder meer neergelegd in het voorstel van wet tot wijziging van de Tabakswet (Kamerstukken II 1998/99, 26 472, nrs. 1–6) dat momenteel aanhangig is bij de Tweede Kamer. </antwoord>
      <antwoord nummer="8">Wij delen op dit punt niet de analyse van de auteur. Enerzijds behoort ook de tabaksaccijns tot de algemene middelen en heeft deze als zodanig een budgettair belang; anderzijds zijn het budgettaire belang en het volksgezondheidsbelang over het algemeen niet tegenstrijdig. Bij de tabaksaccijns liggen de fiscale en volksgezondheidsbelangen veelal in elkaars verlengde. In het verleden is in binnen- en buitenland meermalen gebleken dat een verhoging van de tabaksaccijns leidt tot minder roken (goed voor de volksgezondheid), maar per saldo toch méér accijnsopbrengsten (gunstig voor de Staatskas) oplevert. De gememoreerde passage maakte overigens deel uit van een notitie voor de besluitvorming over de accijnsverhogingen in het kader van de zogenoemde Tussenbalans per 1 januari 1992, 1 juli 1992 en 1 januari </antwoord>
      <antwoord nummer="1993">Het ging daarbij niet om de accijnsverhogingen als zodanig, maar om de verhouding tussen de accijnsverhogingen voor sigaretten en voor shag in verband met mogelijke substitutie-effecten van sigaretten naar shag op basis van de cijfers van de accijnsverhoging in </antwoord>
      <antwoord nummer="1984">De gesuggereerde tegenstelling is dan ook onjuist. Bij de genoemde accijnsverhogingen gingen de fiscale en volksgezondheidsbelangen hand in hand. Deze verhogingen hebben geleid tot prijsstijgingen van f4,00 tot f 5,60 voor een pakje shag en van f 4,35 tot f 5,50 voor een pakje sigaretten. De afzet van sigaretten is in die jaren substantieel afgenomen en de accijnsopbrengst substantieel toegenomen. </antwoord>
      <noten afkomstig="antwoord"/>
   </antwoorden>
</kvr>
