<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksman en Van Heemst (beiden PvdA) over seksuele intimidatie bij de politie. (Ingezonden 27 juni 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3530
</item>
         <item attribuut="Inhoud">Vragen naar aanleiding van het bericht in NRC "Straf na sexuele intimidatie bij politie Hilversum".</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Overig) Strafrecht en strafprocesrecht (Overtredingen)</item>
         <item attribuut="Trefwoorden">Ongewenste intimiteiten Politie</item>
         <item attribuut="Vindplaats">Kamervragen met antwoord 1995-1996, nr. 1563, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="PvdA">Dijksman</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">1996-08-15</item>
         <item attribuut="Datum_indiening">1996-06-27</item>
         <item attribuut="Document-id">KVR3530</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3179" allpagenumbers="3179 3180" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1563" onderwerp="" indiendatum="1996-06-27">
         <vrager partij="PvdA" oorsprong="parlement">Dijksman</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan/>
      </vraagdata>
      <antwoorddata antwoorddatum="15 augustus 1996) zie ook aanhangsel handelingen nr. 1505 vergaderjaar 1995–1996">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Straf na seksuele intimidatie bij politie Hilversum»? <voetnoot nummer="1"/>
      </vraag>
      <vraag nummer="2">Acht u in het geval dat de betrokken staffunctionaris belast is met personeelszaken een disciplinaire straf bestaande uit een voorwaardelijk ontslag met een proeftijd van vier jaar een passende maatregel indien deze maatregel niet gepaard gaat met een overplaatsing in een andere functie? </vraag>
      <vraag nummer="3">Zijn er aanwijzingen, dat politiemensen zijn gemanipuleerd om zowel in de zaak van de seksuele intimidatie als in de zaak van het hoofd van de criminele inlichtingendienst (CID), F. van der Putten, ontlastende verklaringen af te leggen? Zo ja, acht u het gewenst, dat daarnaar een nader onderzoek wordt ingesteld? </vraag>
      <vraag nummer="4" voetnoot="2">Is de evaluatie, toegezegd in antwoord op vragen van het lid Dijksman van 31 mei 1994 <voetnoot nummer="2"/>terzake van het beleid bij de politie tegen seksuele intimidatie inmiddels geschied? Zo ja, wilt u de Kamer over de resultaten daarvan informeren? </vraag>
      <vraag nummer="5">Is uit deze evaluatie of anderszins af te leiden hoeveel klachten omtrent seksuele intimidatie inmiddels per regionaal korps zijn ingediend en op welke wijze deze klachten zijn afgehandeld? </vraag>
      <vraag nummer="6">In hoeveel gevallen heeft de afhandeling geleid tot het nemen van (disciplinaire) maatregelen? Kunt u een overzicht geven van de (disciplinaire) maatregelen die zijn genomen? </vraag>
      <noten afkomstig="vraag">
         <noot nummer="1" datum="1996-06-12" bron="NRC">NRC, 12 juni 1996</noot>
         <noot nummer="2">Aanhangsel handelingen, vergaderjaar 1993–1994, nr. 665</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De zwaarte van de straf, voorwaardelijk ontslag met een proeftijd van vier jaar, staat naar het oordeel van de korpsbeheerder in verhouding tot de zwaarte van hetgeen waaraan betreffende functionaris zich heeft schuldig gemaakt. De korpsbeheerder heeft gemeend dat de zwaarte van de straf het niet meer noodzakelijk maakte betreffende functionaris uit zijn functie te ontheffen. Blijkens het verkregen ambtsbericht wordt deze opvatting gedeeld door vertegenwoordigers van de politievakorganisaties; over de te nemen maatregel is overleg gevoerd in een bijeenkomst van de regionale commissie voor georganiseerd overleg. De korpsbeheerder meldde mij dat ook binnen de betreffende afdeling hierover uitgebreid is gesproken en nog zal worden gesproken onder leiding van externe deskundigen. Ik merk hierover het volgende op. Het is niet aan mij, de minister van Binnenlandse Zaken, een oordeel te geven over de door de korpsbeheerder opgelegde strafmaat. Dit behoort ingevolge het Besluit algemene rechtspositie politie (Barp) tot haar exclusieve bevoegdheid. </antwoord>
      <antwoord nummer="3">Ten aanzien van manipulatie in het onderzoek in de zaak van de seksuele intimidatie is mij, na verkregen ambtsberichten van de korpsbeheerder, niet gebleken. Ook van een relatie tussen het onderzoek in deze zaak en het onderzoek in de zaak van het voormalige hoofd van de CID Gooi en Vechtstreek, is mij niet gebleken. Het onderzoek betreffende de seksuele intimidatie is uitgevoerd door een onafhankelijke commissie van externe deskundigen. In het onderzoek in de zaak van het voormalige hoofd van de CID zijn in verband met het ontslag van de heer Van Putten geen verklaringen door derden afgelegd. Ook in dit geval kan van de gesuggereerde manipulatie geen sprake zijn. Ik acht het dan ook niet noodzakelijk hier nader onderzoek naar te doen. </antwoord>
      <antwoord nummer="4">Ja. Door het korpsbeheerdersberaad is een inventarisatie gemaakt van de stand van zaken met betrekking tot de uitvoering van het beleid en de door de korpsen genomen maatregelen inzake bestrijding en voorkoming van seksuele intimidatie. Bij de inventarisatie is met name aandacht besteed aan de beschikbaarheid van voorzieningen in het korps en aan activiteiten gericht op voorkoming van seksuele intimidatie. Voor de resultaten van dit onderzoek verwijs ik gaarne naar bijgevoegde brief van de voorzitter van het korpsbeheerdersberaad. </antwoord>
      <antwoord nummer="5 en 6">Nee. De inventarisatie heeft zich gericht op de maatregelen die de korpsen in dit kader hebben genomen. Een overzicht over het aantal en de aard van de klachten is hieruit niet af te leiden. In 1998 zal samen met de Stichting Politie en Emancipatie wederom een onderzoek worden gehouden naar de stand van zaken met betrekking tot seksuele intimidatie, de aandacht zal zich dan met name ook richten op de effecten die de maatregelen te weeg hebben gebracht. Indien hiervoor binnen het korps voldoende acceptatie bestaat, kan ik, met inachtneming van de zwaarte van het voorwaardelijk ontslag, handhaving van betreffende functionaris in zijn huidige functie billijken. Uit het verkregen ambtsbericht is mij gebleken dat dit het geval is. </antwoord>
      <noten afkomstig="antwoord"/>
   </antwoorden>
</kvr>
