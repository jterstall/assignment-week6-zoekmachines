<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Defensie over de beschikbaarheid van veilige onderkomens van militair personeel in Uruzgan en de mogelijkheden tot communiceren met het thuisfront. (Ingezonden 16 augustus 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26370
</item>
         <item attribuut="Inhoud">Vragen naar aanleiding van een bericht in het Nederlands Dagblad van 2 augustus 2006 over (on)veilige onderkomens voor de Nederlandse militairen in Uruzgan. Tevens wordt verwezen naar de antwoorden op eerdere vragen ter zake (Aanhangsel Handelingen II, 2005-2006, nr. 1762). Uit de berichtgeving blijkt dat zowel de slaap- als de eet- en werkruimten nog niet gereed zijn.</item>
         <item attribuut="Rubriek">Veiligheidsbeleid en defensie (Militairen) Veiligheidsbeleid en defensie (VN-vredesmacht)</item>
         <item attribuut="Trefwoorden">Afghanistan Militaire samenwerking Militairen VN</item>
         <item attribuut="Vindplaats">Kamervragen met antwoord 2005-2006, nr. 2139, Tweede Kamer</item>
         <item attribuut="Vraagnr_bij_indiening">2050617670</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2006-09-18</item>
         <item attribuut="Datum_indiening">2006-08-16</item>
         <item attribuut="Document-id">KVR26370</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4551" allpagenumbers="4551 4552" vetnummer="2050617670" code="0506tkkvr2139" lopendefooter="Tweede Kamer, vergaderjaar 2005–2006, Aanhangsel" filenaam="KVR26370" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2139" onderwerp="" indiendatum="2006-08-16">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2006-09-18">
         <antwoorder functie="minister" ministerie="Defensie">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Herinnert u zich uw antwoord op eerdere schriftelijke vragen over veilige slaapcontainers in Uruzgan, waarin u meldt dat het veilig maken van de onderkomens arbeidsintensief is, maar dat veel aandacht zal worden geschonken aan de veiligheid van het personeel? <voetnoot nummer="1"/>
      </vraag>
      <vraag nummer="2" voetnoot="2">Is het waar dat de personeelsonderkomens nog niet in orde zijn en dat het personeel slaapt in grote 150-persoonsonderhoudstenten of oude Amerikaanse 10-persoonstenten? <voetnoot nummer="2"/>Zo neen, hoe is de situatie dan? </vraag>
      <vraag nummer="3">Is het tevens waar dat de werklocaties niet gereed zijn en dat in een deel van de werkvertrekken mensen voor de nacht worden ondergebracht? Zo ja, om hoeveel mensen gaat het en hoe lang verwacht u dat dit zo blijft? </vraag>
      <vraag nummer="4" voetnoot="3">Is het voorts waar dat de eetzaal in Tarin Kowt uit twee lange tenten bestaat met een terras waarover een zonwerend doek is gespannen? Acht u deze onderkomens veilig? <voetnoot nummer="3"/>
      </vraag>
      <vraag nummer="5">Kunt u een overzicht geven van de stand van zaken bij de inrichting van de veilige slaapcontainers? Wanneer verwacht u dat de situatie verbeterd zal zijn? </vraag>
      <vraag nummer="6">Is het waar dat in Deh Rawod nog geen enkele infrastructuur is opgezet? Zo ja, op welke wijze is het personeel daar ondergebracht? Wat is de reden van deze omstandigheden? Is er sprake van vertraging of zou Deh Rawod in geen geval op 1 augustus jl. klaar zijn geweest? Wanneer verwacht u dat het personeel volgens de veiligheidsnormen kan worden gehuisvest? </vraag>
      <vraag nummer="7" voetnoot="4">Deelt u de opvattingen van kolonel Morsink dat de vertraging het gevolg is van «extra eisen en uitbreidingen die politiek Den Haag later (heeft) aangebracht»? <voetnoot nummer="4"/>Zo ja, schuift u de verantwoordelijkheid voor de operatie af op het parlement en vooral op het personeel? Zo neen, waarom deelt u de opvatting van kolonel Morsink niet? </vraag>
      <vraag nummer="8">Is het waar dat de post tien tot veertien dagen onder weg is voordat zij het thuisfront bereikt? Kunt u deze situatie verbeteren? Zo neen, waarom niet? </vraag>
      <vraag nummer="9">Hoeveel telefoons en internetcomputers zijn beschikbaar voor het personeel? Is u bekend dat het personeel dit als onvoldoende beoordeelt? Is het waar dat deze service vanaf 1 augustus jl. niet meer gratis is voor het personeel? Waarom hebt u besloten hiervoor nu een vergoeding te vragen? Bent u bereid de contactvoorzieningen met het thuisfront te verbeteren en weer gratis te maken? Zo neen, waarom niet? </vraag>
      <vraag nummer="10">Bent u zich ervan bewust dat deze werkomstandigheden de onrust bij het thuisfront niet wegnemen? Op welke wijze kunt u deze onrust wegnemen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1762" documentjaargang="2005-2006">Aanhangsel Handelingen, nr. 1762, vergaderjaar 2005–2006.</noot>
         <noot nummer="2" datum="2006-08-4" bron="Nederlands Dagblad, 2 augustus 2006,  en e-mail aan de SP-fractie," titel="Militairen slapen nog in tenten met airco">Nederlands Dagblad, 2 augustus 2006, «Militairen slapen nog in tenten met airco» en e-mail aan de SP-fractie,, 4 augustus 2006</noot>
         <noot nummer="3" datum="2006-08-4" bron="E-mail aan SP," titel="4 tot 5 telefoons en 8 internetcomputers beschikbaar voor 800 man">E-mail aan SP,, 4 augustus 2006: «4 tot 5 telefoons en 8 internetcomputers beschikbaar voor 800 man»</noot>
         <noot nummer="4" datum="2006-08-2" bron="Nederlands Dagblad">Nederlands Dagblad, 2 augustus 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 t/m 7">Defensie doet al het mogelijke om een zo veilig mogelijke situatie te creëren voor haar personeel op uitzending. Om die reden is ook besloten om specifiek voor de missie naar Afghanistan gepantserde containers te verwerven. Doordat dit vrij kort voor de uitzending werd besloten, is het verwervingstraject relatief laat opgestart. Vanwege de productiecapaciteit bij de fabrikant en opvoertijden bleek het niet mogelijk de opbouw op 1 augustus 2006 volledig gereed te hebben. Vervolgens zijn onvoorziene vertragingen in de productie en opvoer (door de zorg van de leverancier) opgetreden, is de omvang van de TFU uitgebreid en heeft Australië gevraagd ook de bouw van haar faciliteiten in Uruzgan uit te voeren. Hierdoor moest de planning van de opbouw opnieuw worden aangepast. Naar verwachting slaapt iedereen van de TFU per 1 oktober 2006 op Deh Rawod en in januari 2007 op Tarin Kowt in gepantserde containers. Op dit moment is op Deh Rawood een gepantserde eetzaal/kantine beschikbaar, die ook dienst kan doen als schuilplaats. Op beide locaties zijn nog niet alle gepantserde werklocaties gereed. De eerste prioriteit werklocaties (de commandopost, medische faciliteiten, en enkele kantoor- en logistieke installaties) zijn wel geheel gereed. Daarnaast zijn op Tarin Kowt enkele geplande werklocaties tot medio oktober in gebruik als tijdelijke legering. Het gaat hierbij om maximaal 200 personen waardoor het gebruik van tenten zoveel mogelijk wordt beperkt. De eetzaal op Tarin Kowt voldoet niet aan de gestelde veiligheidseisen, maar gezien de huidige veiligheidssituatie en de beschikbaarheid van adequate schuilplaatsen in de directe nabijheid van deze eetzaal, worden de risico’s aanvaardbaar geacht. Vanaf december 2006 is de gepantserde eetzaal beschikbaar. De situatie verbetert voortdurend met de binnenkomst en opbouw van nu ca. 40 containers per week, waardoor er wekelijks ook een groot aantal slaapplaatsen in gepantserde containers bij komt. </antwoord>
      <antwoord nummer="8">Het streven is de post vanuit het uitzendgebied binnen tien werkdagen bij het thuisfront te laten bezorgen. Vervoer van post is aan wet- en regelgeving onderhevig en hierdoor kunnen niet alle mogelijke middelen worden ingezet voor postverzending. Gebruik moet worden gemaakt van schaarse (lucht)transportcapaciteit. Dit kan betekenen dat voor de meer afgelegen locaties Tarin Kowt en Deh Rawod de streeftijd niet of nauwelijks wordt gehaald Gelet op huidige capaciteiten is veertien werkdagen echter wel het maximum. Voortdurend wordt bezien op welke wijze de postverzending tegen redelijke inspanningen kan worden geoptimaliseerd. </antwoord>
      <antwoord nummer="9">Telefonie en Internet/e-mail functionaliteit worden als dienst geleverd door de Defensie Telematica Organisatie (DTO). Bij het inrichten van internet/e-mail voorzieningen wordt, gebaseerd op ervaringsgegevens, uitgegaan van tenminste 1 internet PC per 40 uitgezonden militairen. Daarnaast kan, indien de operationele omstandigheden dit toelaten, iedere militair internetten. Op het moment van vraagstelling was de inrichting van telefonie en internet/e-mail nog niet volledig afgerond. In Kandahar zijn 12 telefoons aanwezig en zijn, in aanvulling op de eerste 6 PC’s, 12 extra PC’s geleverd. In Tarin Kowt worden de eerste 6 telefoons en 10 PC’s op korte termijn aangevuld tot 22 respectievelijk 28. De commandant ter plaatste draagt zorg voor de ruimte(n) waarin de apparatuur beschikbaar gesteld wordt. Internet/e-mailfunctionaliteit is niet gratis. De contactvoorzieningen met het thuisfront zijn verbeterd door het uitbreiden van telefonieapparatuur en PC’s. In Afghanistan is het gebruik van eigen telefoons in verband met operationele risico’s niet toegestaan. Voor contact met het thuisfront is het uitgezonden personeel derhalve aangewezen op het gebruik van zogenaamde «welfare»-telefoons. Defensie heeft besloten vanaf heden het gebruik van deze «welfare»-telefoons in Uruzgan gratis te maken. De modaliteiten hiervan zullen nader worden bepaald. </antwoord>
      <antwoord nummer="10">Onder meer tijdens de eerste voorafgaand aan de missie gehouden thuisfrontinformatiedag, is naar het thuisfront aangegeven dat deze missie in aanvang onder relatief primitieve omstandigheden moet worden uitgevoerd. Voortdurend wordt het voorzieningenniveau verder uitgebreid. Commandanten in de missiegebieden houden hun personeel van deze ontwikkelingen in de werkomstandigheden op de hoogte, terwijl het thuisfront wordt geïnformeerd via thuisfrontinformatiedagen, het thuisfrontmaandblad De Monitor en de uitgezonden militairen. </antwoord>
      <noten afkomstig="antwoord"/>
   </antwoorden>
</kvr>
