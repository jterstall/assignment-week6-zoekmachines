<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Omtzigt en Smilde (beiden CDA) aan de minister van Volksgezondheid, Welzijn en Sport over het opzeggen van zorgverzekeringen. (Ingezonden 27 maart 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25335
</item>
         <item attribuut="Inhoud">De minister heeft beloofd dat de opzegging van de verzekering binnen tien dagen zou gebeuren en dat als iemand voor 28 februari zijn verzekeraar heeft benaderd, hij in ieder geval vóór 31 maart premierestitutie heeft. Hoe moet de burger handelen als de verzekeraar in gebreke blijft en is de minister bereid deze burgers te helpen?</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 1241, Tweede Kamer</item>
         <item attribuut="Vraagnr_bij_indiening">2050610360</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Omtzigt</persoon>
            <persoon partij="CDA">Smilde</persoon>
         </item>
         <item attribuut="Datum_reaktie">2006-04-10</item>
         <item attribuut="Datum_indiening">2006-03-27</item>
         <item attribuut="Document-id">KVR25335</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2647" allpagenumbers="2647 2648" vetnummer="2050610360" code="0506tkkvr1241" lopendefooter="Tweede Kamer, vergaderjaar 2005–2006, Aanhangsel" filenaam="KVR25335" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1241" onderwerp="" indiendatum="2006-03-27">
         <vrager partij="CDA" oorsprong="parlement">Omtzigt</vrager>
         <vrager partij="CDA" oorsprong="parlement">Smilde</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-04-10">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de berichten over «dubbel verzekerd zijn»? <voetnoot nummer="1"/>
      </vraag>
      <vraag nummer="2">Herinnert u zich nog de belofte aan de Kamer, dat de opzegging van de verzekering binnen tien dagen zou gebeuren, en dat als iemand vóór 28 februari zijn verzekeraar heeft benaderd, hij in ieder geval vóór 31 maart premierestitutie heeft? </vraag>
      <vraag nummer="3" voetnoot="2">Wanneer heeft overleg tussen u en de verzekeraars over versnelling van termijnen plaatsgevonden zoals toegezegd in een algemeen overleg op 25 januari jl. <voetnoot nummer="2"/>en welke toezeggingen hebben de verzekeraars u gedaan? </vraag>
      <vraag nummer="4">Gesteld dat op 1 april iemand nog een verzekeraar tegenover zich vindt, die premie nog niet heeft terugbetaald of – erger nog – beweert dat hij geen opzegkaart/brief gehad heeft, welke actie raadt u deze burger aan te nemen? Bent u bereid deze burger te helpen, bijvoorbeeld door voor hem de verzekeraar te benaderen? </vraag>
      <vraag nummer="5">Kunt u deze vragen vóór 3 april beantwoorden? </vraag>
      <noten afkomstig="vraag">
         <noot nummer="1" datum="2006-03-23" bron="Trouw">Trouw, 23 maart 2006</noot>
         <noot nummer="2" documenttype="Kamerstuk" kamerstuk-id="29 689" documentnummer="75">Kamerstuk 29 689, nr. 75</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Tijdens het algemeen overleg van 25 januari hebben wij over de problematiek van de dubbele verzekering gesproken. Ik heb toen aangegeven dat verzekeraars er alles aan doen om verzekerden zo snel mogelijk uit te schrijven. Daarbij is ook gesproken over het streven van verzekeraars om binnen tien werkdagen de premie te restitueren. Tijdens het debat heb ik aangegeven dat die toezegging door Zorgverzekeraars Nederland is gedaan na een recente consultatie van de leden. Daarbij heb ik ook aangegeven dat een aantal verzekeraars, met name de verzekeraars die grote aantallen mutaties te verwerken hebben, die streeftermijn van 10 dagen mogelijk niet halen. Daarom hebben verzekeraars aangegeven de uiterste datum van 31 maart te hanteren voor de premierestitutie. </antwoord>
      <antwoord nummer="3">Ik heb vanwege de implementatie van de Zvw veel contact met Zorgverzekeraars Nederland. Naar aanleiding van het debat in uw Kamer heb ik verzekeraars gewezen op de toezeggingen die zij mij al eerder met betrekking tot de tijdige uit- en inschrijving hadden gedaan. In gesprekken die ik daarover met verzekeraars heb gehad is komen vast te staan dat sommige verzekeraars, vanwege de grote aantallen mutaties, achterstanden hadden opgelopen. De overige verzekeraars slagen er wel in binnen de afgesproken tijd hun verzekerden te informeren. Niettemin zegde Zorgverzekeraars Nederland mij toe dat ook de verzekeraars die met achterstanden in de verwerking te kampen hebben, ernaar streven de gedane toezeggingen na te komen. Ook voor verzekeraars is het immers van belang dat zij zo snel mogelijk hun verzekerdenadministraties op orde hebben. Eind februari heeft nog een groot aantal verzekerden de oude verzekering opgezegd. Bovendien bleek dat een aantal verzekeraars de opzegkaartjes van de verzekerden nog niet naar de oude verzekeraar hadden gestuurd. Hierdoor nam eind februari de werkdruk bij verzekeraars nog eens toe. Inmiddels is mij uit recente contacten met Zorgverzekeraars Nederland gebleken dat de verzekeraars in- en uitschrijvingen waarover nog onduidelijkheid bestaat in bilateraal overleg zullen oplossen. Het gaat daarbij vaak om opzeggingen die via een assurantietussenpersoon of door middel van opzegkaartjes van de nieuwe verzekeraar hebben plaatsgevonden. Het initiatief daarvoor ligt, zo hebben verzekeraars afgesproken, bij de nieuwe verzekeraar. Uitgangspunt daarbij is dat de verzekerde er geen last van mag ondervinden. </antwoord>
      <antwoord nummer="4">Hierbij moet een onderscheid worden gemaakt tussen verzekerden die zelf, rechtstreeks de oude verzekering hebben opgezegd en verzekerden die door bemiddeling van de nieuwe verzekeraar of een assurantietussenpersoon de verzekering bij de oude verzekeraar hebben opgezegd. In geval een verzekerde zelf heeft opgezegd en kan aantonen dat hij tijdig, dus voor 1 maart heeft opgezegd, moet de oude verzekeraar hem uitschrijven. Dan zal ook de premierestitutie door de oude verzekeraar plaatsvinden. Als een verzekerde niet kan aantonen dat hij tijdig heeft opgezegd, door een kopie van de brief of de e-mail over te leggen, dan nog zal de verzekeraar naar alle redelijkheid moeten en willen handelen. De meeste verzekeraars schrijven verzekerden die weg willen uit; het is immers heel lastig om premies te innen bij een verzekerde die al elders, bij de verzekeraar van zijn keuze, verzekerd is. De verzekerde zal immers alleen de premie willen betalen aan de verzekeraar bij wie hij aangegeven heeft verzekerd te willen zijn. In geval een verzekerde aan zijn assurantietussenpersoon of zijn nieuwe verzekeraar verzocht heeft voor hem de opzegging bij de oude verzekeraar te verzorgen dan zal deze verzekerde zich in eerste instantie tot die tussenpersoon of de verzekeraar moeten richten om duidelijk te krijgen of zijn verzoek tot opzegging daadwerkelijk aan zijn oude verzekeraar is overgebracht. Mocht dat om een of andere reden niet het geval zijn dan zal de tussenpersoon respectievelijk de nieuwe verzekeraar dat met de oude verzekeraar moeten oplossen. De oude verzekeraar zal zich dan rekenschap geven van het feit dat de verzekerde elders verzekerd is en dus niet geneigd zal zijn de premie te betalen aan zijn oude verzekeraar. In beide gevallen is van belang dat de verzekerde zelf de betaling van de premies aan de oude verzekeraar kan stopzetten. De verzekerde zit in dit geval duidelijk zelf aan het stuur. Indien een verzekerde klachten heeft over de uitvoering van de Zvw dient hij zich in eerste instantie te wenden tot zijn verzekeraar. Is hij het met het besluit van de verzekeraar niet eens dan kan hij zich met zijn klacht wenden tot de Stichting Klachten en Geschillen Zorgverzekeringen. Die is daarvoor immers in het leven geroepen vanwege de in de Zvw opgenomen verplichting voor verzekeraars om zich aan te sluiten bij een geschillenregeling. Vanaf 1 januari 2006 is de Stichting Klachten en Geschillen Zorgverzekeringen actief. Ik kan niet in individuele gevallen bemiddelen tussen verzekeraar en verzekerde en dat hoeft ook niet; daar is nu juist de Stichting Klachten en Geschillen Zorgverzekeringen voor die ook over een eigen Ombudsman beschikt. </antwoord>
      <antwoord nummer="5">Ik heb deze vragen op 7 april beantwoord. </antwoord>
      <noten afkomstig="antwoord"/>
   </antwoorden>
</kvr>
