<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Aasted-Madsen en Cörüz (beiden CDA) aan de minister van Justitie en de staatssecretaris van Volksgezondheid, Welzijn en Sport over de behandeling van jongeren met psychiatrische stoornissen in jeugdinrichtingen. (Ingezonden 8 december 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19381
</item>
         <item attribuut="Inhoud">Vragen naar aanleiding van proefschrift van mw. C. Vreugdenhil (VU Amsterdam ) over het grote aantal jongeren jeugdinrichtingen met psychiatrische stoornissen, vaak in combinatie met zwakbegaafdheid [Aanvulling op vragen van het lid Orgü (VVD), ingezonden 5 december 2003, en van de leden Vos en Tonkens (GroenLinks), respectieveljk het lid Kalsbeek (PvdA), ingezonden 8 december 2003].</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Geestelijke gezondheidszorg) Strafrecht en strafprocesrecht (Jeugdstrafrecht) Welzijn (Jeugdigen)</item>
         <item attribuut="Trefwoorden">Geestelijke gezondheidszorg Gevangeniswezen Jeugdcriminaliteit Jeugdstrafrecht Jeugdwelzijn</item>
         <item attribuut="Vindplaats">Kamervragen met antwoord 2003-2004, nr. 740, Tweede Kamer</item>
         <item attribuut="Vraagnr_bij_indiening">2030404400</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Aasted-Madsen</persoon>
            <persoon partij="CDA">Cörüz</persoon>
         </item>
         <item attribuut="Datum_reaktie">2004-01-30</item>
         <item attribuut="Datum_indiening">2003-12-08</item>
         <item attribuut="Document-id">KVR19381</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1569" allpagenumbers="1569 1570" vetnummer="2030404400" code="0304tkkvr740" lopendefooter="Tweede Kamer, vergaderjaar 2003–2004, Aanhangsel" filenaam="KVR19381" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="740" onderwerp="" indiendatum="2003-12-8">
         <vrager partij="CDA" oorsprong="parlement">Aasted-Madsen</vrager>
         <vrager partij="CDA" oorsprong="parlement">Cörüz</vrager>
         <vraagt-aan>de minister van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-01-30">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hoe beoordeelt u de conclusie uit het proefschrift van mw. C. Vreugdenhil <voetnoot nummer="1"/>dat 90% van de jonge gedetineerden een ernstige psychiatrische stoornis heeft en dit vaak in combinatie met zwakbegaafdheid? </vraag>
      <vraag nummer="2">Zijn deze signalen vanuit het werkveld van Justitie en VWS al eerder onder uw aandacht gebracht en tot welke actie heeft dat geleid? </vraag>
      <vraag nummer="3">Welke stappen gaat u, ieder vanuit eigen verantwoordelijkheid, ondernemen naar aanleiding van deze ernstige problematiek? </vraag>
      <noten afkomstig="vraag">
         <noot nummer="1">Psychiatric disorders among incarcerated male adolescents in The Netherlands</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Örgü (VVD), ingezonden 5 december jl., van de leden Vos en Tonkens (beiden GroenLinks), ingezonden 8 december jl. en van het lid Kalsbeek (PvdA), eveneens ingezonden 8 december jl. </toelichting>
   <antwoorden aantal="2">
      <antwoord nummer="1" voetnoot="1">In het artikel «Zonder hulp gaat het na de straf vaak mis» wordt gerefereerd aan het promotieonderzoek van mevrouw Coby Vreugdenhil «Psychiatric Disorders among incarcerated male adolescents in The Netherlands» (december 2003). In haar onderzoek concludeert Vreugdenhil dat 90% van de jongeren die tot jeugddetentie langer dan de duur van de preventieve hechtenis zijn veroordeeld of een maatregel plaatsing in een justitiële jeugdinrichting (pij-maatregel) kregen opgelegd, psychiatrische stoornissen heeft. Daarbij baseert zij zich op de definitie van een psychiatrische stoornis volgens de DSM-IV <voetnoot nummer="1"/>. Dat is een ruime definitie. Daaronder vallen alle psychische stoornissen, gedragsstoornissen, misbruik van alcohol en drugs en verstandelijke handicaps. Het percentage van 90% wekt tegen de achtergrond van die brede definitie geen verbazing. Veel jongeren in justitiële jeugdinrichtingen hebben een complexe problematiek die zich uit in gedragsstoornissen. Immers, juist gedragsstoornissen (waaronder crimineel gedrag) en middelengebruik verhogen de kans dat jongeren met politie en justitie in aanraking komen. Indien – zoals meer gebruikelijk – naar psychiatrische stoornissen in engere zin wordt gekeken, zoals psychotische stoornissen en ADHD, dan is het percentage aanzienlijk lager. Naast deze nuancering past ook de volgende kanttekening. Het onderzoek is uitsluitend gericht op de strafrechtelijke instroom van jongeren en niet op civielrechtelijk geplaatste jongeren. Het aandeel civielrechtelijk geplaatste jongeren in de totale populatie van de justitiële jeugdinrichtingen is aanzienlijk. </antwoord>
      <antwoord nummer="2 en 3">Er zijn signalen geweest dat de samenwerking tussen de GGz en Justitie voor verbetering vatbaar is. De verbetering van de uitwisseling tussen de justitiële jeugdinrichtingen en de forensisch psychiatrische afdelingen van GGz-instellingen is reeds in gang gezet. Wij hebben in samenwerking met GGz-Nederland een landelijk platform forensische jeugdpsychiatrie opgericht. Het doel van dit platform is om door middel van circuitvorming en deskundigheidsbevordering de (regionale) samenwerking tussen de justitiële jeugdinrichtingen en de GGz-jeugdinstellingen te verbeteren en de doorstroom van jongeren met een psychiatrische hulpvraag naar de reguliere jeugdpsychiatrische voorzieningen te stimuleren. Op dit moment wordt in de opvanginrichtingen een behoeftemeting uitgevoerd onder jongeren die in aanmerking komen voor consultatie of behandeling door GGz-vertegenwoordigers. Er worden in de jeugd-GGz afdelingen geopend voor forensische psychiatrie, speciaal bedoeld voor deze doelgroep. Voorbeelden daarvan zijn de afdeling Barentsz van Altrecht in Den Dolder en de afdeling De Derde Oever van de FPK De Meren in Amsterdam. Voorts wordt gewerkt aan een uitbreiding van plaatsingsmogelijkheden in forensisch psychiatrische klinieken voor jongeren met een pij-maatregel en voor jongeren in detentie met psychiatrische stoornissen. De samenwerking tussen de GGz-jeugd voorzieningen en de justitiële jeugdinrichtingen zal verder geïntensiveerd worden. Wij achten deze mogelijkheden tot uitbreiding op dit moment voldoende. </antwoord>
      <noten afkomstig="antwoord">
         <noot nummer="1">Diagnostic and Statistical Manual of Mental Disorders</noot>
      </noten>
   </antwoorden>
</kvr>
