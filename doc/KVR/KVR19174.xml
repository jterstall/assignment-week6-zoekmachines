<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over hoge babysterfte in Nederland. (Ingezonden 2 december 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19174
</item>
         <item attribuut="Inhoud">Vragen naar de stand van zaken van de in 1999 gestarte prenatale screening (Prenatal Audit), in verband met berichten over hoge babysterfte in Nederland en de stopzetting van de subsidie aan Stichting Prenatale Registratie Nederland (aanvulling op vragen van het lid Tonkens, ingezonden 1 december 2003).</item>
         <item attribuut="Rubriek">Gezondheidszorg (Ziekten en ziektepreventie) Welzijn (Jeugdigen) Welzijn (Vrouwen)</item>
         <item attribuut="Trefwoorden">Jeugdgezondheidszorg Preventieve gezondheidszorg Zwangerschap</item>
         <item attribuut="Vindplaats">Kamervragen met antwoord 2003-2004, nr. 558, Tweede Kamer</item>
         <item attribuut="Vraagnr_bij_indiening">2030404010</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-12-23</item>
         <item attribuut="Datum_indiening">2003-12-02</item>
         <item attribuut="Document-id">KVR19174</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1193" allpagenumbers="1193 1194" vetnummer="2030404010" code="0304tkkvr558" lopendefooter="Tweede Kamer, vergaderjaar 2003–2004, Aanhangsel" filenaam="KVR19174" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="558" onderwerp="" indiendatum="2003-12-2">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-12-23">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is de stand van zaken van in 1999 gestarte Perinatal Audit? Wat is er gedaan met de gegevens die uit deze registratie zijn voortgekomen? <voetnoot nummer="1"/>
      </vraag>
      <vraag nummer="2" voetnoot="2">Is het waar dat de Stichting Perinatale Registratie Nederland sinds kort de sterfte rondom geboorte in kaart moet brengen, en dat deze door de bezuinigingen de subsidie dreigt kwijt te raken? Zo ja, bent u bereid dit te voorkomen? <voetnoot nummer="2"/>
      </vraag>
      <vraag nummer="3" voetnoot="3">Wat is volgens u de reden dat Nederland de voorbeeldpositie op het gebied van voorbehoeding, zwangerschap en geboorte is kwijtgeraakt? Wat zijn volgens u hiervan de gevolgen? <voetnoot nummer="3"/>
      </vraag>
      <vraag nummer="4">Bent u van mening dat de Koninklijke Nederlandse Organisatie van Verloskundigen (KNOV) een belangrijke rol kan spelen om deze positie terug te winnen? Zo ja, vindt u het in dat kader verantwoordelijk om de voorgenomen bezuinigingen op deze organisatie door te voeren? </vraag>
      <vraag nummer="5">In hoeverre is er sprake van een hogere zuigelingensterfte onder allochtonen dan onder autochtone Nederlanders? Wat is hiervan de oorzaak? Bent u bereid hier onderzoek naar te doen? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="366" documentjaargang="1998-1999">Aanhangsel Handelingen, nr. 366, vergaderjaar 1998–1999.</noot>
         <noot nummer="2" datum="2003-11-28" bron="De Volkskrant">De Volkskrant, 28 november 2003</noot>
         <noot nummer="3" datum="2003-11-27" bron="Trouw">Trouw, 27 november 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Tonkens (GroenLinks), ingezonden 1 december jl. </toelichting>
   <antwoorden aantal="5">
      <antwoord nummer="1">In de brief (Aanhangsel Handelingen nr. 429, vergaderjaar 2003–2004) over babysterfte die ik 1 december naar de TK heb gestuurd, heb ik reeds de stand van zaken rond de Perinatal Audit beschreven. De Perinatal Audit heeft het ontwikkelen van een landelijke perinatale sterfteregistratie tot doel. Het streven is dit binnen twee jaar te realiseren. Dit jaar is gestart met drie proefregio’s: Amsterdam, Zuid-Limburg en Midden- en Noordoost-Brabant. Op basis van complete en betrouwbare registratiegegevens over perinatale sterfte kan vervolgens de kwaliteit van de verloskundige zorg geanalyseerd worden. Daarna kunnen mogelijke aanbevelingen voor verbetering van verloskundige zorg worden geformuleerd. Eind 2004 komen de eerste gegevens beschikbaar. </antwoord>
      <antwoord nummer="2">De Stichting Perinatale Registratie Nederland (PRN) is in 2001 opgericht met behulp van subsidie van VWS. De Stichting PRN heeft tot doel bundeling, verbetering en gebruik van de verloskundige en neonatologische registraties. Ook de sterfte rond de geboorte wordt in kaart gebracht. De huidige subsidie loopt in 2004 formeel af. Ik hecht veel waarde aan deze registratie. In mijn brief van 12 december aan de TK over financiering van de Stichting PRN vermeld ik daarom ook dat ik in 2004 € 600 000,– beschikbaar stel voor perinatale registratie. Ondertussen kan de vraag naar een adequate wijze van financieren worden beantwoord. </antwoord>
      <antwoord nummer="3">Het recente onderzoek van Peristat heeft ertoe geleid dat TNO PG een verdere analyse zal uitvoeren op een aantal factoren, zoals leeftijd van de vrouw, etniciteit, meerlingzwangerschap en congenitale afwijkingen die effect hebben op de perinatale sterfte in Nederland. Uit dit onderzoek zal blijken wat de positie van Nederland op deze onderwerpen is. Vervolgens zal worden bezien of en hoe deze factoren door beleidsmaatregelen beïnvloed kunnen worden. </antwoord>
      <antwoord nummer="4">Verloskundigen spelen een belangrijke rol bij de zorg rond de geboorte, net als de andere beroepsbeoefenaren in de verloskundige keten (huisartsen, gynaecologen, kinderartsen, kraamzorg en consultatiebureau). Deze beroepsgroepen zijn gezamenlijk verantwoordelijk voor de organisatie van de verloskundige zorg in Nederland. De voorgenomen bezuiniging op de KNOV betreft de regionale ondersteuningsstructuur voor verloskunde. In mijn brief (Kamerstuk 29 247, nr. 4) van 21 november jl. aan de TK over de toekomstbestendige eerstelijn geef ik aan belang te hechten aan een ondersteuningsstructuur voor de gehele eerstelijn, inclusief de verloskunde. De taken en invulling van deze ondersteuningsstructuur dienen decentraal ingevuld te worden door zorgverzekeraars en zorgaanbieders. </antwoord>
      <antwoord nummer="5">In mijn brief (Aanhangsel Handelingen nr. 429, vergaderjaar 2003–2004) van 1 december jl. over babysterfte is sprake van perinatale sterfte, met andere woorden de eersteweekssterfte. Onder zuigelingensterfte wordt verstaan de eerstejaarsterfte. Het CBS-rapport «Allochtonen in Nederland 2003» constateert dat zuigelingen van niet-westerse origine een circa 35 procent grotere kans hebben om te overlijden dan autochtone zuigelingen. De doodsoorzaken zijn niet eenduidig. Surinaamse jongetjes en Surinaamse, Antilliaanse/Arubaanse en overig niet-westerse meisjes sterven significant vaker als gevolg van «aandoeningen van de perinatale periode» dan autochtonen. De kans op overlijden onder pasgeboren meisjes van Antilliaanse/Arubaanse origine is bijna 80 procent hoger dan onder autochtone meisjes. Tienergeboorten komen in deze groepen relatief vaak voor. Dergelijke geboorten brengen een circa 60 procent verhoogd risico op zuigelingensterfte met zich mee. Bij Turkse zuigelingen wordt het grootste aantal sterfgevallen toegeschreven aan «aangeboren afwijkingen» (40 procent van het totaal) en is bovendien sprake van een toenemende incidentie van deze doodsoorzaak. In deze groep komen huwelijken onder verwanten (consanguïniteit) relatief vaak voor. Naar schatting betreft ongeveer een kwart van de huwelijken in de Turkse en Marokkaanse gemeenschap verbintenissen tussen neven en nichten. Hun kinderen lopen hierdoor een verhoogd risico op genetisch bepaalde aandoeningen. De stichting PRN heeft TNO PG opdracht gegeven een verdere analyse uit te voeren op een aantal factoren waar etniciteit er één van is die effect hebben op de perinatale sterfte in Nederland. Deze gegevens zullen in maart 2004 beschikbaar zijn. Deze gegevens zal het RIVM ook gebruiken voor de actualisering van haar in 2001 verrichte studie zoals aangekondigd in mijn brief van 1 december jl. </antwoord>
      <noten afkomstig="antwoord"/>
   </antwoorden>
</kvr>
