<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over het mandaat van ISAF en de voorbereidingen voor de verkiezingen in Afghanistan. (Ingezonden 2 september 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18555
</item>
         <item attribuut="Inhoud">Vragen over de voorbereiding van verkiezingen in Afghanistan en over de uitbreiding van het mandaat van ISAF naar andere steden in Afghanistan.</item>
         <item attribuut="Rubriek">Veiligheidsbeleid en defensie (VN-vredesmacht)</item>
         <item attribuut="Trefwoorden">Afghanistan Verkiezingen VN-strijdkrachten</item>
         <item attribuut="Vindplaats">Kamervragen met antwoord 2003-2004, nr. 30, Tweede Kamer</item>
         <item attribuut="Vraagnr_bij_indiening">2020316620</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2003-09-22</item>
         <item attribuut="Datum_indiening">2003-09-02</item>
         <item attribuut="Document-id">KVR18555</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="67" allpagenumbers="67 68" vetnummer="2020316620" code="0203tkkvr30" lopendefooter="Tweede Kamer, vergaderjaar 2003–2004, Aanhangsel" filenaam="KVR18555" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="30" onderwerp="" indiendatum="2003-09-2">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-09-22">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de ministers voor Ontwikkelingssamenwerking en van Defensie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Is het waar dat op 10 september aanstaande, in het kader van de NAVO, de rol van de NAVO als commandovoerder van ISAF wordt besproken? </vraag>
      <vraag nummer="2">Is het waar dat in dit verband eveneens wordt gesproken over een uitbreiding van het mandaat van ISAF naar andere steden van Afghanistan? Wat zal de Nederlandse positie in dezen zijn? </vraag>
      <vraag nummer="3">Bent u op de hoogte van de voorbereidingen van de constitutionele Loya Jirga en de verkiezingen in Afghanistan? Deelt u de mening dat voor het slagen van dit proces het herstellen van de veiligheid in Afghanistan een noodzakelijke voorwaarde is? </vraag>
      <vraag nummer="4">Bent u bereid om zowel in NAVO- als in VN-verband een uitbreiding van het mandaat van ISAF buiten Kabul te bepleiten, zoals ook de speciale vertegenwoordiger van de SGVN, Brahimi, en de regering van president Karzai bepleiten? </vraag>
      <vraag nummer="5">Deelt u de mening dat het houden van de constitutionele Loya Jirga en de verkiezingen in het huidige klimaat van terreur, angst en het op grove wijze schenden van de mensenrechten door de krijgsheren, de democratisering van Afghanistan niet dichterbij brengt? </vraag>
      <vraag nummer="6" voetnoot="1">Bent u bereid om zowel in NAVO- als in VN-verband te pleiten voor een snelle ontwapening van de krijgsheren en de uitvoering van de DDR <voetnoot nummer="1"/>-programma’s? Zo ja, welke stappen wilt u ondernemen om de ontwapening van krijgsheren en de hervormingen van de veiligheidssector in Afghanistan hoger op de politieke agenda van de internationale gemeenschap te plaatsen? </vraag>
      <vraag nummer="7" voetnoot="2">Is het waar dat de Europese Commissie wegens vakantie de financiële middelen aan UNAMA <voetnoot nummer="2"/>ten behoeve van de voorbereidingen van de verkiezingen nog niet beschikbaar heeft gesteld? Komt volgens u de geloofwaardigheid van het EU-beleid in het geding als dergelijke belangrijke processen vertragingen oplopen vanwege vakanties? Bent u bereid de Europese Commissie hierop aan te spreken, zodat de toegezegde financiële middelen zo spoedig mogelijk beschikbaar worden gesteld aan UNAMA? </vraag>
      <vraag nummer="8">Welke steun zal Nederland rechtstreeks aan het Afghaanse politieke proces verlenen? Welke financiële middelen zijn hiervoor beschikbaar? </vraag>
      <vraag nummer="9">Wilt u deze vragen uiterlijk 8 september beantwoorden, in verband met de NAVO-vergadering over Afghanistan op 10 september a.s.? </vraag>
      <noten afkomstig="vraag">
         <noot nummer="1">Disarmament, Demobilisation and Reintegration</noot>
         <noot nummer="2">United Nations Assistance Mission in Afghanistan</noot>
      </noten>
   </vragen>
   <antwoorden aantal="8">
      <antwoord nummer="1">Het onderwerp Afghanistan, en ISAF in het bijzonder, staat sinds de overname van de leiding over ISAF door de NAVO altijd op de agenda van de reguliere wekelijkse bijeenkomst van de Noord-Atlantische Raad. </antwoord>
      <antwoord nummer="2 en 4">Inderdaad wordt gesproken over mogelijke uitbreiding van het ISAF-mandaat. De regering is van mening dat een uitbreiding van de presentie van ISAF kan bijdragen aan een verbetering van de veiligheidssituatie in Afghanistan, en zal dit standpunt uitdragen in discussies over dit onderwerp in zowel bi- als multilateraal kader. Voorwaarde voor een dergelijke uitbreiding van de presentie van ISAF is een aanpassing van het mandaat van de stabilisatiemacht. De VN-Veiligheidsraad zal daartoe uiterlijk moeten besluiten voor 20 december, de datum waarop het huidige mandaat afloopt, en de NAVO zal bereid moeten zijn daaraan uitvoering te geven. De mogelijkheid van een uitbreiding van ISAF buiten Kaboel is overigens voorzien in de Bonn-akkoorden (Annex I, sub 3). Vanzelfsprekend zullen de precieze modaliteiten van een eventuele uitbreiding van het ISAF-mandaat zorgvuldig moeten worden bepaald. Instemming met een dergelijke uitbreiding veronderstelt overigens ook een beginselbereidheid van de NAVO daaraan een concrete bijdrage te leveren. </antwoord>
      <antwoord nummer="3">De bijeenkomst van de Constitutionele Loya Jirga maakt onderdeel uit van het politieke proces, zoals overeengekomen in de Bonn-akkoorden in december 2001. Naar verwachting zal deze op 10 december aanstaande plaatshebben. De aanname van een grondwet is een belangrijke basis voor de opbouw van de staatsstructuur en het functioneren van het land. De Loya Jirga wordt door de lokale autoriteiten in samenwerking met ISAF reeds voorbereid. Naar mijn oordeel worden terzake voldoende maatregelen getroffen en is de situatie in Kaboel voldoende veilig. Veiligheid is ook een belangrijke zorg bij de organisatie van de verkiezingen. UNAMA heeft in de begroting voor de voorbereidingen van de verkiezingen hiervoor een aparte kostenpost (USD 11 miljoen) opgenomen. Deze fondsen zijn vooral bedoeld voor de beveiliging van de registratieteams. De grootste risico’s worden gelopen in het zuiden en oosten van het land. </antwoord>
      <antwoord nummer="5">Nee, integendeel; de voltooiing van het Bonn-proces binnen de gestelde termijnen is – ondanks de precaire veiligheidssituatie en de begane mensenrechtenschendingen – van groot belang voor het vertrouwen van de bevolking in het democratiseringsproces, voor de legitimatie van het centraal gezag en voor de betrokkenheid van de internationale gemeenschap. De komende maanden zal moeten blijken in hoeverre de krijgsheren en religieus-conservatieve krachten bereid zijn compromissen te sluiten en het democratiseringsproces een kans te gunnen. </antwoord>
      <antwoord nummer="6">Ontwapening in Afghanistan is een gecompliceerd proces. Er is geen centraal bestuur dat in geheel Afghanistan over middelen beschikt om orde en gezag af te dwingen. Lokale machthebbers voorzien vooralsnog in deze leemte. Een groot deel van de troepen van diverse lokale machthebbers maken formeel deel uit van het Afghaanse leger. Deze troepen zijn als zodanig aangeduid en georganiseerd. Ook hebben de lokale machthebbers in veel gevallen een militaire rang. Aarzelingen van lokale machthebbers ten aanzien van een centraal aangestuurd leger komen onder meer voort uit vrees voor dominantie door etnische Tadzjieken. Het zal naar verwachting nog geruime tijd duren voordat voldoende onderling vertrouwen zal zijn gegroeid om deze historisch verklaarbare aarzelingen te overwinnen. Ten slotte ligt ontwapening als zodanig in de Afghaanse context gevoelig. Wapenbezit is onderdeel van de cultuur en wijdverspreid. Weinig Afghanen zullen derhalve bereid zijn afstand te doen van eigen wapens, zeker zolang er geen geloofwaardig en meer centraal geregeld alternatief voor handhaving van orde en gezag is. Een eerste stap voor de tenuitvoerlegging van een succesvol DDR-programma is dan ook hervorming van het ministerie van Defensie. Het nieuwe organigram van het ministerie is gereed en goedgekeurd door het kabinet. Nu komt het aan op de uitvoering, waarbij met name een aantal personele wisselingen zullen moeten worden geëffectueerd. Dat proces verloopt moeizaam, mede door verzet van minister Fahim. De verwachtingen over een snel verloop van het DDR-proces moeten dan ook niet te hooggespannen zijn. Verbetering van de veiligheid in Afghanistan staat reeds bovenaan de politieke agenda van de internationale gemeenschap. Ontwapening en hervormingen staan op de agenda van de NAVO en de VN. Daarnaast wordt door de internationale gemeenschap druk uitgeoefend op minister Fahim om hervormingen door te voeren. </antwoord>
      <antwoord nummer="7">Direct na een besluit van het ALA-comité, dat op 18 september a.s. bijeen komt, zal een bedrag van 4 miljoen euro worden overgemaakt. Een deel van de middelen die de Europese Commissie beschikbaar stelt voor de verkiezingen kan namelijk pas vrijkomen na een besluit daartoe van dit comité. Daarnaast stelt de Commissie nog 3 miljoen euro beschikbaar voor de beveiliging van de verkiezingsteams. </antwoord>
      <antwoord nummer="8" voetnoot="1">Nederland levert op een breed front steun aan Afghanistan, ondermeer middels het Afghanistan Reconstruction Trust Fund, humanitaire hulp en bijdragen aan ANA <voetnoot nummer="1"/>, en politie-trainingen. Hiermee draagt het bij aan het Bonn-proces. Rechtstreekse steun aan het politieke proces is vooralsnog niet toegewezen. Bezien zal worden of daaraan kan worden bijgedragen, bijvoorbeeld uit het op 1 januari 2004 op te richten Stabiliteitsfonds. </antwoord>
      <antwoord nummer="9">Helaas is beantwoording van deze vragen voor 8 september niet mogelijk gebleken. </antwoord>
      <noten afkomstig="antwoord">
         <noot nummer="1">Afghan National Army</noot>
      </noten>
   </antwoorden>
</kvr>
