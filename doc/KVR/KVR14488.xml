<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Van der Hoek (beiden PvdA) aan de minister en staatssecretaris van Volksgezondheid, Welzijn en Sport over het onderzoek van de Stichting Toegepaste Gerontologie. (Ingezonden 1 oktober 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14488
</item>
         <item attribuut="Inhoud">Vragen over een onderzoek van de Stichting Toegepaste Gerontologie, waarin wordt geconstateerd dat sociale pensions en internaten voor daklozen oudere bewoners nauwelijks kunnen verzorgen.</item>
         <item attribuut="Rubriek">Welzijn (Ouderen)</item>
         <item attribuut="Trefwoorden">Kansarmen Ouderen</item>
         <item attribuut="Vindplaats">Kamervragen met antwoord 2001-2002, nr. 156, Tweede Kamer</item>
         <item attribuut="Vraagnr_bij_indiening">2010200440</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Van der Hoek</persoon>
         </item>
         <item attribuut="Datum_reaktie">2001-10-24</item>
         <item attribuut="Datum_indiening">2001-10-01</item>
         <item attribuut="Document-id">KVR14488</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="319" allpagenumbers="319 320" vetnummer="2010200440" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14488" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="156" onderwerp="" indiendatum="2001-10-1">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Van der Hoek</vrager>
         <vraagt-aan>de minister en staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-10-24">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het onderzoek van de Stichting Toegepaste Gerontologie (STG) waarin wordt geconstateerd dat sociale pensions en internaten voor daklozen oudere bewoners nauwelijks kunnen verzorgen? <voetnoot nummer="1"/>
      </vraag>
      <vraag nummer="2">Bent u het eens met deze conclusie uit het onderzoek? </vraag>
      <vraag nummer="3">Deelt u de analyse dat het gebrek aan goede zorg veroorzaakt wordt door gebrek aan (gespecialiseerd) personeel en hulpmiddelen, ongeschiktheid van de huisvesting voor deze ouderen, het niet kunnen indiceren van thuiszorg voor deze groep en het feit dat deze ouderen niet in de reguliere ouderenzorg opgevangen worden? </vraag>
      <vraag nummer="4">Deelt u de mening van de onderzoeker dat het extra geld voor de aanpassingen voor dakloze ouderen uit de AWBZ moet komen? Zo ja, hoeveel geld is ermee gemoeid om deze zorg op een goed kwaliteitsniveau te brengen? Zo nee, waarom deelt u deze mening niet? </vraag>
      <vraag nummer="5">Kunt u uitleggen waarom slechts driekwart van de internaten en pensions bezig zijn met het zoeken van oplossingen? </vraag>
      <vraag nummer="6">Welke oplossingen zijn dit? Op welke termijn zullen deze tot de gewenste resultaten leiden? </vraag>
      <vraag nummer="7">Welke maatregelen gaat u treffen om oplossingen voor alle internaten en pensions te realiseren? </vraag>
      <vraag nummer="8">Ziet u mogelijkheden om via ontschotting van financieringsstromen meer samenhang in deze vorm van zorg- en hulpverlening aan te brengen? </vraag>
      <noten afkomstig="vraag">
         <noot nummer="1" datum="2001-09-29" bron="Trouw">Trouw, 29 september 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja, dit onderzoek is mij bekend. </antwoord>
      <antwoord nummer="2 en 3">Ik deel de constatering uit het onderzoek dat de zorg voor thuisloze ouderen verbeterd kan worden. Het geven van adequate integrale zorg aan deze groep wordt bemoeilijkt omdat er vaak sprake is van een combinatie van problemen zoals gedragsstoornissen, verslaving, het onvermogen het eigen leven te organiseren en een slechte gezondheid. Oudere daklozen hebben vaak een leefstijl die niet aansluit bij de andere ouderen in verzorging- en verpleeghuizen. Internaten en pensions, verzorging- en verpleeghuizen, thuiszorg, psychiatrische ziekenhuizen en psychiatrische thuiszorg hebben elk hun eigen deskundigheid. Een goede afstemming en samenwerking tussen deze disciplines in de regio is nodig om goede integrale zorg te kunnen bieden. Dit is ook één van de conclusies van het onderzoek. </antwoord>
      <antwoord nummer="4">Geïndiceerde verzorging en verpleging wordt gefinancierd uit de AWBZ. Dit valt onder de zorgplicht van de zorgkantoren c.q. verzekeraars, die deze verpleging en verzorging moeten contracteren. De kosten van het op een kwalitatief beter niveau brengen van de verzorging en verpleging voor deze groep zijn niet vast te stellen omdat het onderzoek geen landelijke cijfers geeft over de precieze omvang van de groep oudere dak- en thuislozen die extra zorg nodig heeft en waar die zorgbehoefte precies uit bestaat. </antwoord>
      <antwoord nummer="5, 6 en 7">In de overleggroep «oudere daklozen, georganiseerd door VWS waaraan vertegenwoordigers van de Federatie Opvang, ARCARES, LVT, GGZ-Nederland, VNG en ZN deelnemen, is onder meer geconcludeerd dat de dak- en thuislozeninternaten enerzijds en het AWBZ-circuit (zorgkantoren, Rlo’s verpleeg- en verzorgingshuizen en thuiszorg) anderzijds weinig contact met elkaar hebben. Vanwege de complexe problematiek van dak- en thuislozen is samenwerking tussen beide circuits nodig om in de regio’s passende oplossingen te realiseren. In het land zijn al diverse succesvolle samenwerkingsprojecten voor dakloze ouderen. Afgesproken is dat de bovengenoemde landelijke organisaties hun achterban hierover informeren. Deze werkwijze kreeg tijdens het congres op 26 september 2001 «Onder dak en verder» in de workshop over oudere zorgbehoevende dak- en thuislozen brede steun. Met name de kennis over reeds bestaande samenwerking, substitutie van verpleeghuiszorg in dak- en thuislozeninternaten, vorming van dependances van verpleeg- of verzorgingshuizen voor dak- en thuislozen, samenwerking met thuiszorg en afstemming met Rlo’s zal breed worden verspreid onder betrokken partijen. De verantwoordelijkheid voor het regionaal opvangbeleid ligt bij de centrumgemeenten. Onder regie van deze centrumgemeenten zullen in de regio goede afspraken tussen alle partijen moeten worden gemaakt gericht op adequate zorg voor oudere dak-en thuislozen. De Staatssecretaris zal nader overleg voeren met collega Remkes van het Ministerie VROM om tot een goede afstemming te komen tussen beide departementen waar het de zorgvoorzieningen voor oudere thuislozen betreft. </antwoord>
      <antwoord nummer="8">Er zijn nu via substitutieprojecten en de vorming van dependances al mogelijkheden om over de schotten van Opvang en AWBZ heen te werken. Dit vraagt wel samenwerking tussen de internaten en verzorging- en verpleeghuizen. In de modernisering van de AWBZ is het de bedoeling zorgaanspraken te formuleren in functies en de toelating van instellingen te verruimen. Hiermee ontstaat een nieuw perspectief voor de zorg aan dak- en thuislozen. In de eerste plaats wordt het dan mogelijk om een adequater zorgpakket samen te stellen, waarin activerende begeleiding gecombineerd kan worden met verzorging en verpleging en psychiatrische zorg. In de tweede plaats zullen op termijn meer zorgaanbieders toegelaten kunnen worden om verzorging en verpleging te leveren. Als internaten of sociale pensions aan de eisen voor toelating voldoen wordt het voor hen dan mogelijk in huis verzorging en verpleging te leveren. </antwoord>
      <noten afkomstig="antwoord"/>
   </antwoorden>
</kvr>
