<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ouwehand (Partij voor de Dieren) aan de ministers van Volksgezondheid, Welzijn en Sport en van Landbouw, Natuur en Voedselkwaliteit over het kruisen van mens en dier. (Ingezonden 23 januari 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27622
</item>
         <item attribuut="Inhoud">Vragen naar aanleiding van artikel 'Kruisen mens en dier handig, maar eng' (NRC Handelsblad, 11 januari 2007). Indiener wil weten of het tot stand brengen van embryo's die een kruising vormen tussen mens en dier in Nederland wettelijk is toegestaan? Wat is de status van de toezegging van de staatssecretaris van VWS dat 'wanneer de resultaten met hybriden beter worden, de wetgeving alsnog kan worden aangepast'?</item>
         <item attribuut="Rubriek">Gezondheidszorg (Medische ethiek) Wetenschap en technologie (Toegepast onderzoek)</item>
         <item attribuut="Trefwoorden">Biotechnologie Medische ethiek</item>
         <item attribuut="Vindplaats">Kamervragen met antwoord 2006-2007, nr. 1077, Tweede Kamer</item>
         <item attribuut="Vraagnr_bij_indiening">2060705990</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="Partij voor de Dieren">Ouwehand</persoon>
         </item>
         <item attribuut="Datum_reaktie">2007-03-27</item>
         <item attribuut="Datum_indiening">2007-01-23</item>
         <item attribuut="Document-id">KVR27622</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2287" allpagenumbers="2287 2288" vetnummer="2060705990" code="0607tkkvr1077" lopendefooter="Tweede Kamer, vergaderjaar 2006–2007, Aanhangsel" filenaam="KVR27622" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1077" onderwerp="" indiendatum="2007-01-23">
         <vrager partij="Partij voor de Dieren" oorsprong="parlement">Ouwehand</vrager>
         <vraagt-aan>de ministers van Volksgezondheid, Welzijn en Sport en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-03-27">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Kruisen mens en dier, handig maar eng»? <voetnoot nummer="1"/>
      </vraag>
      <vraag nummer="2">Is het waar dat het tot stand brengen van embryo’s die een kruising vormen tussen mens en dier, in ons land wettelijk is toegestaan? </vraag>
      <vraag nummer="3">Kunt u zeggen wat de status is van de toezegging van de staatssecretaris van Volksgezondheid, Welzijn en Sport dat «wanneer de resultaten met hybriden beter worden, de wetgeving alsnog kan worden aangepast»? </vraag>
      <vraag nummer="4">Hoe luidt de wetgeving op dit moment in andere Europese landen? </vraag>
      <vraag nummer="5">Bent u bereid over te gaan tot een verbod op het vormen van embryo’s uit mensen en dieren, zoals dat op dit moment elders kennelijk al bestaat? Zo neen, waarom niet? </vraag>
      <vraag nummer="6">Bent u bereid een brief aan de Kamer te zenden met uw opvattingen over de ethische aspecten van het kruisen van mens en dier in embryonaal stadium? </vraag>
      <noten afkomstig="vraag">
         <noot nummer="1" datum="2007-01-11" bron="NRC Handelsblad">NRC Handelsblad, 11 januari 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het aangehaalde krantenartikel gaat het over een techniek waarbij een somatische menselijke celkern in een ontkernde dierlijke eicel wordt geplaatst. Het resultaat daarvan wordt ook wel aangeduid met cybride. Het betreft hier geen kruising. De Embryowet definieert een embryo als «een cel of samenhangend geheel van cellen met het vermogen uit te groeien tot een mens». Zoals eerder aan u gemeld is het onwaarschijnlijk dat een cybride uit kan groeien tot een mens (Kamerstukken 2003–2004, 29 200 XVI, nr. 263, bijlage pagina 7). Als zodanig valt de cybride niet onder de definitie van «embryo» in de Embryowet. Overigens valt het in- of aanbrengen van de cybride in of aan het lichaam van de mens onder het verbod van xenotransplantatie van artikel 6a van de Wet bijzondere medische verrichtingen. Voorts is de kruising van menselijke en dierlijke geslachtscellen, ook wel hybride genoemd, verboden op grond van artikel 25 sub a Embryowet. </antwoord>
      <antwoord nummer="3">In het standpunt op de evaluatie van de Embryowet (Kamerstukken 2006–2007, 30 486, nr. 3, pagina 4) is aangegeven dat er nog weinig onderzoek naar de cybride is gedaan. Tevens is daarin door mijn ambtsvoorganger verwoord dat «indien er in de toekomst ontwikkelingen zouden plaatsvinden, die de cybride een succesvoller plaats in doet nemen in onderzoek, het nodig kan zijn te bezien of de cybride alsnog een plaats moet krijgen in de Embryowet». De aanleiding voor de aandacht in de media over de cybride was het bericht dat onderzoekers de Britse HFEA (Human Fertilisation and Embryology Authority) verzocht hebben om een uitspraak over de cybride. Gezien de complexiteit van dit onderwerp heeft de HFEA haar oordeel opgeschort totdat de uitkomsten bekend zijn van een uitgeschreven consultatieronde. In het standpunt op de evaluatie van de Embryowet is toegezegd in overleg te treden met het wetenschappelijke veld over een anticiperende analyse van mens-dier-combinaties. Ik volg de Britse ontwikkelingen op de voet en zal bij de anticiperende analyse ook onderzoek laten verrichten naar de ethische aspecten van de cybride. Een goed oordeel over de noodzaak van wijziging van de wet is pas mogelijk na dergelijke analyse en is voorts afhankelijk van de stand van zaken van de wetenschap. </antwoord>
      <antwoord nummer="4">Verscheidene landen hebben in hun wetgeving verboden opgenomen van handelingen waarbij humaan en dierlijk celmateriaal wordt samengevoegd. De specifieke vorm waar het in deze vragen om gaat, de cybride, is in enkele landen expliciet verboden. In andere landen is hier (nog) geen wetgeving over. </antwoord>
      <antwoord nummer="5">Artikel 25 van de Embryowet bevat reeds een aantal verboden op dit gebied. Zo is, zoals reeds aangegeven bij vraag 2, de hybride verboden. Ook is het verboden om een uit menselijke en dierlijke embryonale cellen tot stand gebrachte chimère zich langer te laten ontwikkelen dan veertien dagen. Over de cybride kan ik gezien de complexiteit van de materie pas een afgewogen oordeel geven nadat het in de beantwoording van vraag 3 genoemde onderzoek is afgerond. </antwoord>
      <antwoord nummer="6">Ja. Nadat het aangekondigde onderzoek is afgerond, zal ik de Kamer een brief toezenden over de ethische aspecten van mens-dier-combinaties. </antwoord>
      <noten afkomstig="antwoord"/>
   </antwoorden>
</kvr>
