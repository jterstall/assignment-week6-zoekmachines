<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de ministers van Binnenlandse Zaken en Koninkrijksrelaties en van Justitie over de demonstratie tijdens de Eurotop. (Ingezonden 21 december 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15037
</item>
         <item attribuut="Inhoud">Vragen over de ondervraging door de politie van directeur en medewerkers van een van de vervoersbedrijven die op 13 en 14 december 2001 mensen vervoerden naar de demonstraties tijdens de Eurotop in Brussel.</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Politie)</item>
         <item attribuut="Trefwoorden">Openbare orde en veiligheid Politie</item>
         <item attribuut="Vindplaats">Kamervragen met antwoord 2001-2002, nr. 601, Tweede Kamer</item>
         <item attribuut="Vraagnr_bij_indiening">2010203940</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-02-04</item>
         <item attribuut="Datum_indiening">2001-12-21</item>
         <item attribuut="Document-id">KVR15037</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1265" allpagenumbers="1265 1266" vetnummer="2010203940" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15037" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="601" onderwerp="" indiendatum="2001-12-21">
         <vrager partij="SP" oorsprong="parlement">Kant</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="4 februari 2002), zie ook Aanhangsel Handelingen nr. 560, vergaderjaar 2001–2002">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat de directeur en medewerkers van een van de vervoersbedrijven die op 13 en 14 december 2001 mensen vervoerden naar de demonstraties tijdens de Eurotop in Brussel, door de politie zijn benaderd? </vraag>
      <vraag nummer="2">Is het waar dat hun werd verzocht om nadere informatie te geven over de huurders en de inzittenden van deze bussen en de namen te noemen van de organisatoren, passagiers en betrokken organisaties? Zo ja, waarom is deze informatie gevraagd en wat zal daarmee gebeuren? Is er informatie over Nederlandse activisten met andere landen uitgewisseld? </vraag>
      <vraag nummer="3">Kunt u verklaren waarom pas op 14 december werd gepoogd informatie in te winnen, terwijl de bus met demonstranten toen al naar Brussel vertrokken was? </vraag>
      <vraag nummer="4">Is er reden om aan te nemen dat de huurders of inzittenden van de bus een bedreiging vormen of vormden van de openbare orde en/of veiligheid? Zo ja, waarom en welke maatregelen gaat u nemen? Zo neen, bent u bereid de ingewonnen informatie te laten vernietigen? </vraag>
      <vraag nummer="5">Wordt er ook informatie ingewonnen over de andere, vele honderden Nederlandse activisten die deelnamen aan de genoemde demonstraties? </vraag>
      <vraag nummer="6" voetnoot="1">Wat is de rol van het Landelijk Coördinatiepunt Openbare Orde, dat naar aanleiding van «toegenomen anti-globaliseringstendensen in relatie tot potentiële openbare ordeverstoringen» is opgericht, wat betreft (het inwinnen van informatie over) «D14»? <voetnoot nummer="1"/>Welke activiteiten ondernemen zij wat betreft het analyseren van en het inwinnen van informatie over «potentiële openbare ordeverstoringen»? </vraag>
      <vraag nummer="7">Vindt u het een ongewenste ontwikkeling om een groeiende anti-globaliseringsbeweging die gebruik maakt van het recht op vrije meningsuiting, op dergelijke wijze in een kwaad daglicht te stellen? </vraag>
      <noten afkomstig="vraag">
         <noot nummer="1">Samenwerkingsverband van meer dan 30 maatschappelijke en politieke organisaties dat de Nederlandse deelname aan de Eurotop-demonstraties organiseerde</noot>
      </noten>
   </vragen>
   <antwoorden aantal="3">
      <antwoord nummer="1 t/m 5" voetnoot="1">Bij brief van 26 juli 2001 <voetnoot nummer="1"/>bent u door de Minister van Binnenlandse Zaken en Koninkrijksrelaties geïnformeerd over de Conclusies van de Raad Justitie en Binnenlandse Zaken van de Europese Unie die plaatsvond op 13 juli 2001. Tijdens deze Raad zijn onder meer afspraken gemaakt over de veiligheid tijdens Europese topconferenties. Het resultaat van deze besprekingen is vastgelegd in document 10916/01 (JAI 82), dat u als bijlage bij voornoemde brief is gezonden. Conform het JAI 82 document kunnen de autoriteiten van de EU-lidstaten, ter voorkoming of tijdige inschatting van gewelddadigheden zoals die bijvoorbeeld voorgekomen zijn in Genua en in Götenborg, in overeenstemming met de nationale wetgevingen relevante informatie analyseren en eventueel uitwisselen. De in het document JAI 82 vastgelegde gedragslijn was ook van toepassing op de medio december 2001 gehouden Europese Raad van Justitie en Binnenlandse zaken in Brussel (Laken). Bij het Korps landelijke politiediensten is op 10 december 2001 een verzoek binnengekomen van Belgische politieautoriteiten (Federale politie uit Genk) met de vraag om, in verband met deze top, de verplaatsing van grote aantallen manifestanten vanuit Nederland naar Brussel, te willen melden. Daarbij is gevraagd te willen doorgeven de datum, tijd, aard van de verplaatsing, reisweg, aantallen autobussen of voertuigen alsmede de gemoedstoestand van de manifestanten. Dit verzoek is uitgezet bij de verkeerspolitie en de spoorwegpolitie. Niet is door de Belgische autoriteiten gevraagd naar personalia van demonstranten of andere betrokkenen en gegevens daaromtrent zijn ook niet door het KLPD vergaard danwel verstrekt aan België. Daarnaast heeft de Binnenlandse Veiligheidsdienst – met het oog op een te maken dreigingsanalyse ten aanzien van eventueel voorgenomen gewelddadigheden of anderszins anti-democratische activiteiten door Nederlandse bezoekers aan de Eurotop in Brussel (Laken) – op verzoek van de Belgische autoriteiten informatie ingewonnen over aantallen personen, bussen en kentekens van deze bussen die op 13 en 14 december 2001 naar Brussel (Laken) zouden reizen. Eén vervoersbedrijf is daarbij door een politieambtenaar onder het regime van artikel 18 van de Wet op de inlichtingen- en veiligheidsdiensten tevens verzocht om nadere gegevens omtrent betrokkenen. Op basis van de uiteindelijk in Nederland verkregen informatie konden de Belgische autoriteiten worden geïnformeerd dat van Nederlandse zijde geen gewelddadigheden te voorzien waren. De BVD heeft aan de Belgische autoriteiten geen persoonsgegevens beschikbaar gesteld. </antwoord>
      <antwoord nummer="6" voetnoot="2">In de eerste voortgangsrapportage m.b.t. het Actieplan Terrorismebestrijding en Veiligheid, 26 oktober 2001 <voetnoot nummer="2"/>gericht aan de Voorzitter van de Tweede Kamer, is ingegaan op de aanleiding voor de oprichting alsmede op de taakstelling van het Landelijk Coördinatiepunt Openbare Orde (LCOO), welke zeer in het kort erop neerkomt dat de activiteiten zich met name zullen richten op coördinatie, analyse en verstrekking van informatie met betrekking tot ontwikkelingen in het kader van de (potentiële) verstoring van de openbare orde. De hiervoor benodigde financiële middelen zijn reeds door het Kabinet gelabeld. Voor zover de vraag zich richt op het inwinnen van informatie over D14 en op de daarbij te ondernemen activiteiten, zij opgemerkt dat het LCOO in concrete situaties aandacht zal hebben voor organisaties die zich bezig houden met of betrokken zijn bij het organiseren van demonstraties, voor zover daaruit voor de autoriteiten van het organiserende land de aanleiding kan voortvloeien tot het nemen van preventieve openbare orde maatregelen. Indien bekend wordt dat D14 een grote demonstratie organiseert, dan vormen de bijzonderheden daaromtrent uiteraard een relevant gegeven voor het LCOO. Wat betreft de vergaring, de registratie en de mogelijke verstrekking van persoonsgegevens geldt dat deze steeds gericht zullen zijn op personen of groepen personen die in het kader van grootschalige openbare ordeverstoringen strafbare feiten plegen. Vergaring, registratie en eventueel verstrekking van dergelijke informatie zal steeds plaatsvinden binnen de gestelde wettelijke kaders, met name de Wet politieregisters en voorts, voor zover van toepassing, overeenkomstig het daaromtrent in de Schengen Uitvoeringsovereenkomst gestelde. </antwoord>
      <antwoord nummer="7">Uit de beantwoording van de bovengenoemde vragen volgt dat de anti-globaliseringsbeweging op geen enkele wijze is een kwaad daglicht is gesteld. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 490 nr. 198, vergaderjaar 2000–2001">Kamerstuk 23 490 nr. 198, vergaderjaar 2000–2001</noot>
         <noot nummer="2" documenttype="Kamerstuk" kamerstuk-id="27 925 nr. 21, vergaderjaar 2001–2002">Kamerstuk 27 925 nr. 21, vergaderjaar 2001–2002</noot>
      </noten>
   </antwoorden>
</kvr>
