<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ten Broeke (VVD) aan de minister van Buitenlandse Zaken over Servische aanvallen in Noorden van Kosovo. (Ingezonden 20 maart 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31441
</item>
         <item attribuut="Inhoud">Vragen naar aanleiding berichten (onder meer Novum/ANP, 17 maart 2008) over toenemend geweld uitgeoefend door in Kosovo wonende Serviërs, zoals het beschieten van agenten van de oproerpolitie in Kosovska Mitrovica door Serviërs met lichte vuurwapens en waarbij ook handgranaten werden gegooid. Indiener vindt het vreemd dat Servische politici de ontzettingsacties van KFOR en NAVO bestempelen als buitensporig geweld en dat de ministers van Buitenlandse Zaken van Zweden en Frankrijk voorstander zijn van een spoedig EU-lidmaatschap van Servië.</item>
         <item attribuut="Rubriek">Internationale betrekkingen (Europese Unie) Veiligheidsbeleid en defensie (Oorlogen en conflicten)</item>
         <item attribuut="Trefwoorden">EU Joegoslavië Vrede en veiligheid</item>
         <item attribuut="Vindplaats">Kamervragen met antwoord 2007-2008, nr. 1850, Tweede Kamer</item>
         <item attribuut="Vraagnr_bij_indiening">2070815150</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Ten Broeke</persoon>
         </item>
         <item attribuut="Datum_reaktie">2008-03-31</item>
         <item attribuut="Datum_indiening">2008-03-20</item>
         <item attribuut="Document-id">KVR31441</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3777" allpagenumbers="3777 3778" vetnummer="2070815150" code="0708tkkvr1850" lopendefooter="Tweede Kamer, vergaderjaar 2007–2008, Aanhangsel" filenaam="KVR31441" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1850" onderwerp="" indiendatum="2008-03-20">
         <vrager partij="VVD" oorsprong="parlement">Ten Broeke</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2008-03-31">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Bent u op de hoogte van het toenemend geweld dat wordt uitgeoefend door in Kosovo woonachtige Serven? </vraag>
      <vraag nummer="2" voetnoot="1">Is het waar dat, tijdens recente rellen in Kosovska Mitrovica, honderden agenten van de oproerpolitie van UNMIK werden beschoten door Serviërs met lichte vuurwapens en bestookt met handgranaten en molotovcocktails en dat deze agenten vervolgens moesten worden ontzet door militaire eenheden van KFOR en NAVO? <voetnoot nummer="1"/>
      </vraag>
      <vraag nummer="3">Is het waar dat hierbij ook een rechtbank is bezet? </vraag>
      <vraag nummer="4" voetnoot="1">Kunt u de rapporten van met name Poolse en Franse kant bevestigen dat er op grote schaal gewonden zijn gevallen aan de zijde van UNMIK en KFOR? <voetnoot nummer="1"/>
      </vraag>
      <vraag nummer="5" voetnoot="2">Hoe beoordeelt u de berichten dat er maar liefst zeventig Servische demonstranten gewond zijn geraakt en vijftig zijn gearresteerd waarvan er ruim twintig weer zouden zijn bevrijd? <voetnoot nummer="2"/>
      </vraag>
      <vraag nummer="6" voetnoot="3">Hoe kwalificeert u de uitlatingen van de Servische minister voor Kosovo, Slobodan Samardzic, die het VN-optreden in Mitrovica als «bruut en ontoelaatbaar» omschreef en van de Servische president Boris Tadic die het in dit verband had over «buitensporig geweld»? <voetnoot nummer="3"/>
      </vraag>
      <vraag nummer="7" voetnoot="4">Is er, sinds het uitroepen en de druppelsgewijze erkenning van Kosovo, sprake geweest van vele incidenten waarbij geweld is gebruikt in Servië tegen buitenlandse ambassades, tegen een democratisch gekozen Servische partij en, in Kosovo, tegen VN en Navo-vredestroepen en tegen een eigen rechtbank? Laten de Serviërs daarmee zien dat zij noch in eigen land, noch in Kosovo veel «respect tonen voor de wet of voor democratie», een respect dat wel geëist werd door een woordvoerder van de EU? <voetnoot nummer="4"/>
      </vraag>
      <vraag nummer="8">Wordt het niet tijd dat het aanbod aan Servië voor een politieke dialoog per direct van tafel verdwijnt? </vraag>
      <vraag nummer="9">Zo ja, hoe gaat u dat bevorderen? Zo neen, waarom niet? </vraag>
      <vraag nummer="10" voetnoot="5">Hoe kwalificeert u de oproep van de ministers van Buitenlandse Zaken van Zweden, Karl Bildt, en van Frankrijk, Bernard Kouchner, dat Servië niet alleen zo snel mogelijk kandidaat-lid moet worden van de EU maar dat zij er ook van uitgaan dat Servië spoedig lid zal zijn van de Europese Unie? <voetnoot nummer="5"/>
      </vraag>
      <vraag nummer="11">Getuigt dit artikel volgens u van veel respect voor de positie van Nederland als het gaat om de ICTY-conditionaliteit en hoe kunt u blijven beweren, zoals u op eerdere vragen van mij deed, dat de partners in de EU volledig begrip hebben voor de betekenis van artikel 49 (uitbreidingsartikel) dat op Nederlands verzoek in het verdrag van Lissabon is opgenomen? </vraag>
      <noten afkomstig="vraag">
         <noot nummer="1" datum="2008-03-17" bron="Zie o.m. Novum/ANP">Zie o.m. Novum/ANP, 17 maart 2008</noot>
         <noot nummer="2" datum="2008-03-17" bron="O.m. Algemeen Dagblad">O.m. Algemeen Dagblad, 17 maart 2008</noot>
         <noot nummer="3" datum="2008-03-17" bron="Zie o.m. de Volkskrant">Zie o.m. de Volkskrant, 17 maart 2008</noot>
         <noot nummer="4" datum="2008-03-17" bron="Novum/Ap">Novum/Ap, 17 maart 2008</noot>
         <noot nummer="5" datum="2008-03-12" bron="Lettre à nos amis serbes, in: Le Figaro">Lettre à nos amis serbes, in: Le Figaro, 12 maart 2008</noot>
      </noten>
   </vragen>
   <antwoorden aantal="9">
      <antwoord nummer="1">Sinds de onafhankelijkheidsverklaring van Kosovo op 17 februari jl. heeft zich een aantal gewelddadige incidenten voorgedaan in het noorden van Kosovo, die kunnen worden toegeschreven aan (Kosovo-)Serven. De demonstraties in Mitrovica en enkele Servische enclaves elders in Kosovo, die sinds de onafhankelijkheidsverklaring dagelijks voorkomen, verlopen overigens vrijwel alle vreedzaam. Het is sinds de onafhankelijkheidsverklaring kalm gebleven in genoemde enclaves en er is tot op heden geen sprake van toenemend inter-etnisch geweld. </antwoord>
      <antwoord nummer="2 en 3">Op 17 maart jl. greep de door de NAVO geleide vredesmacht KFOR in, ter ondersteuning van de Kosovaarse en de UNMIK-politie, bij de ontruiming van het gerechtsgebouw in Noord-Mitrovica, dat vrijdag 14 maart was bezet. Door woordvoerders van UNMIK en KFOR is bevestigd dat hierbij politie- en KFOR-personeel beschoten is en bestookt met handgranaten en molotovcocktails. </antwoord>
      <antwoord nummer="4">Volgens KFOR zijn er 22 (over het algemeen licht-)gewonde KFOR soldaten. UNMIK noemt een aantal van 42 gewonde UNMIK-politiefunctionarissen, waaronder enkele zwaargewonden. Daarnaast valt er één dode te betreuren (een Oekraïense politiefunctionaris). </antwoord>
      <antwoord nummer="5">Op basis van de in mijn antwoord op vraag 3 genoemde woordvoering is de volgende informatie beschikbaar. Bij de ontruiming van het gerechtsgebouw in Noord-Mitrovica door UNMIK-politie werden 53 in het gebouw aanwezige (Kosovo-)Serven aangehouden. Tijdens de hierop volgende gewelddadigheden wisten ruim 20 hiervan te ontkomen. Het aantal gewonden aan de kant van de «demonstranten» is niet precies bekend maar wordt geschat op enkele tientallen. </antwoord>
      <antwoord nummer="6">Voor zover ik kan beoordelen is er geen sprake geweest van buitensporig geweld van de zijde van de UNMIK-politie noch van KFOR. </antwoord>
      <antwoord nummer="7">Er is inderdaad sprake van zorgwekkende incidenten en uitlatingen door bepaalde Servische politici. Daar waar dit de regering van Servië betreft, zal deze door of namens de Nederlandse regering hierop worden aangesproken. Ik verwijs hier ook naar mijn brief aan uw Kamer, 6 maart 2008, in antwoord op vragen van de leden Pechtold, Ten Broeke en Van Baalen. </antwoord>
      <antwoord nummer="8 en 9">Het aanbod van een politieke dialoog tussen Servië en de EU ligt wat Nederland betreft nog steeds op tafel. Juist door een politieke dialoog kunnen de democratische krachten in Servië worden bevorderd en kan worden voorkomen dat het land zich in toenemende mate isoleert, hetgeen niet in het belang van Europa zou zijn, noch van de Servische bevolking zelf. Het is tegelijkertijd evident dat het aan Servië is of het de uitgestoken hand wil aannemen. </antwoord>
      <antwoord nummer="10">Ook Nederland is van mening dat Servië opgenomen moet worden in de Europese structuren. Daarbij geldt evenwel dat eerst volledige samenwerking met het Joegoslavië Tribunaal een feit moet zijn alvorens tot ondertekening van de Stabilisatie en Associatie Overeenkomst kan worden overgegaan. </antwoord>
      <antwoord nummer="11">Het was al eerder bekend dat sommige EU-lidstaten het tempo van toenadering van Servië willen versnellen, maar dat laat onverlet dat de EU vast wordt gehouden aan de ICTY-conditionaliteit, getuige ook de conclusies van de Europese Raad van december 2007. De criteria voor toetreding, die door artikel 49 in het Verdrag van Lissabon zijn verankerd, blijven onverkort van toepassing. </antwoord>
      <noten afkomstig="antwoord"/>
   </antwoorden>
</kvr>
