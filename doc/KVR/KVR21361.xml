<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Joldersma (CDA) aan de minister van Justitie over hennepteelt in een huurhuis. (Ingezonden 8 september 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21361
</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Volkshuisvesting (Huurrecht)</item>
         <item attribuut="Trefwoorden">Delicten Drugs Huurrecht</item>
         <item attribuut="Vindplaats">Kamervragen met antwoord 2004-2005, nr. 152, Tweede Kamer</item>
         <item attribuut="Vraagnr_bij_indiening">2030420850</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Joldersma</persoon>
         </item>
         <item attribuut="Datum_reaktie">2004-10-13</item>
         <item attribuut="Datum_indiening">2004-09-08</item>
         <item attribuut="Document-id">KVR21361</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="321" allpagenumbers="321 322" vetnummer="2030420850" code="0405tkkvr152" lopendefooter="Tweede Kamer, vergaderjaar 2004–2005, Aanhangsel" filenaam="KVR21361" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="152" onderwerp="" indiendatum="2004-09-8">
         <vrager partij="CDA" oorsprong="parlement">Joldersma</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="13 oktober 2004), zie ook Aanhangsel Handelingen nr. 70, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het feit dat de kantonrechter in Eindhoven een huisuitzettingsprocedure voor een hennepteler heeft afgewezen? <voetnoot nummer="1"/>
      </vraag>
      <vraag nummer="2">Wat zijn de consequenties van deze uitspraak voor het beleid met betrekking tot hennepteelt en voor het uit hun huis zetten van hennep telende huurders? </vraag>
      <vraag nummer="3">Deelt u de mening dat het wenselijk is dat hennep telende huurders hun huis uit kunnen worden gezet vanwege het plegen van dit strafbare feit? </vraag>
      <vraag nummer="4">Wat gaat u doen om het mogelijk te blijven maken dat hennep telende huurders het huis uit kunnen worden gezet? Dient het huidige beleid naar aanleiding van deze uitspraak aangepast te worden? </vraag>
      <noten afkomstig="vraag">
         <noot nummer="1" datum="2004-09-6" bron="De Telegraaf">De Telegraaf, 6 september 2004</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 4">Allereerst zou ik willen benadrukken dat de aangehaalde uitspraak nog niet onherroepelijk is, aangezien de verhuurder in hoger beroep is gegaan. De kantonrechter heeft in het onderhavige geval geoordeeld dat het hebben van een hennepkwekerij in het gehuurde op zichzelf onvoldoende is om de conclusie te rechtvaardigen dat de gedaagde geen goede huurder zou zijn. Daarvan is slechts sprake indien het gedrag van de huurder «overlast, schade of gevaar veroorzaakt of een aanzienlijke kans op één en ander in het leven roept of in strijd is met het huurcontract op een manier die ertoe doet». De kantonrechter heeft in deze specifieke zaak geoordeeld dat de verhuurder niet in voldoende mate «feiten en/of omstandigheden waaruit kan blijken dat de omstandigheden rondom de hennepkwekerij ontbinding rechtvaardigen» heeft kunnen aantonen. Het feit dat in het onderhavige geval overlast, schade of gevaar niet in voldoende mate kon worden aangetoond, neemt niet weg dat hennepteelt in woningen veelal gepaard gaat met aantoonbare overlast, schade of gevaar, zodat uithuiszetting ook daadwerkelijk het gevolg is. Tenslotte dient hierbij benadrukt te worden dat de mogelijkheid tot beëindiging van een huurcontract als gevolg van hennepteelt één onderdeel is van de in de interdepartementale Cannabisbrief (TK 2003–2004, 24 077, nr. 125) voorgestane integrale aanpak. Zoals ik reeds in een antwoord op eerdere kamervragen (Aanhangsel Handelingen nr. 1824, vergaderjaar 2003–2004) heb aangegeven, wordt veelal een combinatie van civielrechtelijke, strafrechtelijke en bestuursrechtelijke sancties toegepast. Hierbij moet bijvoorbeeld – naast het uitzetten van overlast veroorzakende telers uit hun woningen – gedacht worden aan het opleggen van naheffingen door energiebedrijven en de Belastingdienst en ontneming. Ik zie in de uitspraak van de kantonrechter dan ook geen aanleiding om het huidige beleid te wijzigen. </antwoord>
      <antwoord nummer="3">Ik ben van mening dat een huurder de gehuurde woning dient te gebruiken waarvoor die woning bestemd is, namelijk om te wonen en niet om hennep te telen. Het telen van hennep is een strafbaar feit. Zoals ik in mijn antwoord op vragen 2 en 4 ook al heb aangegeven, zal het telen van hennep doorgaans in strijd zijn met goed huurderschap, omdat het veelal overlast, schade of gevaar tot gevolg heeft, zodat de verhuurder de huur kan beëindigen. Het is aan de rechter om dit in individuele gevallen te beoordelen. </antwoord>
      <noten afkomstig="antwoord"/>
   </antwoorden>
</kvr>
