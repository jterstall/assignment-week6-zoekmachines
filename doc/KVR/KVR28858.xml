<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vermeij en Depla (beiden PvdA) aan de minister van Landbouw, Natuur en Voedselkwaliteit over bouwen in het Groene Hart. (Ingezonden 26 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28858
</item>
         <item attribuut="Inhoud">Vragen naar aanleiding van bericht 'Utrecht mag bouwen in Groene Hart' (Cobouw, 19 juni 2007) dat minister Verburg (LNV) drie zoeklocaties voor woningbouw heeft benoemd, onder meer de omgeving Woerden/Harmelen/Bodegraven. Indieners verwonderen zich daarover omdat Verburg eerder (Reformatorisch Dagblad, 21 maart 2007) gesteld heeft dat ze 'blij was dat haar voorganger Veerman de plannen om 13.000 huizen te bouwen in het Groene Hart af heeft gewezen' en dat Verburg tijdens de verkiezingscampagne in Woerden heeft gezegd dat die locatie niet geschikt is voor woningbouw [Aanvulling op eerdere vragen terzake van de leden Van Heugten en Van Bochove (beiden CDA), 22 juni 2007].</item>
         <item attribuut="Rubriek">Bouw (Woningbouw) Natuur (Landelijke gebieden)</item>
         <item attribuut="Trefwoorden">Landelijke gebieden Utrecht West-Nederland Woningbouw</item>
         <item attribuut="Vindplaats">Kamervragen met antwoord 2006-2007, nr. 2219, Tweede Kamer</item>
         <item attribuut="Vraagnr_bij_indiening">2060719220</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Vermeij</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2007-07-17</item>
         <item attribuut="Datum_indiening">2007-06-26</item>
         <item attribuut="Document-id">KVR28858</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4703" allpagenumbers="4703 4704" vetnummer="2060719220" code="0607tkkvr2219" lopendefooter="Tweede Kamer, vergaderjaar 2006–2007, Aanhangsel" filenaam="KVR28858" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2219" onderwerp="" indiendatum="2007-06-26">
         <vrager partij="PvdA" oorsprong="parlement">Vermeij</vrager>
         <vrager partij="PvdA" oorsprong="parlement">Depla</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-07-17">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Utrecht mag bouwen in het Groene Hart»? <voetnoot nummer="1"/>
      </vraag>
      <vraag nummer="2" voetnoot="2">Hoe verhoudt de inhoud van dit bericht zich tot uw eerdere uitspraak ten aanzien van de bouw van ongeveer 13.000 woningen in het Groene Hart, waarin u stelde dat u «blij was met de uitspraak» van uw voorganger, Veerman, die de plannen om te bouwen in het Groene Hart afwees? <voetnoot nummer="2"/>
      </vraag>
      <vraag nummer="3">Valt de voorgenomen bouw binnen de afspraak om in het Groene Hart alleen volgens het principe migratie-saldo-nul te bouwen? </vraag>
      <vraag nummer="4">Is het waar dat u drie zoeklocaties benoemt, namelijk de Oude Rijnzone, Kromme Rijn/Lekzone en Rijnenburg? Is het waar dat één van de locaties de omgeving Woerden, Harmelen Bodegraven is? Bent u op de hoogte van de uitspraken van uw voorganger, dat dat geen zoeklocatie kon zijn? Deelt u de mening van uw voorganger? Zo neen, waarom niet? </vraag>
      <vraag nummer="5">Klopt het dat u tijdens de verkiezingscampagne in Woerden heeft gezegd dat wat u betreft deze locatie niet geschikt is voor woningbouw? </vraag>
      <vraag nummer="6">Wat betekent in uw ogen de bescherming van het Groene Hart? </vraag>
      <vraag nummer="7">Worden in het Groene Hart gemiddeld meer of minder woningen gebouwd dan in de rest van Nederland? </vraag>
      <noten afkomstig="vraag">
         <noot nummer="1" datum="2007-06-19" bron="Cobouw,">Cobouw,, 19 juni 2007</noot>
         <noot nummer="2" datum="2007-03-21" bron="Reformatorisch Dagblad">Reformatorisch Dagblad, 21 maart 2007</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van de leden Van Heugten en Van Bochove, ingezonden 22 juni 2007 (vraagnummer 2060718940). </toelichting>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het bedoelde krantenbericht geeft het rijksbeleid niet correct weer. Het in de Nota Ruimte geformuleerde rijksbeleid voor nationale landschappen vormt het uitgangspunt voor de bebouwing in een nationaal landschap. In het Groene Hart geldt migratiesaldo 0, bundelingsbeleid en een «ja, mits...»-beleid (woningbouw is mogelijk, mits de landschappelijke kernkwaliteiten worden gehandhaafd/versterkt). Ook de begrenzing van het Groene Hart staat vast. De drie Groene Hart-provincies dienen deze uitgangspunten voor het nationale landschap uit te werken in een programma waarbij het in de Nota Ruimte geformuleerde bundelingsbeleid (dat per provincie moet worden uitgewerkt) moet worden betrokken. Grootschalige verstedelijking is dan ook niet aan de orde in het Groene Hart. Het toegestane bouwquotum voor het Groene Hart voor de periode 2004–2020 bedraagt 35.700 woningen. Deze lijn is volledig in overeenstemming met het beleid van de vorige bewindslieden van LNV en VROM, de heren Veerman en Winsemius, die ook grootschalige woningbouwlocaties in het Groene Hart afwezen. </antwoord>
      <antwoord nummer="3">Woningbouwplannen in het Groene Hart vallen binnen het uitgangspunt «migratiesaldo 0». Indien er woningen in dit deel van het Groene Hart worden gepland is dit onderdeel van het totaal beschikbare quotum en kan er dus elders in het Groene Hart minder gebouwd worden. Overigens gaat het in dit geval niet om «voorgenomen bouw» maar om een verkenning naar de mogelijkheden, waarbij de ruimtelijke kwaliteiten van het gebied uitgangspunt zijn. </antwoord>
      <antwoord nummer="4">Het rijk heeft het samenwerkingsverband NV Utrecht (Noordvleugel Utrecht) gevraagd te verkennen welke mogelijkheden er zijn om te kunnen voorzien in de woningbouwbehoefte in de periode 2015–2030 in de regio Utrecht. Een groot aantal van deze woningen kan worden gerealiseerd in en bij bestaand stedelijk gebied, in de voltooiing van grote uitleglocaties, in Eemland en in Flevoland. Voor de resterende vraag (ongeveer 20.000 woningen) zullen integrale gebiedsverkenningen worden uitgevoerd: in de Oude Rijnzone (tussen Utrecht-West en Woerden), Kromme Rijn-/Lekzone, Amersfoort/Eemland en Rijnenburg. Tevens is met de regio afgesproken om de binnenstedelijke (verdichting, transformatie) mogelijkheden nog eens goed te verkennen. Andere nog niet genoemde zoeklocaties kunnen wat het rijk betreft niet op voorhand worden uitgesloten. Het betreft verkenningen en zeker nog geen aanwijzingen. Het rijk (VROM en LNV) zal hier nauw bij betrokken zijn om de bovengenoemde uitgangspunten en randvoorwaarden te bewaken. Grootschalige woningbouw is binnen het beleidskader van nationale landschappen niet aan de orde. </antwoord>
      <antwoord nummer="5">Zoals ik hierboven aangaf: niet voor grootschalige woningbouw. Mogelijkheden voor kleinschalige woningbouw zullen onderzocht worden, binnen de gestelde randvoorwaarden. Er zijn immers ook kansen om verrommelde locaties aan te pakken, voor vrijkomende agrarische bebouwing en voor combinaties met de wateropgave. </antwoord>
      <antwoord nummer="6">Het Groene Hart is een nationaal landschap dat het rustgevende middelpunt vormt van de bedrijvigheid van de Randstad, het economisch centrum van ons land. Het rijksbeleid is er op gericht het unieke karakter van het gebied (openheid, verkavelingpatroon, veenweide, cultureel en militair erfgoed) te handhaven en te versterken. Daarom zijn in de Nota Ruimte de kernkwaliteiten van het nationale landschap beschreven. Ruimtelijke ontwikkelingen moeten mogelijk blijven om de vitaliteit van het Groene Hart te versterken. De kernkwaliteiten dienen door de provincies te worden uitgewerkt en vormen kader voor de ruimtelijke ontwikkelingen in het gebied. Bescherming voor de nationale landschappen zoals het Groene Hart is vastgelegd in de Nota Ruimte. Zoals eerder aangegeven geldt in het Groene Hart migratiesaldo 0, bundelingsbeleid en een «ja, mits...»-beleid: woningbouw voor de eigen behoefte is mogelijk, mits de landschappelijke kernkwaliteiten worden gehandhaafd/versterkt. Ook de begrenzing van het Groene Hart staat vast. Samen met de minister van LNV ben ik met de interprovinciale stuurgroep Groene Hart in overleg over de wijze waarop de provincies uitwerking geven aan deze uitgangspunten. </antwoord>
      <antwoord nummer="7">Minder. Op basis van CBS-cijfers blijkt dat in Nederland gemiddeld over de afgelopen drie jaren er jaarlijks 75.200 nieuwe woningen zijn gerealiseerd waarvan 1.800 in het Groene Hart. Afgezet tegen de woningvoorraad is woningproductie in die periode in Nederland 1,1% van de woningvoorraad en in het Groene Hart 0, 71%. In het tijdvak 2001–2003 lagen deze percentages, als gevolg van een dieptepunt in bouwproductie, lager: 1,06% resp. 0,63%. In het tijdvak 1999–2000 lagen deze percentages juist veel hoger: 1,3% resp. 0,93%. </antwoord>
      <noten afkomstig="antwoord"/>
   </antwoorden>
</kvr>
