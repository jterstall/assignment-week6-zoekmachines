<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Haersma Buma (CDA) aan de minister van Justitie over de mogelijke aanpak van de internationale maffia in Amsterdam. (Ingezonden 23 september 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18687
</item>
         <item attribuut="Inhoud">Vragen naar aanleiding van TV-uitzending over het onderzoek 'De zwakste schakel' van de Vrije Universiteit van Amsterdam, waarin geconcludeerd wordt dat de stad een centrum is voor de internationale maffia en dat de politie daartegen niet effectief optreedt.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie)</item>
         <item attribuut="Trefwoorden">Criminaliteitsbestrijding Politie</item>
         <item attribuut="Vindplaats">Kamervragen met antwoord 2003-2004, nr. 142, Tweede Kamer</item>
         <item attribuut="Vraagnr_bij_indiening">2030400350</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Haersma Buma</persoon>
         </item>
         <item attribuut="Datum_reaktie">2003-10-13</item>
         <item attribuut="Datum_indiening">2003-09-23</item>
         <item attribuut="Document-id">KVR18687</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="307" allpagenumbers="307 308" vetnummer="2030400350" code="0304tkkvr142" lopendefooter="Tweede Kamer, vergaderjaar 2003–2004, Aanhangsel" filenaam="KVR18687" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="142" onderwerp="" indiendatum="2003-09-23">
         <vrager partij="CDA" oorsprong="parlement">Van Haersma Buma</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-10-13">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de conclusies van het onderzoek «De Zwakste schakel» van de Vrije Universiteit Amsterdam, waaruit blijkt dat de hoofdstad een centrum is voor de internationale maffia? <voetnoot nummer="1"/>
      </vraag>
      <vraag nummer="2">Deelt u de mening van de onderzoekers dat niet effectief tegen deze maffia wordt opgetreden? </vraag>
      <vraag nummer="3">Beschikken politie en justitie naar uw oordeel over voldoende bevoegdheden om deze vorm van misdaad aan te pakken? </vraag>
      <vraag nummer="4">Welke maatregelen wilt u nemen om een eind te maken de spilpositie van Amsterdam in de internationale criminaliteit? </vraag>
      <vraag nummer="5">Deelt u de mening van de Amsterdamse hoofdcommissaris Van Riessen, zoals weergegeven in het programma Netwerk, dat onze wetgeving onvoldoende middelen biedt om de internationale maffia aan te pakken? </vraag>
      <vraag nummer="6">Bent u met name bereid om de vermogens van criminele effectiever aan te pakkend voor de bewijslast bij de ontneming van crimineel vermogen om te draaien? </vraag>
      <noten afkomstig="vraag">
         <noot nummer="1" datum="2003-09-21" bron="Zie hierover het televisieprogramma Netwerk">Zie hierover het televisieprogramma Netwerk, 21 september 2003</noot>
      </noten>
   </vragen>
   <antwoorden aantal="5">
      <antwoord nummer="1">Ik ben bekend met het rapport. Het rapport is overigens geschreven door medewerkers van de Vrije Universiteit én medewerkers van de regiopolitie Amsterdam-Amstelland. De conclusie die in het rapport wordt getrokken is «dat de functie van Amsterdam voor transnationale georganiseerde criminaliteit gekenschetst kan worden als internationale criminele «marktplaats» of «beurs»: vraag en aanbod zijn aanwezig en kunnen elkaar makkelijk treffen, er is een divers aanbod aan illegale goederen en diensten te verkrijgen en er is een goede infrastructuur voor de distributie hiervan en het wisselen en verplaatsen van geld. Deze elementen zijn niet alleen aanwezig in Amsterdam, maar ook in andere Nederlandse steden. De mate waarin de steden op de verschillende punten scoren kan echter uiteenlopen. Amsterdam scoort in alle opzichten hoog.» De conclusie zoals in de vraagstelling weergegeven, komt niet in het rapport voor. </antwoord>
      <antwoord nummer="2">Deze conclusie heb ik niet in het rapport kunnen terugvinden. De onderzoekers constateren wel dat georganiseerde criminaliteit niet alleen met strafrechtelijke middelen bestreden moet worden. Ik ben het met deze constatering eens, waarbij ik wil aantekenen dat ik van mening ben dat een duidelijke strafrechtelijke reactie op crimineel optreden noodzakelijk is voor het vertrouwen in onze rechtsstaat. </antwoord>
      <antwoord nummer="3">Ja. Ik wil daar het volgende aan toevoegen. De vraag welke bevoegdheden politie en justitie nodig hebben om criminaliteit aan te pakken is een vraag die wij ons voortdurend moeten stellen. Criminaliteit verandert, de techniek ontwikkelt zich, en de bevoegdheden van politie en justitie dienen daarop te worden aangepast. De afgelopen jaren is dan ook een aantal belangrijke wijzigingen op dit gebied doorgevoerd, zoals de Wet bijzondere opsporingsbevoegdheden en de wetgeving op het gebied van DNA. Ik wacht de evaluatie van de Wet bijzondere opsporingsbevoegdheden af, die in het vroege voorjaar van 2004 beschikbaar zal komen. Op dat moment zal ik de wenselijkheid van eventuele aanpassingen op dit terrein bezien. </antwoord>
      <antwoord nummer="4">De goede economische, financiële en logistieke infrastructuur en het multiculturele karakter van Amsterdam maken deze stad niet alleen aantrekkelijk voor bijvoorbeeld de dienstensector, maar ook voor internationale georganiseerde criminaliteit. Deze elementen zijn ook in andere Nederlandse steden aanwezig. Dit acht ik een gegeven. Het onderzoek bevat vele waardevolle aanbevelingen over een mogelijk effectievere inzet van de huidige wettelijke en strafrechtelijke instrumenten. Naast de strafrechtelijke aanpak, heeft het tegengaan van misbruik van de legale infrastructuur ook al de nodige – bestuurlijke – aandacht van de overheid. Ik verwijs u naar de Wet BIBOB, de Wet Melding Ongebruikelijke Transacties (MOT) en de Wet Identificatie bij Dienstverlening (WID) en in het bijzonder voor Amsterdam naar het «Van Traa»-team aldaar. Vooralsnog acht ik extra maatregelen niet nodig. </antwoord>
      <antwoord nummer="5 en 6">Commissaris van Politie Van Riessen verwees in Netwerk naar mogelijkheden die de Italiaanse anti-maffiawetgeving kent op het gebied van het ontnemen van vermogensbestanddelen aan mensen die kennelijk lid zijn van de maffia. Van Riessen noemde met name het omdraaien van de bewijslast. Ik kies daar niet voor. De Hoge Raad heeft in zijn arrest van 28 mei 2002 (NJ 2003, 96) een belangrijke uitspraak gedaan over een redelijke en billijke verdeling van de bewijslast bij de schatting van de omvang van het wederrechtelijk verkregen voordeel. Als grondslag voor die berekening is een beredeneerde en geobjectiveerde vermogensvergelijking blijkend uit wettige bewijsmiddelen aanvaard. Het openbaar ministerie moet aan de hand van zo’n vermogensvergelijking aannemelijk maken dat de verdachte over vermogen beschikt, waarna de rechter de verdachte de gelegenheid biedt om de stelling van het openbaar ministerie te betwisten. Indien de verdachte er niet in slaagt om aannemelijk te maken dat hij zijn vermogen legaal heeft verworven, is dit voldoende voor het oordeel van de rechter dat er wederrechtelijk voordeel is genoten. Een andere methode voor de berekening van het wederrechtelijk verkregen voordeel is de zogenaamde kasopstellingsmethode. Deze methode houdt in een berekeningssysteem waarin het uitgavenpatroon van degene tegen wie de vordering is gericht wordt vergeleken met de legale inkomsten die hij heeft opgegeven. Het negatieve verschil tussen de uitgaven en ontvangsten, dat slechts veroorzaakt kan zijn door een onverklaarde bron van ontvangsten, wordt aangemerkt als wederrechtelijk verkregen voordeel in de zin van art. 36e Sr. Bij de wet van 8 mei 2003, Stb. 202 (aanpassing ontnemingswetgeving), is aan artikel 94a van het Wetboek van Strafvordering een bepaling toegevoegd die ertoe strekt voorwerpen in beslag te kunnen nemen die met behulp van een schijnconstructie uit de beschikkingsmacht zijn gebracht van degene tegen wie de vordering tot ontneming van het wederrechtelijk verkregen voordeel is gericht. Deze wet is op 1 september jl. in werking getreden (Stb. 321). Daarmee is het instrumentarium, waarmee de omvang van het vermogen van de verdachte kan worden vastgesteld, inmiddels uitgebreid. Tegen deze achtergrond is er aan een drastisch middel als omkering van de bewijslast naar huidig inzicht geen behoefte. </antwoord>
      <noten afkomstig="antwoord"/>
   </antwoorden>
</kvr>
