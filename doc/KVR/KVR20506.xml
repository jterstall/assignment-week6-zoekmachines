<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koomen en De NerÃ©e tot Babberich (beiden CDA) aan de minister van FinanciÃ«n over het namaken van pinpassen. (Ingezonden 12 mei 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20506
</item>
         <item attribuut="Inhoud">Vragen naar aanleiding van het bericht 'Namaak van pinpas simpel en lucratief' in de Telegraaf van 7 mei 2004.</item>
         <item attribuut="Rubriek">Criminaliteit en openbare orde (Fraude) Geld- en kapitaalmarkt (Betalingsverkeer)</item>
         <item attribuut="Trefwoorden">Chipkaarten Elektronisch betalingsverkeer Fraude</item>
         <item attribuut="Vindplaats">Kamervragen met antwoord 2003-2004, nr. 1742, Tweede Kamer</item>
         <item attribuut="Vraagnr_bij_indiening">2030414120</item>
         <item attribuut="Afkomstig_van">FinanciÃ«n (FIN)</item>
         <item attribuut="Indiener">
            <persoon partij="CDA">Koomen</persoon>
            <persoon partij="CDA">De NerÃ©e tot Babberich</persoon>
         </item>
         <item attribuut="Datum_reaktie">2004-06-16</item>
         <item attribuut="Datum_indiening">2004-05-12</item>
         <item attribuut="Document-id">KVR20506</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3691" allpagenumbers="3691 3692" vetnummer="2030414120" code="0304tkkvr1742" lopendefooter="Tweede Kamer, vergaderjaar 2003–2004, Aanhangsel" filenaam="KVR20506" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1742" onderwerp="" indiendatum="2004-05-12">
         <vrager partij="CDA" oorsprong="parlement">Koomen</vrager>
         <vrager partij="CDA" oorsprong="parlement">De NerÃ©e tot Babberich</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2004-06-16">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht «Namaak van pinpas simpel en lucratief»? <voetnoot nummer="1"/>
      </vraag>
      <vraag nummer="2">Deelt u de mening dat het toenemende gemak waarmee de pinpassen kunnen worden nagemaakt het vertrouwen van de consument in het elektronisch betalingsverkeer schaadt? </vraag>
      <vraag nummer="3">Klopt het dat deze vorm van diefstal dit jaar aanzienlijk is toegenomen en waarschijnlijk zal blijven toenemen als er geen maatregelen worden genomen? </vraag>
      <vraag nummer="4">Kunt u aangeven welke maatregelen er genomen zijn of zullen worden genomen om deze vorm van diefstal tegen te gaan? </vraag>
      <vraag nummer="5">Kunt u aangeven welke maatregelen er zullen worden genomen om de verkoop van «skimmers» en andere apparatuur via het internet tegen te gaan? </vraag>
      <noten afkomstig="vraag">
         <noot nummer="1" datum="2004-05-7" bron="De Telegraaf">De Telegraaf, 7 mei 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In het jaar 2002 werden met 200 geskimde bankpassen frauduleuze handelingen verricht met een totaalschade van bijna € 1 mln. Een belangrijk deel van de schade werd geleden door fraude bij tankstations. In 2003 zijn daar de veiligheidsmaatregelen dan ook aangescherpt, ondermeer door plaatsing van zogenaamde «piano devices», een speciaal apparaatje op de pingleuf, waardoor criminelen niet langer de gegevens van betaalpassen kunnen aflezen. Betaalautomaten worden door dit apparaat automatisch buiten gebruik gesteld wanneer pogingen worden gedaan tot manipulatie. Per 1 april 2004 voldoen alle betaalautomaten bij onbemande tankstations aan de nieuwe veiligheidseisen. Naar aanleiding van deze veiligheidsmaatregelen heeft de fraude met PIN-passen zich verplaatst naar de geldautomaten van de banken. Exacte cijfers zijn momenteel niet voorhanden, maar wel is volgens de Nederlandsche Vereniging van Banken (NVB) reeds duidelijk geworden dat dit de belangrijkste oorzaak vormt voor de stijging in het aantal fraudegevallen bij geldautomaten. Een grote toename van het aantal fraudegevallen met pinpassen kan het vertrouwen van consumenten in het elektronische betalingsverkeer schade toebrengen. Daarom bestaat de beveiliging van de pinpas niet alleen uit de magneetstrip, maar is daar tevens een pincode aan toegevoegd. Het is fraudeurs volgens de NVB nog niet gelukt om deze te kraken. Het kopiëren van pinpassen is dan ook alleen lucratief voor fraudeurs wanneer de pincode achterhaald kan worden. Dat is de reden dat banken er herhaaldelijk op wijzen dat het van belang is de pincode zorgvuldig geheim te houden. </antwoord>
      <antwoord nummer="3">Zoals bovenstaand aangegeven lijkt er momenteel meer sprake te zijn van een verschuiving van skimmingactiviteiten van de tankstations naar de geldautomaten dan van een stijging in de totale omvang van deze vorm van fraude. Wanneer bij de geldautomaten geen maatregelen zouden worden getroffen zou het daar aangetroffen aantal skimminggevallen de komende periode vermoedelijk een stijgende lijn laten zien. </antwoord>
      <antwoord nummer="4">Het is dan ook niet verwonderlijk dat de Nederlandse banken hebben aangekondigd op korte termijn de beveiliging rond hun geldautomaten eveneens uit te breiden door ook deze te voorzien van piano devices. ABN Amro was hier al eerder mee begonnen en ook Fortis, de Rabobank, de Postbank, de SNS Bank en de Friesland Bank zullen in de komende maanden hun geldautomaten aanpassen. De verwachting is dat de overige banken zullen volgen. Zij hebben een sterke prikkel om dit te doen, aangezien deze vorm van fraude zich anders bij hen zal gaan concentreren. Daarnaast zijn in ieder geval de Postbank en de Rabobank voornemens hun cliënten te informeren over het uiterlijk van de pinautomaten (ondermeer door op het scherm te tonen hoe de pingleuf er uit hoort te zien). Tevens hebben de banken en Interpay het afgelopen jaar nog een aantal andere maatregelen genomen om de frauderisico’s verder te beperken. Zo werd bijvoorbeeld medio 2003 een fraudedetectiesysteem voor PIN-betalingen in gebruik genomen. Dankzij dit geavanceerde systeem kunnen (mogelijke) fraude-incidenten snel worden gesignaleerd en kan financiële schade worden voorkomen. De volledige uitbanning van skimming zal helaas pas mogelijk worden wanneer de magneetstrip van de kaarten is verdwenen. Hiermee worden overigens andere vormen van fraude, waarbij de PIN-pas van de rekeninghouder zelf gestolen wordt, niet voorkomen. Het blijft dan ook van wezenlijk belang dat consumenten hun PIN-code zorgvuldig geheim houden. Vanaf 1 april 2003 kunnen bankklanten anoniem bellen met het landelijk meldnummer – 030 283 65 55 – waar onveilige situaties rond pinnen bij betaalautomaten kunnen worden gemeld. Via huis-aan-huisbladen in Nederland zijn tips voor het veilig gebruik van de PIN-pas en het landelijk meldpunt onder de aandacht van de consument gebracht. Daarnaast is de folder «Pinnen: hou het veilig» en de sticker met belangrijke telefoonnummers bij verlies of diefstal van PIN-pas of PIN-code ontwikkeld. Het instellen van een landelijk meldpunt maakt onderdeel uit van een reeks van maatregelen door ondermeer banken, winkeliers en betaalautomaatleveranciers. Om pashouders te wijzen op het veilig gebruik van de PIN-pas is vorig jaar de sticker «Houd uw PIN privé!» ontwikkeld. Tips voor het veilig gebruik van de PIN-pas zijn daarnaast terug te vinden in de folder «Pinnen: hou het veilig» (te downloaden via www.interpay.nl of www.nvb.nl). Het MOB werkt momenteel bovendien aan de oprichting van een centraal meldpunt fraude, dat 24 uur per dag bereikbaar is en doorverbindt met de juiste instanties voor bijvoorbeeld het blokkeren van passen en voor algemene vragen. Ook wordt aandacht besteed aan het verzendtraject van cards en aan creditcardfraude. Op de langere termijn zal de toepassing van een chip op betaalpassen die de magneetstrip moet vervangen volgens de zogenoemde EMV-standaard (EMV staat voor Europay/Mastercard/Visa) een belangrijke bijdrage leveren aan de veiligheid van betaalproducten. Het Maatschappelijk Overleg Betalingsverkeer (MOB) heeft aangegeven de migratie naar de chip wenselijk te achten, zowel vanuit veiligheids-, als vanuit efficiency-overwegingen. Overigens krijgen consumenten de geleden schade volledig vergoed door de banken, tenzij duidelijk sprake was van onzorgvuldig handelen van de zijde van de consument zelf. </antwoord>
      <antwoord nummer="5">De apparatuur die wordt gebruikt voor het kopiëren van PIN-passen wijkt technisch gezien niet wezenlijk af van de apparatuur die wordt gebruikt voor het lezen van creditcards. Alleen wanneer aangeboden apparatuur dusdanig is vormgegeven dat deze duidelijk en alleen bedoeld is voor het plegen van criminele handelingen zal een rechter het aanbieden van een dergelijk apparaat kunnen verbieden. Echter, een dergelijk verbod is niet van toepassing buiten de Nederlandse jurisdictie. Vanuit Nederland kan dan ook niet voorkomen worden dat dergelijke apparatuur door buitenlandse aanbieders op het internet wordt aangeboden. </antwoord>
      <noten afkomstig="antwoord"/>
   </antwoorden>
</kvr>
