<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Luchtenveld (beiden VVD) aan de staatssecretaris van Justitie, de minister van Binnenlandse Zaken en Koninkrijksrelaties en de minister van Economische Zaken over het spekken van de gemeentekas door gokbazen. (Ingezonden 1 november 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14812
</item>
         <item attribuut="Inhoud">Vragen naar aanleiding van een artikel in Binnenlands Bestuur van 26 oktober 2001, over o.a. de eis van de gemeente Capelle aan de IJssel dat een gokhalexploitant een materiële bijdrage levert aan de gemeente in ruil voor een exploitatievergunning (Zie ook Aanhangsel Handelingen nr. 307, vergaderjaar 2001-2002).</item>
         <item attribuut="Rubriek">Bedrijfsleven en industrie (Vestigingsbeleid) Overheidsfinanciën (Gemeentelijke financiën) Overheidsfinanciën (Kansspelen)</item>
         <item attribuut="Trefwoorden">Gemeentefinanciën Kansspelen Vestigingsbeleid</item>
         <item attribuut="Vindplaats">Kamervragen met antwoord 2001-2002, nr. 425, Tweede Kamer</item>
         <item attribuut="Vraagnr_bij_indiening">2010201750</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Van den Doel en Luchtenveld</persoon>
         </item>
         <item attribuut="Datum_reaktie">2001-12-20</item>
         <item attribuut="Datum_indiening">2001-11-01</item>
         <item attribuut="Document-id">KVR14812</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="885" allpagenumbers="885 886" vetnummer="2010201750" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14812" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="425" onderwerp="" indiendatum="2001-11-1">
         <vrager partij="VVD" oorsprong="parlement">Van den Doel en Luchtenveld</vrager>
         <vraagt-aan>de staatssecretaris van Justitie, de minister van Binnenlandse Zaken en Koninkrijksrelaties en de minister van Economische Zaken</vraagt-aan>
      </vraagdata>
      <antwoorddata antwoorddatum="20 december 2001), zie ook Aanhangsel Handelingen nr. 307, vergaderjaar 2001–2002">
         <antwoorder functie="minister" ministerie="">De Vries Binnenlandse Zaken en Koninkrijksrelaties).</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het artikel «Gokbazen spekken gemeentekas»? <voetnoot nummer="1"/>
      </vraag>
      <vraag nummer="2">Zo ja, hoe beoordeelt u het feit dat gokhalexploitanten uit eigen beweging met aanbiedingen komen om een exploitatievergunning te verkrijgen? </vraag>
      <vraag nummer="3">Wat is uw oordeel over het feit dat de gemeente Capelle aan de IJssel de eis stelt dat een gokhalexploitant een materiële bijdrage levert aan de gemeente in ruil voor een exploitatievergunning? </vraag>
      <vraag nummer="4">Hoe verhoudt zich het optreden van eerder genoemde gemeente met het door u voorgestane integriteitsbeleid van de overheid? Overweegt u terzake nog actie(s) of maatregelen? </vraag>
      <vraag nummer="5">Bent u voornemens om met de betrokken branche en de betrokken gemeente(n) in contact te treden over deze ongewenste ontwikkeling? </vraag>
      <noten afkomstig="vraag">
         <noot nummer="1" datum="2001-10-26" bron="Binnenlands Bestuur">Binnenlands Bestuur, 26 oktober 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Een vergunning tot de exploitatie van speelautomaten wordt verstrekt door de Minister van Economische Zaken (art. 30h, lid 1, Wet op de kansspelen). Het gaat hier om een open vergunningstelsel. Als men aan de vereisten uit de Speelautomatentitel in de Wet op de kansspelen voldoet, wordt een exploitatievergunning altijd verstrekt. Voor het exploiteren van een speelhal, is tevens een aanwezigheidsvergunning van een gemeente nodig (art. 30c, lid 1, onderdeel c, Wet op de kansspelen). Een gemeente heeft de bevoegdheid te bepalen of, en zo ja hoeveel, speelautomatenhallen er worden toegelaten. Met name in een gemeente met een gelimiteerd aantal vergunningen is de economische waarde van een vergunning hoog. Een aanvrager zal zich derhalve inspannen om een vergunning te verwerven. Indien de vergunningaanvrager daarbij binnen de grenzen van het recht blijft, achten wij dit op zichzelf niet laakbaar. </antwoord>
      <antwoord nummer="3">De Wet op de kansspelen bevat regels omtrent het organiseren van en gelegenheid bieden tot het beoefenen van kansspelen. Aan een aanwezigheidsvergunning voor een speelautomatenhal kan een gemeente voorschriften en beperkingen verbinden. Zo kan invulling worden gegeven aan de doelstellingen van de Wet op de kansspelen. Hierbij kan gedacht worden aan voorschriften ter bescherming van de speler of voor de toezichtfunctie van de gemeente. De aan een vergunningverlening te stellen eisen dienen in direct verband te staan met de aangelegenheid waarop de vergunning betrekking heeft. De gemeente kan daarbij een redelijke vergoeding voor de door haar te verrichten werkzaamheden verkrijgen door het heffen van leges. Deze leges zijn gemaximeerd in het Speelautomatenbesluit 2000 en bedragen ten hoogste f 75,– per vergunning en f 50,– per automaat. Naar aanleiding van het artikel in Binnenlands Bestuur is de gemeente Capelle aan den IJssel om inlichtingen gevraagd. De gemeente heeft medegedeeld criteria vast te stellen met het oog op de aard en inrichting van de uitgaansgelegenheid. De gemeente is van opvatting dat een ondernemer van een dergelijk amusementscentrum maatschappelijke betrokkenheid dient te tonen. Gezien de grote belangstelling voor de vergunning heeft de gemeente een advertentie geplaatst, met daarin een oproep aan gegadigden een aanvraag in te dienen. De advertentie bevatte de criteria waarop de aanvragen beoordeeld zullen worden, waaronder: deugdelijkheid en betrouwbaarheid, aandacht voor de problematiek rond gokverslaving en het voorkomen van overlast voor de omgeving. Daarnaast nodigt de gemeente gegadigden uit hun ideeën kenbaar te maken omtrent een convenant met de gemeente, waarin zaken zijn opgenomen waaraan de aanvrager vrijwillig wil voldoen (het leveren van maatschappelijke bijdragen). Voorts heeft de gemeente in het ambtsbericht aangegeven dat het gevraagde convenant niet hoeft te leiden tot een materiële bijdrage ten behoeve van de gemeentekas, noch om een materiële bijdrage waarbij de gemeente zou kunnen korten op bijvoorbeeld de subsidieverlening aan Capellse organisaties. Hierover merken wij het volgende op. Het komt vaker voor dat overheden met private partijen convenanten sluiten, waarvan het gebruik van een overheidsbevoegdheid deel uitmaakt. Op zich is daar geen bezwaar tegen, mits in zo’n convenant de relatie tussen de uit te oefenen bevoegdheid van het bestuursorgaan en de gemaakte afspraken met de particuliere partij duidelijk is. Omdat in dit geval het convenant aan de vergunningverlening is gekoppeld, zijn ook de afspraken in het convenant begrensd. De gemeente kan alleen zaken in het convenant regelen die direct verband houden met de doelstellingen van de Wet op de kansspelen. Afspraken buiten deze doelstellingen zijn niet toelaatbaar als vergunningverlening daarvan afhankelijk wordt gemaakt. De minister van Economische Zaken zal de gemeente verzoeken haar op de hoogte te houden van verdere ontwikkelingen bij deze vergunningverlening. </antwoord>
      <antwoord nummer="4">Voor vele aangelegenheden dient men zich tot de overheid te wenden. De overheden verkeren daarbij vaak in een monopoliepositie. Dit stelt hoge eisen aan de kwaliteit van het openbaar bestuur. In de recent gepubliceerde op bestuurders gerichte handreiking Integriteit van bestuurders bij gemeenten en provincies worden kaders voor het integriteitbeleid gegeven. Hieruit kan afgeleid worden dat de verlening van vergunningen transparant en controleerbaar dient plaats te vinden. </antwoord>
      <antwoord nummer="5">Gelet op de mededelingen van de gemeente zien wij daartoe geen aanleiding. Wel zal, zoals eerder vermeld, de gemeente verzocht worden de minister van Economische Zaken verder op de hoogte te houden. </antwoord>
      <noten afkomstig="antwoord"/>
   </antwoorden>
</kvr>
