<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leijten (SP) aan de staatssecretaris van Volksgezondheid, Welzijn en Sport en de minister van Justitie over gokken op wedstrijden in het amateurvoetbal. (Ingezonden 24 september 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29811
</item>
         <item attribuut="Inhoud">Vragen naar aanleiding van het bericht over de mogelijkheid te gokken op amateurwedstrijden (Eenvandaag, 13 september 2007). Door het ontbreken van onafhankelijke KNVB-waarnemers en standaardwedstrijdbeelden is het eenvoudig wedstrijden te manipuleren en het kan leiden tot corruptie en afpersing.</item>
         <item attribuut="Rubriek">Overheidsfinanciën (Kansspelen) Vrijetijdsbesteding (Sport)</item>
         <item attribuut="Trefwoorden">Kansspelen Sport</item>
         <item attribuut="Vindplaats">Kamervragen met antwoord 2007-2008, nr. 361, Tweede Kamer</item>
         <item attribuut="Vraagnr_bij_indiening">2070800400</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Leijten</persoon>
         </item>
         <item attribuut="Datum_reaktie">2007-10-25</item>
         <item attribuut="Datum_indiening">2007-09-24</item>
         <item attribuut="Document-id">KVR29811</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="767" allpagenumbers="767 768" vetnummer="2070800400" code="0708tkkvr361" lopendefooter="Tweede Kamer, vergaderjaar 2007–2008, Aanhangsel" filenaam="KVR29811" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="361" onderwerp="" indiendatum="2007-09-24">
         <vrager partij="SP" oorsprong="parlement">Leijten</vrager>
         <vraagt-aan>de staatssecretaris van Volksgezondheid, Welzijn en Sport en de minister van Justitie</vraagt-aan>
      </vraagdata>
      <antwoorddata antwoorddatum="2007-10-25">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u bekend met de mogelijkheid te gokken op amateurwedstrijden van het Nederlandse voetbal via het Zweedse bedrijf Unibet, dat een website host in Malta? Zo ja, wat is hierover uw mening? </vraag>
      <vraag nummer="2" voetnoot="1">Wat is uw reactie op bezwaren van coaches, clubmanagers en spelers, dat eenvoudig gemanipuleer met wedstrijden mogelijk is door het ontbreken van onafhankelijke KNVB-waarnemers bij amateurwedstrijden en het ontbreken van standaardwedstrijdbeelden? <voetnoot nummer="1"/>
      </vraag>
      <vraag nummer="3">Deelt u de mening dat gokken op amateurwedstrijden kan leiden tot corruptie of afpersing en inmenging van criminele organisaties? Zo ja, kunt u uw antwoord toelichten? </vraag>
      <vraag nummer="4">Bent u bereid te onderzoeken of het mogelijk is de regering van Malta, omdat vanaf haar grondgebied Unibet de mogelijkheden biedt te gokken op amateurwedstrijden in Nederland, aan te spreken op de activiteiten van dit bedrijf, omdat dit mogelijk in strijd handelt met het uitgangspunt van het Gaming Regulators European Forum (GREF) dat het kansspelaanbod gericht is op de eigen onderdanen? Kunt u uw antwoord toelichten? </vraag>
      <vraag nummer="5">Bent u bereid een onderzoek te starten of er sprake is van strafbare feiten bij het aanbieden of hosten van de gokwebsite? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-09-13" bron="Eénvandaag">Eénvandaag, 13 september 2007</noot>
      </noten>
   </vragen>
   <antwoorden aantal="4">
      <antwoord nummer="1">Via mediaberichten heb ik kennis genomen van de mogelijkheid om via Unibet op wedstrijden in het amateurvoetbal te gokken. Uit de ingewonnen informatie bij de KNVB blijkt dat dit een relatief nieuw fenomeen is, dat zich bij de start van het seizoen 2007/2008 manifesteerde. Op grond van artikel 16 van de Wet op de kansspelen kan de Minister van Justitie aan slechts één rechtspersoon vergunning verlenen voor het organiseren van sportprijsvragen. De rechtspersoon die over deze vergunning beschikt is de Stichting de Nationale Sporttotalisator. Het is andere organisaties daarom niet toegestaan om op welke wijze dan ook sportprijsvragen te organiseren. De Rechtbank Utrecht heeft dit in het vonnis in kortgeding van 5 oktober 2007 nog eens bevestigd. De rechtbank is in de civiele zaak tussen de Stichting de Nationale Sporttotalisator en Unibet van oordeel dat het aanbieden van gokspellen, waaronder het gokken op amateur-wedstrijden en wedstrijden uit het betaald voetbal, zonder Nederlandse vergunning verboden is. De rechtbank gebiedt Unibet om per onmiddellijke ingang deelname aan kansspelen en sportprijsvragen via internet of anderszins, die op enigerlei wijze door Unibet rechtstreeks of door middel van een op enigerlei wijze met Unibet verbonden (rechts)persoon, die zonder vergunning in Nederland worden aangeboden, voor ingezetenen in Nederland onmogelijk te maken. </antwoord>
      <antwoord nummer="2">De KNVB beschikt over een landelijk netwerk van ruim 100 waarnemers die wedstrijden bezoeken. In de regel bezoeken zij wedstrijden die extra aandacht behoeven of waarbij door een van de betrokken partijen om de aanwezigheid van een onafhankelijke waarnemer is gevraagd. De waarnemers controleren in eerste aanleg op de naleving van ordemaatregelen, maar brengen ook verslag uit over onrechtmatigheden binnen en buiten de lijnen. Het manipuleren van wedstrijden is hierdoor niet eenvoudig en zal al snel worden opgemerkt. Dat zal vervolgens tot vragen, corrigerende acties, media-aandacht en mogelijke sancties leiden. Overigens heb ik vernomen dat de KNVB op korte termijn aan de algemene vergadering een reglementswijziging zal voorleggen, die verbiedt dat spelers, coaches en andere direct betrokkenen op «eigen» wedstrijden wedden. </antwoord>
      <antwoord nummer="3">Vooralsnog ga ik ervan uit dat het toezicht dat door de KNVB wordt gehouden en de voorgenomen reglementswijziging voorkomen dat er illegaal op amateurwedstrijden wordt gegokt. Op deze wijze worden de mogelijke risico’s van het illegaal gokken zoveel mogelijk beperkt. </antwoord>
      <antwoord nummer="4 en 5">Zoals blijkt uit het antwoord op vraag 1 heeft de voorzieningenrechter van de rechtbank te Utrecht op 5 oktober 2007 het bedrijf Unibet geboden om met onmiddellijke ingang het voor ingezetenen in Nederland onmogelijk te maken om deel te nemen aan kansspelen en sportprijsvragen, die op enigerlei wijze door Unibet rechtstreeks of door middel van een op enigerlei wijze met Unibet verbonden (rechts)persoon, die zonder vergunning in Nederland, via internet of anderszins worden aangeboden. Indien blijkt dat Unibet zich niet houdt aan deze uitspraak zal de minister van Justitie bezien of hij aangifte zal doen bij het Openbaar Ministerie, wegens vermoedelijke overtreding van artikel 1 van de Wet op de kansspelen. Daarbij moet bedacht worden, dat de opsporing en vervolging van aanbieders van kansspelen via internet, die in het buitenland gevestigd zijn, een knelpunt vormt. Aanbieders van kansspelen via internet, of hun servers, zijn veelal gevestigd in landen waar het organiseren van kansspelen niet strafbaar is gesteld en/of waar nauwelijks regulering of toezicht op kansspelen plaatsvindt. In Malta, waar Unibet is gevestigd, is het niet strafbaar gesteld om vanuit dat land kansspelen aan te bieden in andere landen. </antwoord>
      <noten afkomstig="antwoord"/>
   </antwoorden>
</kvr>
