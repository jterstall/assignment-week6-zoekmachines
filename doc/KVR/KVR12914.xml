<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bierman (OSF) op 18 december 2000 medegedeeld aan de staatssecretaris van Verkeer en Waterstaat, betreffende de ontwikkelingsvisie Augustapolder van de gemeente Bergen op Zoom.; Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12914
</item>
         <item attribuut="Inhoud">Vragen over een groot uitbreidingsplan voor een gebied ten zuiden van Bergen op Zoom door de gemeente, terwijl de waterschappen en het hoogheemraadschap van West-Brabant dit gebied niet geschikt achten voor woningbouwactiviteiten.</item>
         <item attribuut="Rubriek">Ruimtelijke ordening en infrastructuur (Bestemmingsplannen) Volkshuisvesting (Woningmarkt)</item>
         <item attribuut="Trefwoorden">Noord-Brabant Ruimtelijke ordening Woningbouw</item>
         <item attribuut="Vindplaats">Kamervragen met antwoord 2000-2001, nr. 9, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="OSF">Bierman</persoon>
         </item>
         <item attribuut="Datum_reaktie">2001-01-16</item>
         <item attribuut="Datum_indiening">2000-12-18</item>
         <item attribuut="Document-id">KVR12914</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="17" allpagenumbers="17 18" vetnummer="" code="" lopendefooter="Eerste Kamer, vergaderjaar 2000–2001, Aanhangsel" filenaam="KVR12914" issn-nummer="ISSN 0921 - 738x" uitgever="Sdu Uitgevers ’s-Gravenhage 2001"/>
      <vraagdata vraagnummer="9" onderwerp="" indiendatum="">
         <vrager partij="OSF" oorsprong="parlement">Bierman</vrager>
         <vraagt-aan/>
      </vraagdata>
      <antwoorddata antwoorddatum="2001-01-16">
         <antwoorder functie="staatssecretaris" ministerie="Verkeer en Waterstaat">J. M. de Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van de ontwikkelingsvisie Augustapolder van de gemeente Bergen op Zoom dat, met goedvinden van het Noord-Brabantse provinciebestuur, een groot uitbreidingsplan bevat voor een gebied ten zuiden van Bergen op Zoom? </vraag>
      <vraag nummer="2" voetnoot="1">Weet u dat de desbetreffende waterschappen en het Hoogheemraadschap van West-Brabant dit gebied niet geschikt achten voor woningbouwactiviteiten? <voetnoot nummer="1"/>
      </vraag>
      <vraag nummer="3">Is het u bekend dat het gaat om een gebied met een sterke kwel vanuit de verdrogende Brabantse Wal, dat, gezien de vochthuishouding, vooral wordt gebruikt als grasland? Bent u er ook van op de hoogte dat tevens de (zoete) kweleffecten ten westen van het gebied door de bouwplannen zullen afnemen? </vraag>
      <vraag nummer="4">Deelt u het inzicht dat door bebouwing van dit gebied de volgende ongewenste effecten zullen kunnen optreden: – een beperking van het ecologische herstelvermogen van onder andere de Binnenschelde; – een vertraging van het ontziltingsproces van het Markizaatmeer; – een mogelijk voor de funderingen bedreigende vertragende verzoeting van het zilte bodemwater onder de Bergse Plaat? </vraag>
      <vraag nummer="5">Bent u van oordeel dat het desbetreffende uitbreidingsplan van Bergen op Zoom, gezien het bovenstaande, strijdig is met de vierde nota waterhuishouding? Zo nee, waarom niet? Zo ja, bent u bereid om het gemeentebestuur van Bergen op Zoom en het provinciebestuur van Noord-Brabant op deze strijdigheid te wijzen? </vraag>
      <noten afkomstig="vraag">
         <noot nummer="1" titel="Water op de kaart, integraal waterbeheer West Brabant">Dit blijkt mede uit de in augustus 2000 gepresenteerde Ruimtelijke Ordeningsvisie «Water op de kaart, integraal waterbeheer West Brabant», opgesteld door de waterschappen De Dongestroom, Land van Nassau, Mark en Weerijs, Het Scheldekwartier en het Hoogheemraadschap van West Brabant</noot>
      </noten>
   </vragen>
   <antwoorden aantal="5">
      <antwoord nummer="1">Ja. De gemeenteraad van Bergen op Zoom heeft in september 2000 de ontwikkelingsvisie Augustapolder vastgesteld waarin wordt voorgesteld ca 1100 woningen in de Augustapolder te bouwen. Deze bouwplannen zijn ook opgenomen in het in november 2000 door de gemeenteraad van Bergen op Zoom vastgestelde structuurplan. In dit stadium van de besluitvorming over de ontwikkelingsvisie Augustapolder is er overigens nog niet sprake van een door het provinciebestuur van Noord-Brabant goedgekeurd plan. </antwoord>
      <antwoord nummer="2">Het betreffende gebied is in de door het hoogheemraadschap West-Brabant en de West Brabantse waterschappen opgestelde ruimtelijke ordeningsvisie «Water op de kaart, integraal waterbeheer West Brabant», als kwelgebied is aangeduid. Hierbij is aangegeven dat daar bij voorkeur niet gebouwd dient te worden in verband met de voor bebouwing benodigde ontwatering en de negatieve invloed hiervan op het grondwatersysteem. In het vooroverleg tussen de gemeente, het hoogheemraadschap West-Brabant en het waterschap Het Scheldekwartier over het structuurplan Bergen op Zoom is door het waterschap en het hoogheemraadschap uitgesproken dat zij in beginsel met de beoogde stedelijke ontwikkeling in de Augustapolder kunnen instemmen, mits voldoende met de specifieke waterhuishoudkundige waarden rekening wordt gehouden. </antwoord>
      <antwoord nummer="3">Het gaat inderdaad om een gebied met sterke kwel. Het grondwater wordt voornamelijk in sloten afgevangen. Via een gemaal in het noordoosten van de polder wordt het overtollige water geloosd op de Plaatvliet, dat in open verbinding staat met het de Schelde-Rijnverbinding. Het landgebruik bestaat uit akkers en grasland. Ook zijn er boomgaarden aanwezig. Of en in welke mate de zoete kweleffecten ten westen van het gebied door de bouwplannen zullen afnemen is afhankelijk van de nog te ontwerpen hydrologische inrichting van de beoogde staduitbreiding. Het waterschap Het Scheldekwartier heeft aangegeven dat zij als uitgangspunt zal hanteren dat de hydrologische potenties van het gebied sturend zijn en dat peilverlaging van grond- en oppervlaktewater door het waterschap niet wordt geaccepteerd. </antwoord>
      <antwoord nummer="4">Of en in welke mate bedoelde effecten zullen optreden is afhankelijk van de nog te ontwerpen hydrologische inrichting van de beoogde staduitbreiding. </antwoord>
      <antwoord nummer="5">Gezien bovenstaande en het stadium waarin de planontwikkeling zich voor dit gebied bevindt, kan ik nog niet oordelen over de strijdigheid van deze plannen met de vierde Nota waterhuishouding. Naast de vierde Nota waterhuishouding denk ik ook aan het beleid zoals verwoord in het kabinetsbesluit Waterbeheer 21e eeuw. Met de drietrapsstrategie (vasthouden, bergen, afvoeren) uit dit besluit moet rekening worden gehouden bij besluitvorming over bouwen in de Augustapolder. Dat er bij verdere planontwikkeling sprake zou kunnen zijn van strijdigheid met het rijksbeleid onderken ik. Mocht zich een tegenstrijdigheid met het rijksbeleid voordoen dan zal ik daarop, met de middelen die mij daartoe ter beschikking staan, actie ondernemen. </antwoord>
      <noten afkomstig="antwoord"/>
   </antwoorden>
</kvr>
