<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">een verzoek om subsidiëring van de justitiële jeugdinrichting het Poortje.; Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4744
</item>
         <item attribuut="Inhoud">Inzake de vraag of het Poortje reeds een jaar wacht op antwoord op een verzoek om subsidiëring voor experimentele opvang van delinquente jongeren uit Groningen, Friesland en Drenthe.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Welzijn (Jeugdigen)</item>
         <item attribuut="Trefwoorden">Gevangeniswezen Jeugdigen Subsidies</item>
         <item attribuut="Vindplaats">Kamervragen met antwoord 1996-1997, nr. 1057, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Soutendijk-van Appeldoorn</persoon>
            <persoon partij="CDA">Doelman-Pel</persoon>
         </item>
         <item attribuut="Datum_reaktie">1997-04-15</item>
         <item attribuut="Datum_indiening">1997-03-06</item>
         <item attribuut="Document-id">KVR4744</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2159" allpagenumbers="2159 2160" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1057" onderwerp="" indiendatum="1997-03-6">
         <vrager partij="CDA" oorsprong="parlement">Soutendijk-van Appeldoorn</vrager>
         <vrager partij="CDA" oorsprong="parlement">Doelman-Pel</vrager>
         <vraagt-aan/>
      </vraagdata>
      <antwoorddata antwoorddatum="1997-04-15">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Moet de justitiële jeugdinrichting het Poortje reeds een jaar lang wachten op antwoord op een verzoek om subsidiëring voor experimentele opvang van delinquente jongeren uit Groningen, Friesland en Drenthe? </vraag>
      <vraag nummer="2">Deelt u het oordeel, dat het experiment, waarbij de rechter een deel van de straf omzet in verplichte gezinsbegeleiding, een positieve bijdrage kan leveren aan het terugdringen van recidive? </vraag>
      <vraag nummer="3">Acht u het feit, dat het experiment is uitgedacht door de bureaus voor Jeugdzorg van de drie noordelijke provincies, waarbij instellingen voor gezinsvoogdij, Raad van de Kinderbescherming en de jeugdreclassering zijn betrokken, niet een stap op de weg naar de, door de Kamer keer op keer bepleite, samenwerking? </vraag>
      <vraag nummer="4">Bent u bereid op korte termijn uitsluitsel te geven op het subsidieverzoek? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De wens van de justitiële jeugdinrichting het Poortje, de Raad voor de kinderbescherming en gezinsvoogdijinstellingen in Groningen en Drenthe om voor een project Intensieve Justitiële Gezinsbehandeling subsidie te verwerven is mij reeds geruime tijd bekend. Vanuit het project Hulp aan Huis zijn veel verschillende ingangen gezocht en zijn (concept)aanvragen op diverse plaatsen ingediend. Geen van die aanvragen is op zich voldoende uitgewerkt om subsidie op te verlenen. Telefonisch is er verschillende malen informeel contact geweest met ambtenaren van mijn ministerie, zodat voldoende informatie voor een eerste beoordeling beschikbaar is. De Intensieve Justitiële Gezinsbehandeling is een variatie op de diverse vormen van gezinsbehandeling zoals die in het project Hulp aan Huis in de noordelijke provincies zijn ontwikkeld en worden toegepast. Een nader subsidieverzoek is met een schrijven van 13 september 1996 ingediend. Op 22 november 1996 is met de projectleider van Hulp aan Huis nader over het project van gedachten gewisseld. Daarbij is aangegeven dat door het ministerie van Justitie op dit moment geen subsidie voor dit project kan worden verleend, omdat in de taakverdeling tussen de overheden dergelijke activiteiten in principe door provincies vanuit de doeluitkering Jeugdhulpverlening worden gefinancierd. Subsidiëring in de toekomst is echter niet geheel uitgesloten voor het geval deze vorm van behandeling in het kader van een voorgenomen nadere uitwerking van het justitiële gezinsbeleid zou kunnen worden geplaatst. </antwoord>
      <antwoord nummer="2">Of intensieve gezinsbehandeling in dit verband een bijdrage zou kunnen leveren aan het terugdringen van recidive kan ik nog niet beoordelen. Intensieve gezinsbehandeling is tot nu toe nooit in dit kader ingezet. Mij ontbreekt inzicht in de vraag in welke mate een dergelijke vorm van gezinsbehandeling voor jeugdigen die een straf in een justitiële jeugdinrichting uitzitten, geïndiceerd is. </antwoord>
      <antwoord nummer="3">Ja. Overigens is er reeds sprake van een goede samenwerking tussen genoemde partijen. </antwoord>
      <antwoord nummer="4">Ik zal nagaan of op langere termijn een aanpak als voorgesteld deel kan gaan uitmaken van het aanbod in het kader van de aanpak van de jeugdcriminaliteit. Er dient dan overeenstemming te zijn over de taakverdeling tussen de overheden in dit verband. Voor 1997 moet ik het subsidieverzoek afwijzen. Om de verzoekers niet in onzekerheid te laten, zal dat hun worden medegedeeld. Wanneer er een reële mogelijkheid is van subsidiëring zal opnieuw contact met de aanvragers worden opgenomen. </antwoord>
      <noten afkomstig="antwoord"/>
   </antwoorden>
</kvr>
