<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Reitsma en Stroeken (beiden CDA) aan de minister van Verkeer en Waterstaat over de rijtijden van touroperators. (Ingezonden 5 april 2001); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13598
</item>
         <item attribuut="Inhoud">Betreft de nieuwe CAO voor tourwagenritten en onregelmatig vervoer, waarin andere rij- en rusttijden zouden zijn opgenomen dan in de rijtijdenwet en het rijtijdenbesluit.</item>
         <item attribuut="Rubriek">Inkomen en rechtspositie (Arbeidsovereenkomsten en CAO's) Inkomen en rechtspositie (Werktijden) Verkeer, vervoer en waterstaat (Personenvervoer)</item>
         <item attribuut="Trefwoorden">CAO's Chauffeurs Personenvervoer Werktijden</item>
         <item attribuut="Vindplaats">Kamervragen met antwoord 2000-2001, nr. 1118, Tweede Kamer</item>
         <item attribuut="Vraagnr_bij_indiening">2000109080</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Reitsma</persoon>
            <persoon partij="CDA">Stroeken</persoon>
         </item>
         <item attribuut="Datum_reaktie">2001-04-27</item>
         <item attribuut="Datum_indiening">2001-04-05</item>
         <item attribuut="Document-id">KVR13598</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2325" allpagenumbers="2325 2326" vetnummer="2000109080" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13598" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1118" onderwerp="" indiendatum="2001-04-5">
         <vrager partij="CDA" oorsprong="parlement">Reitsma</vrager>
         <vrager partij="CDA" oorsprong="parlement">Stroeken</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-04-27">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de nieuwe CAO voor tourwagenritten en onregelmatig vervoer? </vraag>
      <vraag nummer="2" voetnoot="1">Zijn hierin (art 21) andere rij- en rusttijden voor het pendelverkeer opgenomen dan in de rijtijdenwet en het rijtijdenbesluit? <voetnoot nummer="1"/>
      </vraag>
      <vraag nummer="3">Hoe verhouden deze verschillen zich tot elkaar? </vraag>
      <vraag nummer="4">Ontstaan hierdoor verschillen met de rijtijden in de omringende landen? Hoe verhoudt zich dit met het streven naar harmonisatie van rijtijden en gelijke concurrentieverhoudingen? </vraag>
      <vraag nummer="5">Welke problemen met bestaande rijschema’s ontstaan door deze CAO? </vraag>
      <vraag nummer="6">Wat betekent dit voor de concurrentiepositie van de touringcarbedrijven in met name de grensstreek? </vraag>
      <noten afkomstig="vraag">
         <noot nummer="1">Europese Verordening 3620/85</noot>
      </noten>
   </vragen>
   <antwoorden aantal="6">
      <antwoord nummer="1">De vraag heeft aanleiding gegeven de CAO voor het besloten busvervoer te bezien op conformiteit met de regelgeving zoals neergelegd in het Arbeidstijdenbesluit-vervoer. </antwoord>
      <antwoord nummer="2">In artikel 21 van de CAO wordt gesproken over pendelvervoer en internationale lijndiensten langer dan achttien uren. In de CAO worden andere rusttijden gehanteerd dan in het sedert 1998 geldende Arbeidstijdenbesluit-vervoer (Atb-v), doch deze zijn daarmee niet in strijd. Het Atb-v is gebaseerd op Verordening 3820/85/EEG. De meeste pendelritten worden uitgevoerd door twee chauffeurs. Indien het voertuig echter door één bestuurder wordt bestuurd, dient deze in iedere periode van vier- entwintig uur een rusttijd te genieten van ten minste elf achtereenvolgende uren. Deze rusttijd mag drie maal per week worden bekort naar negen achtereenvolgende uren, mits deze verkorting voor het einde van de daarop volgende week wordt gecompenseerd. Ook mag de dagelijkse rusttijd worden opgenomen in twee of drie afzonderlijke perioden tijdens de periode van vierentwintig uur, waarbij één van die perioden ten minste acht achtereenvolgende uren dient te bedragen. In dat geval wordt de minimumduur van de rusttijd op twaalf uur gebracht. In de CAO wordt over de situatie dat slechts één chauffeur het vervoer verricht niet gesproken. lngeval het voertuig wordt bestuurd door twee bestuurders dan geldt dat tijdens iedere periode van dertig uur waarin het voertuig wordt bemand door ten minste twee bestuurders, deze ieder een dagelijkse rusttijd dienen te genieten van ten minste acht achtereenvolgende uren. In de CAO besloten busvervoer wordt een rusttijd van minimaal elf uur voorgeschreven. Deze verlenging van de rusttijd heeft als voordeel dat bestuurders langer dienen te rusten alvorens zij hun reis kunnen voortzetten. </antwoord>
      <antwoord nummer="3">Zie onder vraag 2. </antwoord>
      <antwoord nummer="4">Ook andere lid-staten van de Europese Unie zijn gehouden aan de regels neergelegd in Verordening 3820/85/EEG. lk ben niet op de hoogte van afspraken tussen sociale partners in de andere lid-staten ten aanzien van toegestane afwijkingen. Sociale partners in Nederland hebben – met inachtname van de regels – besloten – binnen de mogelijkheden die het Atb-v biedt – een hoger niveau van bescherming van de arbeids- en verkeersveiligheid na te streven. Dat lijkt mij een nobel streven, ook al zou dit betekenen dat andere ondernemers daardoor in een relatief voordeliger uitgangspositie zouden komen te verkeren. </antwoord>
      <antwoord nummer="5">In de CAO ben ik geen rijschema’s tegengekomen die in strijd zijn met de wettelijke bepalingen. Of deze rijschema’s ook alle worden nageleefd, is een zaak van controle en handhaving. </antwoord>
      <antwoord nummer="6">Zie het antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
