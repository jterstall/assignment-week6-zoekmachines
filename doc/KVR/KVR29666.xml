<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Burg (VVD) aan de ministers voor Wonen, Wijken en Integratie en van Volkshuisvesting, Ruimtelijke Ordening en Milieubeheer over de woningbouwproductie. (Ingezonden 28 juni 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29666
</item>
         <item attribuut="Inhoud">Vragen over de tegenvallende bouwproductiecijfers en de sterke daling van het aantal afgegeven bouwvergunningen.</item>
         <item attribuut="Rubriek">Bouw (Bouwvergunningen) Bouw (Woningbouw)</item>
         <item attribuut="Trefwoorden">Bouwvergunningen Woningbouw</item>
         <item attribuut="Vindplaats">Kamervragen met antwoord 2007-2008, nr. 232, Tweede Kamer</item>
         <item attribuut="Vraagnr_bij_indiening">2060719550</item>
         <item attribuut="Afkomstig_van">Wonen, Wijken en Integratie (WWI) Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Van der Burg</persoon>
         </item>
         <item attribuut="Datum_reaktie">2007-10-11</item>
         <item attribuut="Datum_indiening">2007-06-28</item>
         <item attribuut="Document-id">KVR29666</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="495" allpagenumbers="495 496" vetnummer="2060719550" code="0708tkkvr232" lopendefooter="Tweede Kamer, vergaderjaar 2007–2008, Aanhangsel" filenaam="KVR29666" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="232" onderwerp="" indiendatum="2007-06-28">
         <vrager partij="VVD" oorsprong="parlement">Van der Burg</vrager>
         <vraagt-aan>de ministers voor Wonen, Wijken en Integratie en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="11 oktober 2007), zie ook Aanhangsel Handelingen nr. 2653, vergaderjaar 2006–2007">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het artikel «Oplevering nieuwe huizen valt fors tegen: «Beleid kabinet remt bouwsector»» over de tegenvallende woningbouwproductie? <voetnoot nummer="1"/>
      </vraag>
      <vraag nummer="2">Wat is uw reactie op de meest recente CBS-cijfers over de tegenvallende bouwproductiecijfers? Hoe verklaart u deze daling? </vraag>
      <vraag nummer="3">Hoe verklaart u de sterke daling van het aantal afgegeven bouwvergunningen? </vraag>
      <vraag nummer="4">Hoe verhoudt deze daling zich volgens u tot de ambitie van het kabinet om 80.000 tot 100.000 woningen per jaar te bouwen? </vraag>
      <vraag nummer="5">Onderschrijft u de visie van de Vereniging voor Ontwikkelaars en Bouwondernemers, de NVB, dat deze ontwikkeling onder meer samenhangt met extra kosten die gemaakt moeten worden om te voldoen aan de verscherpte kwaliteits- en milieueisen die sinds 1 januari 2007 gelden? Zo ja, hoe hoog schat u deze extra kosten in en welke consequenties heeft dit voor toekomstig beleid? Zo neen, waarom niet? </vraag>
      <vraag nummer="7">Welke concrete stappen gaat u zetten om de woningbouwproductiecijfers wél te halen? </vraag>
      <noten afkomstig="vraag">
         <noot nummer="1" datum="2007-06-21" bron="Financieel Dagblad">Financieel Dagblad, 21 juni 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Hoewel de meest recente CBS-cijfers (t/m 1e halfjaar 2007) niet zo hoog zijn als gewenst, kan er wanneer het gaat om opgeleverde woningen op dit moment nog niet gesproken worden over een daling. Het aantal opgeleverde woningen is vergelijkbaar met dezelfde periode vorig jaar (in het eerste halfjaar van 2006 werden inclusief de productie anderszins 29.061 woningen gereedgemeld en dit jaar 26.893 woningen), terwijl van een aantal grotere gemeenten (waaronder Amsterdam, Houten en Haarlem) de gegevens over het tweede kwartaal niet ontvangen zijn. Voor 2007 wordt een productie verwacht (incl. de productie anderszins zoals omgebouwde kantoren etc.) van circa 85.000 woningen en er is nog geen aanleiding om deze verwachting bij te stellen, mede vanwege de grote hoeveelheid afgegeven vergunningen in de afgelopen jaren. </antwoord>
      <antwoord nummer="3">De daling van het aantal afgegeven bouwvergunningen in 2007 in vergelijking met 2006 heeft vooral te maken met de piek in het vorige jaar. In 2006 was het aantal afgegeven vergunningen bijzonder hoog (49.157 in het eerste halfjaar van 2006 tegenover 37.404 in het eerste halfjaar van 2007). Dit had destijds te maken met een inhaalslag op de jaren ervoor. Wanneer het aantal afgegeven vergunningen in het eerste halfjaar van 2007 (37.404) nu vergeleken wordt met de jaren vóór 2006 (33.569 vergunningen in het eerste halfjaar van 2003, 30.664 in 2004, 36.587 in 2005), bestaat er landelijk gezien nog altijd een gestaag groeiende lijn. Naast de ontwikkeling van het aantal afgegeven vergunningen geeft het CBS ook het totale aantal woningen waarvoor al wel een vergunning is, maar die nog niet zijn opgeleverd (pijplijn) weer. Eind juni 2007 was de voorraad op te leveren woningen ruim 182.000. Dat is 6% meer dan een jaar eerder. De omvang van de pijplijn is dus ruim 2 jaarproducties nieuwbouwwoningen. </antwoord>
      <antwoord nummer="4">Het blijft de kabinetsambitie dat jaarlijks tussen de 80.000 en 100.000 nieuwe woningen worden gerealiseerd. Dat is ook nodig om de mismatch tussen vraag en aanbod te kunnen oplossen, in kwantitatieve maar ook in kwalitatieve zin. De primaire verantwoordelijkheid voor het bouwen van voldoende woningen ligt bij gemeenten, ontwikkelaars, corporaties en bouwers. De inzet van al die partijen is nodig om de ambitie te kunnen waarmaken. Vanuit mijn positie als verantwoordelijk minister bespreek ik met al deze partijen de door hun ervaren knelpunten en mogelijke oplossingsrichtingen. Dit najaar ontvangt u het actieplan woningproductie. De acties die hierin staan opgenomen toets ik ook met deze partijen op effectiviteit en haalbaarheid. </antwoord>
      <antwoord nummer="5">Nee, dat onderschrijf ik niet. Op 1 januari 2007 zijn geen nieuwe milieueisen van kracht geworden. Op 15 augustus 2006 is de EPC-norm aangescherpt. Dit leidt inderdaad tot lichte kostenstijgingen. In de Knelpuntenmonitor 2007, die in opdracht van marktpartijen (o.a. NVB), corporaties en VROM is uitgevoerd komt dit punt echter niet als een van de belangrijk knelpunten naar voren. Knelpunten die veel prangender naar voren komen zijn bijvoorbeeld het gebrek aan (goed gekwalificeerd) personeel, hogere materiaalkosten, onvoldoende aansluiting tussen vraag en aanbod met als gevolg een moeilijke afzetmarkt en complexe binnenstedelijke bouwlocaties. Ook over dit soort knelpunten spreek ik met de betreffende partijen. Acties om deze knelpunten weg te nemen staan opgenomen in het al eerder genoemde actieplan. </antwoord>
      <antwoord nummer="7">Op dit moment ben ik in gesprek met oa. de bestuurders van de 20 woningbouwregio’s. Ook met hen bespreek ik de knelpunten en mogelijkheden om de woningproductie te bevorderen. Daarbij komen onder andere aan de orde het voorzien in voldoende woningbouwlocaties, de versnelling van procedures, het bevorderen/stimuleren van binnenstedelijk bouwen en hoe daaraan concreet invulling te geven. De acties voortkomend uit deze gesprekken zullen eveneens worden opgenomen in het actieplan woningproductie. </antwoord>
      <noten afkomstig="antwoord"/>
   </antwoorden>
</kvr>
