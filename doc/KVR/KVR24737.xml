<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over stamcelbehandelingen door Cells4health. (Ingezonden 20 december 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24737
</item>
         <item attribuut="Inhoud">Het Centrum Cells4health biedt stamcelbehandeling aan aan patiënten met ernstige en ongeneeslijke ziektes, hoewel voor deze therapie geen wetenschappelijk bewijs bestaat. De Inspectie voor de Gezondheidszorg zou onderzoek moeten doen en er zouden maatregelen genomen moeten worden om patiënten te beschermen.</item>
         <item attribuut="Rubriek">Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Patiënten Ziekenhuizen</item>
         <item attribuut="Vindplaats">Kamervragen met antwoord 2005-2006, nr. 729, Tweede Kamer</item>
         <item attribuut="Vraagnr_bij_indiening">2050605170</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-01-19</item>
         <item attribuut="Datum_indiening">2005-12-20</item>
         <item attribuut="Document-id">KVR24737</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1549" allpagenumbers="1549 1550" vetnummer="2050605170" code="0506tkkvr729" lopendefooter="Tweede Kamer, vergaderjaar 2005–2006, Aanhangsel" filenaam="KVR24737" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="729" onderwerp="" indiendatum="2005-12-20">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-01-19">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het bestaan van het centrum Cells4health waarin stamcelbehandelingen worden aangeboden aan patiënten met ernstige en ongeneeslijke ziektes? <voetnoot nummer="1"/>
      </vraag>
      <vraag nummer="2">Om wat voor centrum gaat het? Betreft het een privé-kliniek? Is hiervoor vergunning aan dit centrum verleend? Zo ja, op basis van welke criteria en regelgeving is deze vergunning verstrekt? Werkt dit centrum samen met reguliere ziekenhuizen of andere gezondheidszorginstellingen? </vraag>
      <vraag nummer="3">Klopt het dat dit centrum patiënten met ernstige aandoeningen zoals multiple sclerose (MS) en de dodelijke spierziekte ALS, misleidt en dat dit centrum beweert dat de gezondheidstoestand van deze patiënten verbetert door bij hen stamcellen weg te halen? Zo ja, wat vindt u hiervan? Hoe beoordeelt u het feit dat wetenschappelijk geen bewijs bestaat dat deze therapie werkt? </vraag>
      <vraag nummer="4">Klopt het dat de Inspectie voor de Gezondheidszorg meerdere klachten heeft gekregen van neurologen? Deelt u de mening dat mochten deze klachten kloppen dit centrum onverantwoord bezig is en dat het centrum onmiddellijk moet stoppen met deze behandelingen? </vraag>
      <vraag nummer="5">Bent u bereid de Inspectie voor de Gezondheidszorg op te dragen naar dit centrum onderzoek te doen en om met maatregelen te komen die deze patiënten beschermen? </vraag>
      <noten afkomstig="vraag">
         <noot nummer="1" datum="2005-12-17" bron="Algemeen Dagblad">Algemeen Dagblad, 17 december 2005</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">Cells4health is een Nederlands bedrijf dat opslag van stamcellen en behandeling met stamcellen aanbiedt. De feitelijke donatie, opslag en behandeling vindt plaats in het buitenland. Voor het aanbieden is geen vergunning vereist en ook niet verstrekt. Het centrum werkt samen met buitenlandse organisaties waar de feitelijke handelingen en behandelingen plaatsvinden. Zo werkt Cells4health samen met laboratoria in Freiburg (Duitsland) en Plymouth (Engeland). Volgens het artikel <voetnoot nummer="1"/>vinden de behandelingen plaats in steden als Istanbul, Dubai en Azerbeidjan. In het kader van een klinisch wetenschappelijk onderzoek wordt samengewerkt met het Medisch Spectrum Twenthe. Voor het gebruik van stamcellen in Nederland ten behoeve van een geneeskundige behandeling van de mens is de Richtlijn 2004/23/EG van het Europees Parlement en de Raad van 31 maart 2004 tot vaststelling van kwaliteits- en veiligheidsnormen voor het doneren, verkrijgen, testen, bewerken, bewaren en distribueren van menselijke weefsels en cellen van toepassing. Deze Richtlijn wordt geïmplementeerd in de Wet Veiligheid en Kwaliteit Lichaamsmateriaal. Genoemde richtlijn is van toepassing op het doneren, verkrijgen, testen, preserveren, bewaren en distribueren van menselijke weefsels en cellen die bedoeld zijn voor toepassing op de mens. Zij is eveneens van toepassing op bereide producten, afkomstig van menselijke weefsels en cellen, bestemd voor toepassing op de mens. Wat betreft op industriële wijze bereide producten, afkomstig van weefsels en cellen, is de richtlijn alleen van toepassing op het doneren, verkrijgen en testen. Deze richtlijn is niet van toepassing op weefsels en cellen die voor autologe transplantatie in één en dezelfde operatie gebruikt worden. De bevoegde autoriteiten in de lidstaten zijn verantwoordelijk voor de uitvoering van de richtlijn en kunnen strengere beschermende maatregelen handhaven of treffen. De bevoegde autoriteiten in de lidstaten moeten ervoor zorgen dat alle in-/uitvoer van menselijke weefsels en cellen uit of naar derde landen voldoet aan de kwaliteits- en veiligheidseisen van deze richtlijn. De in-/uitvoer moet worden verricht door weefselinstellingen die in het bezit zijn van een erkenning, aanwijzing, machtiging of vergunning, teneinde de traceerbaarheid van de weefsels en cellen te waarborgen. </antwoord>
      <antwoord nummer="3">Cells4health zelf geeft aan dat het eigen product bijvoorbeeld «kan helpen om de behandeling van CVA te revolutioneren». De Inspectie voor de Gezondheidszorg onderzoekt momenteel of Cells4health de cliënten goed voorlicht en voldoet aan de regelgeving. Het feit dat een behandeling nog experimenteel is, sluit toepassing niet uit, mits die plaatsvindt in het kader van een wetenschappelijk onderzoek, daarover adequaat gecommuniceerd is («informed consent») en mits voldaan is aan de regels die in Nederland gelden ingevolge de Wet medisch-wetenschappelijk onderzoek met mensen (WMO). De WMO vereist dat voordat een onderzoek kan worden uitgevoerd, over het onderzoeksprotocol een positief oordeel is verkregen van een daartoe bevoegde (medisch-ethische) toetsingscommissie (METC) of in sommige gevallen de CCMO, gelet op de in de wet genoemde toetsingscriteria. Als de informed consent geheel of ten dele in Nederland verkregen wordt, moet het onderzoeksprotocol dus worden goedgekeurd door een METC of de CCMO. Het onderzoek van de IGZ kan over een en ander uitsluitsel geven. </antwoord>
      <antwoord nummer="4" voetnoot="1">In het artikel <voetnoot nummer="1"/>wordt door een neuroloog aangegeven dat het hier om een nog experimentele behandeling gaat. De Inspectie voor de Gezondheidszorg onderzoekt daarom hoe de informatieverstrekking verloopt. Het toezicht door de Inspectie reikt in dit geval niet verder dan de Nederlandse grens. Het toezicht op de buitenlandse centra waar de behandelingen plaatsvinden en het toezicht op de buitenlandse weefselinstellingen waar stamcellen opgeslagen worden, is een verantwoordelijkheid van de betreffende overheden. Sluiting van deze centra door de Nederlandse overheid is niet mogelijk. </antwoord>
      <antwoord nummer="5">De inspectie heeft al een onderzoek naar de werkwijze van Cells4health lopen. Indien wordt vastgesteld dat er sprake is van onverantwoorde zorgverlening in Nederland waarbij niet voldaan wordt aan de geldende beroepsnormen en wetgeving, kan de inspectie maatregelen nemen. </antwoord>
      <noten afkomstig="antwoord">
         <noot nummer="1" datum="2005-12-17" bron="Algemeen Dagblad">Algemeen Dagblad, 17 december 2005</noot>
      </noten>
   </antwoorden>
</kvr>
