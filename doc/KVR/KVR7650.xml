<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) over het stadsdistributieverkeer. (Ingezonden 16 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7650
</item>
         <item attribuut="Rubriek">Verkeer, vervoer en waterstaat (Goederenvervoer) Verkeer, vervoer en waterstaat (Waterkeringen)</item>
         <item attribuut="Trefwoorden">Steden Wegvervoer</item>
         <item attribuut="Vindplaats">Kamervragen met antwoord 1997-1998, nr. 1651, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">1998-08-12</item>
         <item attribuut="Datum_indiening">1998-07-16</item>
         <item attribuut="Document-id">KVR7650</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3395" allpagenumbers="3395 3396" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7650" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1651" onderwerp="" indiendatum="1998-07-16">
         <vrager partij="CDA" oorsprong="parlement">Stroeken</vrager>
         <vraagt-aan/>
      </vraagdata>
      <antwoorddata antwoorddatum="1998-08-12">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel <voetnoot nummer="1"/>«Fluistertruck tegen nachtelijke overlast»? </vraag>
      <vraag nummer="2">Kent u de vele in het artikel opgesomde initiatieven ter beperking van het stadsdistributieverkeer van goederen in grote en middelgrote steden? </vraag>
      <vraag nummer="3">Vinden deze initiatieven plaats onder verantwoordelijkheid van de gemeenten of coördineert u deze initiatieven? </vraag>
      <vraag nummer="4">Op welke wijze worden de projecten, ondersteund door het Platform Stedelijke Distributie, door u gecoördineerd? </vraag>
      <vraag nummer="5">Kunt u inzicht verschaffen in de resultaten van de projecten? </vraag>
      <noten afkomstig="vraag">
         <noot nummer="1" datum="1998-07-8" bron="De Telegraaf">De Telegraaf, 8 juli 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik heb kennis genomen van het artikel «Fluistertruck tegen nachtelijke overlast». </antwoord>
      <antwoord nummer="2">Ja, ik ken de in het artikel opgesomde initiatieven. Deze zijn te vinden op de Internet-website van het Platform Stedelijke Distributie (PSD). Sinds enige tijd heeft het PSD een website. Hierin zijn alle initiatieven opgenomen op het gebied van de stedelijke distributie waarvan het PSD op de hoogte is. In het genoemde artikel is hieruit een selectie gemaakt. </antwoord>
      <antwoord nummer="3">Op landelijk niveau wordt door elf partijen aan de bereikbaarheid, leefbaarheid en transport-efficiency gewerkt binnen het PSD. Het PSD beoogt landelijk een optimale mix tussen deze drie begrippen tot stand te brengen. Dit is geïnstalleerd door de Minister van Verkeer en Waterstaat. Hierin zijn de logistieke beslissers uit het bedrijfsleven, de verladers, de groot- en detailhandel en de vervoerders en de gemeentelijke provinciale en rijksoverheden vertegenwoordigd. Het PSD werkt als kennismakelaar op het gebied van de stedelijke distributie. Het vormt het coördinatiepunt voor ontwikkelingen rond stedelijke distributie. Initiatieven die naar de mening van het PSD negatief zullen uitwerken, op deze «mix» van eisen aan bereikbaarheid, leefbaarheid en transport-efficiency worden ontraden en desgewenst overlegt en adviseert het PSD over hoe wél verder te gaan. In de website zijn alle initiatieven opgenomen van gemeenten die kunnen bijdragen of geen afbreuk doen. Bij sommige projecten speelt het PSD een directe, actieve rol (zie antwoord op vraag 4). Een belangrijke taak van het PSD is het bewaken van uniformiteit en standaardisatie van regelgeving en oplossingen. Een wildgroei aan oplossingen per gemeente moet vermeden worden. Het PSD wil de gemeenten, provincies en het bedrijfsleven daarbij helpen met publicaties en advies. Bij onderstaande initiatieven treedt het PSD op als adviseur. – De ontwikkeling van een prototype van een milieuvriendelijk lichtgewicht stedelijk distributievoertuig, het LPG-voertuig waar TNO-onderzoek voor verricht heeft namens mijn ministerie. – Een ander onderwerp is een gevolg van de MDW-operatie (marktwerking, deregulering en wetgevingskwaliteit). De winkeltijdenwet is gerealiseerd door mijn collega van Economische Zaken (EZ) en de wet milieubeheer door mijn collega van Volkshuisvesting, Ruimtelijke Ordening en Milieubeheer (VROM). Onder deze laatste wet valt een algemene maatregel van bestuur betreffende «piekgeluiden voor het laden en lossen bij detailhandel en ambachtsbedrijven». Deze treedt binnenkort in werking. Met de huidige gebruikte aandrijving en laad- en lostechnieken kan het bedrijfsleven niet aan de gestelde normen voor de avond en nacht voldoen. Om laden en lossen in de avonduren mogelijk te maken wordt gewerkt aan een meerjarenprogramma «minder piekgeluiden bij laden en lossen». Via dit programma dienen tien projecten uitgevoerd te worden door overheid (VROM met EZ en mijn ministerie) samen met het bedrijfsleven. – Het PSD adviseert ook bij onderwerpen als ondergronds transport en buisleidingen, en het tot stand komen van het Nationaal Verkeers- en Vervoerplan. </antwoord>
      <antwoord nummer="4">Het Platform Stedelijke Distributie is in de eerste plaats geïnstalleerd als een «doel-platform», om een spoedige bijdrage te leveren aan oplossingen voor de zich op dit moment voordoende problemen. Het PSD wil samenwerkingsovereenkomsten sluiten met tien voorbeeldprojecten op gebieden waarvan het PSD verwacht dat zij een belangrijke bijdrage zullen leveren aan het verbeteren van de stedelijke distributie. Voor deze projecten is afgesproken dat het PSD de effecten via metingen zal vaststellen. Voor twee van de tien projecten zijn inmiddels samenwerkingsovereenkomsten gesloten. Het betreft projecten die in Amsterdam en ’s-Hertogenbosch gaande zijn. De overige acht projecten zullen geselecteerd worden uit «kansrijke» projecten die in Nederland lopen of uit projecten die het PSD initieert. Bij vele «kansrijke» projecten die in Nederland lopen speelt het PSD een directe, actieve rol. Het onderhoudt hiermee intensief contact. Het PSD geeft adviezen en onderzoekt stimuleringsmogelijkheden. Het betreft onder andere de in het artikel genoemde projecten van Haarlem, Rotterdam, Tilburg en Twente. Soms initieert het PSD nieuwe projecten voor partijen tot het moment dat ze als zelfstandig project verder kunnen. Het project met de mode-branche is hier een voorbeeld van. </antwoord>
      <antwoord nummer="5">Ik kan nog geen inzicht verschaffen in de resultaten van de projecten. Daarvoor is tijd nodig. Voor de projecten Amsterdam en ’s-Hertogenbosch zijn de nul-metingen verricht. De resultaten van de projecten in deze beide steden worden volgend jaar verwacht, zodra de resultaatmeting heeft plaatsgevonden. Dan zal ik de effecten bekend maken. Ik hoop u hiermee voldoende te hebben geïnformeerd. </antwoord>
      <noten afkomstig="antwoord"/>
   </antwoorden>
</kvr>
