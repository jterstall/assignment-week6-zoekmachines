<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) over het gebruik van doping in de Tour de France. (Ingezonden 31 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7674
</item>
         <item attribuut="Inhoud">Vragen gaan onder meer over de handelwijze van de Franse justitie en politie bij de controle op doping in de recente wielerwedstijd Tour de France.</item>
         <item attribuut="Rubriek">Vrijetijdsbesteding (Sport)</item>
         <item attribuut="Trefwoorden">Doping Sport</item>
         <item attribuut="Vindplaats">Kamervragen met antwoord 1997-1998, nr. 1670, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">1998-08-21</item>
         <item attribuut="Datum_indiening">1998-07-31</item>
         <item attribuut="Document-id">KVR7674</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3433" allpagenumbers="3433 3434" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7674" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1670" onderwerp="" indiendatum="1998-07-31">
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="1998-08-21">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebt u kennisgenomen van de gang van zaken in de Tour de France omtrent het gebruik van doping? </vraag>
      <vraag nummer="2">Wat is de huidige Franse wetgeving en de Europese wetgeving ten aanzien van het gebruik van doping? </vraag>
      <vraag nummer="3">Welke afspraken zijn er gemaakt in de Raad van Europa inzake het nemen van bloedmonsters, het afnemen van urine en het uittrekken van haren bij mensen? </vraag>
      <vraag nummer="4">Hebt u inzicht in de handel- en werkwijze van de Franse politie en justitie tijdens de Tour de France en bent u bereid de Tweede Kamer op korte termijn hierover te berichten? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In Frankrijk is het tegengaan van dopinggebruik neergelegd in de Wet van 28 juni 1989 met betrekking tot de preventie en bestrijding van het gebruik van dopingmiddelen bij sportwedstrijden en sportmanifestaties, die aan aantal gedragingen aangaande doping strafbaar stelt. Strafbaar is: – het gebruik van middelen en/of technieken die de prestaties kunstmatig beïnvloeden en het gebruik van maskerende middelen (met betrekking tot de opsporing); – het verschaffen van deze middelen of technieken en het vergemakkelijken of stimuleren van de toepassing ervan; – het verzet tegen bevoegde opsporingsfunctionarissen. De lijst van verboden stoffen in het kader van die wet dateert van 1994. Ook het middel erythropoïtine (EPO) is daarin opgenomen. Krachtens die wet is iedereen die meedoet aan sportwedstrijden, sportmanifestaties en voorbereidingen hierop verplicht mee te werken aan medische, klinische en biologische onderzoeken. Voor de sporter hebben de straffen, althans in eerste instantie, in beginsel een administratief karakter in de vorm van een verbod tot deelname aan wedstrijden. Voor andere betrokkenen ligt de nadruk op gangbare straffen krachtens het Wetboek van strafrecht. De straffen kunnen oplopen van 6 maanden tot 10 jaar gevangenisstraf en/of boetes tot 500.000 FF. De hoogste straffen gelden wanneer er bijzondere middelen in het spel zijn, of wanneer minderjarigen tot dopinggebruik worden aangezet. Behalve de Overeenkomst ter bestrijding van doping (Straatsburg 16 november 1989), waarbij ook andere landen buiten de Raad van Europa zich kunnen aansluiten, is er geen specifieke Europese wetgeving aangaande het terugdringen van doping. Na de aanvaarding door het Koninkrijk der Nederlanden op 11 april 1995 is de Overeenkomst op 1 juni 1995 voor Nederland van kracht geworden. Inmiddels zijn er 34 landen Partij bij de Overeenkomst, waaronder alle EU-landen. De naleving van de Overeenkomst wordt bewaakt door een Commissie van Toezicht («Monitoring Group»). </antwoord>
      <antwoord nummer="3">De Commissie van Toezicht van de Overeenkomst ter bestrijding van doping heeft een aantal Aanbevelingen gedaan waaronder No 1/94 (Standaard urine-afnameprocedures voor dopingcontrole) en de aanvulling daarop in Aanbeveling No 1/95, waarin ook procedures voor de controles buiten wedstrijden zijn vervat. In de vergadering van de Commissie van Toezicht van mei 1998 is een Aanbeveling aangaande bloedafname vastgesteld. Belangrijke elementen met betrekking tot die Aanbeveling zijn: het vaststellen van noodzaak tot het afnemen van bloed in aanvulling op urinemonsters, het geven van informatie aan de te onderzoeken sporters over de methode en de risico’s van bloedafname, het nemen van maatregelen om de risico’s van bloedafname zoveel mogelijk te beperken en het zorg dragen voor het meest geschikte tijdstip van afname. Er zijn in het kader van de Overeenkomst tot dusverre geen afspraken gemaakt omtrent het onderzoeken van hoofdhaar ten behoeve van het aantonen van dopinggebruik. </antwoord>
      <antwoord nummer="4">De Minister van Buitenlandse Zaken houdt mij op de hoogte van de ontwikkelingen rond deze zaak. De betrokken Nederlanders krijgen de gebruikelijke consulaire bijstand. Uit een onderhoud van de Nederlandse Consul met de substituut-procureur te Reims op 10 augustus is het volgende naar voren gekomen: – De Franse autoriteiten hebben onderzoek gedaan in het hotel van de TVM-ploeg in Pamiers op 23 juli en in Albertville op 28 juli. Tijdens dat laatste onderzoek zijn tevens bloed-, urine- en haarmonsters van de renners genomen. – De heren Priem, Moors en Michailov zijn in het kader van deze onderzoeken in hechtenis genomen. De heren Priem en Moors zijn op 11 augustus op borgtocht vrijgelaten. – Betrokkenen worden verdacht van strafbare feiten zoals omschreven in de Franse wet van 28 juni 1989 met betrekking tot de preventie en bestrijding van het gebruik van dopingmiddelen bij sportwedstrijden en sportmanifestaties, alsmede het overtreden van douane-bepalingen m.b.t. invoer en transport van deze middelen en het overtreden van de Wet op de gezondheid. Uit de mij te beschikking staande informatie heb ik begrepen dat de handel- en werkwijze van de Franse politie en justitie tot dusverre volgens de Franse wetgeving verlopen is en ook zonder aanziens des persoons. Ik acht het overigens niet opportuun mij verder te mengen in een zaak die Franse wetshandhaving betreft en die bovendien aldaar nog onder de rechter is. </antwoord>
      <noten afkomstig="antwoord"/>
   </antwoorden>
</kvr>
