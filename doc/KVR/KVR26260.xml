<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de minister van Economische Zaken over kabelfusies. (Ingezonden 22 augustus 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26260
</item>
         <item attribuut="Inhoud">Vragen over berichten over de recente verkoop van kabelbedrijf Casema door de huidige aandeelhouders aan de investeringsmaatschappijen Cinven en Warburg Pincus. Laatstgenoemd bedrijf zou zeggenschap hebben verworven over het vierde kabelbedrijf van Nederland, Multikabel. Beide bedrijven zouden op het punt staan om het tweede kabelbedrijf van Nederland, Essent Kabelcom, te kopen. In 2003 heeft de NMa een fusie tussen Casema en UPC tegengehouden omdat hierdoor daadwerkelijke mededinging op een deel van de Nederlandse markt op significante manier zou worden belemmerd. Indiener stelt dat met de concentraties Multikabel-Casema en Multikabel-Casema-Essent Kabelcom nog grotere marktmacht ontstaat. Kennelijk hebben betrokken partijen de concentraties ter beoordeling voorgelegd aan de Europese Commissie. Indiener wil echter dat de concentraties worden doorverwezen naar de NMa, die een beter inzicht zou hebben in de specifiek Nederlandse situatie (markt wordt voor 90 % bediend door de kabel).</item>
         <item attribuut="Rubriek">Communicatie, media en informatievoorziening (Omroepen) Handel en economie (Mededinging)</item>
         <item attribuut="Trefwoorden">Kabelnetten Mededinging</item>
         <item attribuut="Vindplaats">Kamervragen met antwoord 2005-2006, nr. 2045, Tweede Kamer</item>
         <item attribuut="Vraagnr_bij_indiening">2050617840</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2006-08-29</item>
         <item attribuut="Datum_indiening">2006-08-22</item>
         <item attribuut="Document-id">KVR26260</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4345" allpagenumbers="4345 4346" vetnummer="2050617840" code="0506tkkvr2045" lopendefooter="Tweede Kamer, vergaderjaar 2005–2006, Aanhangsel" filenaam="KVR26260" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2045" onderwerp="" indiendatum="2006-08-22">
         <vrager partij="SP" oorsprong="parlement">Irrgang</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-08-29">
         <antwoorder functie="minister" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat het kabelbedrijf Casema door de huidige aandeelhouders is verkocht voor ca. 2,1 miljard euro aan de investeringsmaatschappijen Cinven en Warburg Pincus? Is het tevens waar dat Warburg Pincus vorig jaar voor ruim 500 miljoen euro de zeggenschap heeft verworven over het vierde kabelbedrijf van Nederland, Multikabel? Zo neen, waarom niet? </vraag>
      <vraag nummer="2">Is het u bekend dat Cinven en Warburg Pincus tevens op het punt staan het tweede Nederlandse kabelbedrijf te kopen, Essent Kabelcom? </vraag>
      <vraag nummer="3">Is het waar dat de Nederlandse Mededingingsautoriteit (NMa) het in 2003, na een uitvoerig eerste-fase onderzoek, aannemelijk achtte dat de destijds beoogde overname van Casema door (het moederbedrijf van) de op dit moment grootste Nederlandse kabelaar UPC (2,3 miljoen TV-abonnees in Nederland) een economische machtspositie zou doen ontstaan of versterken die tot gevolg heeft dat een daadwerkelijke mededinging op (een deel van) de Nederlandse markt op significante wijze wordt belemmerd? Zo neen, waarom niet? </vraag>
      <vraag nummer="4">Is het waar dat de door Cinven en Warburg Pincus beoogde samenvoeging van Multikabel en Casema door de betrokken partijen onlangs niet aan de NMa ter beoordeling is voorgelegd maar aan de Europese Commissie? Zo neen, waarom niet? Zo ja, wat was hier de reden voor? </vraag>
      <vraag nummer="5">Deelt u de opvatting dat de beide stappen naar de vorming van het grootste kabelbedrijf van Nederland, met 3,3 miljoen TV-abonnees, voldoen aan de criteria van artikel 9 Europese Concentratieverordening (CoVo) voor doorverwijzing van de zaak door de Europese Commissie naar de NMa? Zo neen, waarom niet? </vraag>
      <vraag nummer="6">Acht u het wenselijk dat, gelet op de door zowel de NMa als de Onafhankelijke Post en Telecommunicatie Autoriteit (OPTA) opgedane ervaring in de kabelsector en mede gelet op de in Europa uitzonderlijke omstandigheid dat de Nederlandse markt gekenmerkt wordt door de zeer dominante positie van de kabel die duurzaam circa 90% van de TV-huishoudens bedient, de Europese Commissie de beoordeling van zowel de concentratie Multikabel-Casema als de concentratie Multikabel/Casema-(Essent) Kabelcom naar de NMa verwijst? Zo neen, waarom niet? Zo ja, bent u voornemens de Europese Commissie tijdig, dat wil zeggen binnen 15 dagen na 9 augustus jl. in kennis te stellen van deze opvatting om te bevorderen dat de beoordeling van beide concentraties naar de NMa wordt doorverwezen? Zo neen, waarom niet? </vraag>
      <vraag nummer="7">Kunt u deze vragen met spoed beantwoorden? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1" voetnoot="1">Ja, uit de website van Multikabel blijkt de overname van Multikabel door Warburg Pincus en tevens de overname door Cinven en Warburg Pincus van Casema. <voetnoot nummer="1"/>
      </antwoord>
      <antwoord nummer="2" voetnoot="2">Ja, dit is in de media naar voren gebracht. <voetnoot nummer="2"/>
      </antwoord>
      <antwoord nummer="3">De NMa heeft op 6 november 2002 een besluit genomen waarin na een eerste fase onderzoek werd geconcludeerd dat voor de overname van Casema Holding B.V. (Casema) door Liberty Media Corporation (de moedermaatschappij van UPC) een vergunning werd vereist. De NMa had reden om aan te nemen dat als gevolg van deze overname een economische machtspositie kon ontstaan of worden versterkt die tot gevolg heeft dat een daadwerkelijke mededinging op de Nederlandse markt of een deel daarvan op significante wijze wordt belemmerd. Op dit besluit is geen aanvraag om vergunning gevolgd. </antwoord>
      <antwoord nummer="4">De samenvoeging van Multikabel en Pincus is voorgelegd aan de Europese Commissie omdat in deze zaak de in de Europese Concentratieverordening 139/04 neergelegde omzetdrempels zijn overschreden, waardoor de Europese Commissie jurisdictie heeft om de concentratie te beoordelen. </antwoord>
      <antwoord nummer="5">De Europese Commissie dient onder meer van oordeel te zijn dat de desbetreffende overname significante gevolgen dreigt te hebben voor de mededinging op de Nederlandse markt voordat zij op grond van artikel 9 een zaak doorverwijst naar de NMa. De eerste stap voldoet niet aan deze voorwaarde van art. 9, er zijn niet voldoende mogelijke significante gevolgen voor de mededinging op de Nederlandse markten. De tweede stap lijkt hier wel aan te voldoen. Zie verder ook het antwoord op vraag 6. </antwoord>
      <antwoord nummer="6">Zoals aangegeven in vraag 5 acht de NMa het wenselijk om de tweede concentratie in Nederland te laten beoordelen vanwege de mogelijke significante gevolgen voor de mededinging op Nederlandse markten. Zodra de concentratie is gemeld bij de Europese Commissie kan de NMa een verzoek doen tot verwijzing. Dit laat onverlet dat de Nederlandse expertise en ervaring ten aanzien van de kabelsector van de NMa ook bij de eerste concentratie door de Commissie geraadpleegd wordt. </antwoord>
      <antwoord nummer="7">Ja. </antwoord>
      <noten afkomstig="antwoord">
         <noot nummer="1">www.multikabel.nl</noot>
         <noot nummer="2" datum="2006-08-3" bron="Zie Financieel Dagblad">Zie Financieel Dagblad, 3 augustus 2006</noot>
      </noten>
   </antwoorden>
</kvr>
