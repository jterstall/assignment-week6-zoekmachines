<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Mosterd (CDA) aan de staatssecretaris van Onderwijs, Cultuur en Wetenschappen, mw. Adelmund, over de doorstroom van MAVO (VMBO) naar HAVO naar VWO. (Ingezonden 18 oktober 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12607
</item>
         <item attribuut="Inhoud">Vragen over de doorstroom van MAVO naar HAVO naar VWO die moeilijker zou zijn geworden door de tweede fase HAVO/VWO.</item>
         <item attribuut="Rubriek">Voortgezet onderwijs (Onderwijsmethoden)</item>
         <item attribuut="Trefwoorden">Onderwijsmethoden Voortgezet onderwijs</item>
         <item attribuut="Vindplaats">Kamervragen met antwoord 2000-2001, nr. 245, Tweede Kamer</item>
         <item attribuut="Vraagnr_bij_indiening">2000101240</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Mosterd</persoon>
         </item>
         <item attribuut="Datum_reaktie">2000-11-10</item>
         <item attribuut="Datum_indiening">2000-10-18</item>
         <item attribuut="Document-id">KVR12607</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="505" allpagenumbers="505 506" vetnummer="2000101240" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12607" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="245" onderwerp="" indiendatum="2000-10-18">
         <vrager partij="CDA" oorsprong="parlement">Mosterd</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2000-11-10">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Bent u nog steeds van mening dat doorstroom van 4 MAVO (straks VMBO-theoretische leerweg) naar 4 HAVO mogelijk moet zijn evenals de doorstroom van 5 HAVO naar 5 VWO? </vraag>
      <vraag nummer="2">Erkent u dat deze doorstroom door de tweede fase HAVO/VWO moeilijker is geworden en is dit punt voldoende door uw ministerie onderkend? Zo ja, waarom worden deze geluiden dan vanuit het onderwijsveld opgevangen? </vraag>
      <vraag nummer="3">Welke initiatieven denkt u te kunnen ontwikkelen om de doorstroming beter mogelijk te maken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ik ben van mening dat de doorstroom van mavo/ theoretische leerweg naar 4 havo mogelijk moet zijn. Het is echter wel steeds zo geweest dat de doorstroom was bedoeld voor een kleine groep leerlingen: de mavo-leerlingen, waarvan op grond van de examenresultaten kan worden geconcludeerd dat zij havo aan kunnen. Het betreft dus een beperkte groep van ’laatbloeiers’ en leerlingen waarvan achteraf moet worden vastgesteld dat in een eerder stadium van het leertraject de oriëntatie, determinatie en selectie niet optimaal zijn geweest. En ook leerlingen uit achterstandsgroepen die baat hebben bij een wat langere leerweg. Voor al die leerlingen moet de doorstroom mogelijk blijven. Maar het mavo is nooit bedoeld geweest als een reguliere vooropleiding voor het havo. De uitdrukkelijke positionering als voorbereidend middelbaar beroepsonderwijs is hiervan een bevestiging. Dit geldt ook voor de doorstroom van havo naar vwo. Deze doorstroom moet mogelijk zijn, maar is niet de reguliere weg. De uitdrukkelijke positionering in de nieuwe tweede fase van het havo als voorbereidend op het hoger beroepsonderwijs is hiervan een bevestiging. </antwoord>
      <antwoord nummer="2">In de oude situatie omvatte het mavo-examen zes vakken die grotendeels vrij konden worden gekozen. Bij het havo-examen was dat ook zo. De mavo- en de havo-vakken konden dezelfde zijn: dat kon de aansluiting vergemakkelijken. In de nieuwe tweede fase wordt ook de mavo-leerling ermee geconfronteerd dat als hij/zij wil doorstromen naar het havo één van vier voorgeschreven profielen (= vakkenpakketten) moet worden gekozen. Dat kan een probleem zijn, maar is dan toch in principe niet een probleem van de doorstroming mavo-havo maar geen ander probleem dan waarmee elke havo-leerling onvermijdelijk door het nieuwe systeem wordt geconfronteerd: een vrije pakketkeuze kan als lichter worden ervaren dan het profielvoorschrift (maar de profielen leiden tot een betere doorstroming ná het havo-diploma). De doorstroom zal gemakkelijker zijn naarmate het mavo-pakket beter aansluit bij de nieuwe bovenbouw havo en het daarbinnen gekozen profiel. In verband daarmee is reeds in een vroeg stadium scholen erop gewezen dat mavo-leerlingen die de mogelijkheid open willen houden door te stromen naar het havo het beste een pakket kunnen kiezen met wiskunde, Engels en een tweede moderne vreemde taal. Dit is echter – juist om de doorstroom niet te bemoeilijken – in deze overgangssituatie niet als wettelijke eis gesteld. Uit gegevens van de inspectie blijkt dat in 1999 (toen dus alle havo-scholen de profielen hadden ingevoerd) 10,1% van de mavo-leerlingen doorstroomde naar het havo. Ook al was dat percentage in 1998 hoger (13,7%), toch betekent, gelet op de primaire functie van het mavo als voorbereiding op het secundair beroepsonderwijs en de strakkere pakketeisen in de nieuwe bovenbouw havo, een doorstroom van een tiende deel van de mavo-leerlingen naar het havo een substantieel aantal. Daarbij moet worden bedacht dat deze doorstroom al veel eerder is gaan afnemen: in 1990 bedroeg deze nog 19%. Dat deze trend in het jaar van invoering van de nieuwe eisen in het havo wat is versterkt, ligt in de lijn van de verwachting. Zeker ook door de beeldvorming rondom het studiehuis, waardoor mavo-leerlingen tijdelijk mogelijk zijn geremd om voor het havo te kiezen. Bovendien wordt deze dalende tendens mogelijk versterkt door andere factoren die met de nieuwe tweede fase niets te maken hebben maar er in de tijd wel ongeveer mee samenvallen. Determinatie en selectie worden op veel scholen verbeterd naarmate de basisvorming beter vorm krijgt en scholen zich door onderlinge vergelijking meer bewust worden van de verschillen die in dit opzicht tussen scholen bestaan. Deze verschillen hebben hun weerslag op de resultaten van de scholen zoals die publiek worden gemaakt (kwaliteitskaart, pers). Anderzijds speelt op wat langere termijn een omgekeerde ontwikkeling een rol die hetzelfde kwantitatieve effect heeft op de doorstroom. Al enkele decennia lang neemt de havo/vwo-populatie relatief gezien toe. Dat wil zeggen: steeds meer leerlingen die vroeger naar het mavo zouden zijn gegaan, gaan tegenwoordig al in een eerder stadium (de onderbouw) naar het havo. Daardoor zijn er logischerwijze in het mavo steeds minder leerlingen die toch wel voor het havo geschikt zijn en zouden kunnen doorstromen. Wat betreft de doorstroom havo-vwo kan worden opgemerkt dat deze in het oude systeem werd bemoeilijkt doordat de vakkenpakketten verschilden (in vwo zeven vakken in plaats van zes). Ook bij deze doorstroom is er reeds een aantal jaren een ontwikkeling dat deze afneemt, door soortgelijke oorzaken als bij de doorstroom van mavo naar havo. In de profielregelingen is een specifieke bepaling opgenomen om belemmeringen in de doorstroom havo-vwo weg te nemen. De bezitter van het havo-diploma die doorstroomt naar vwo is vrijgesteld van een aantal vwo-vakken die veelal reeds in leerjaar 4 vwo worden afgerond (algemene natuurwetenschappen, geschiedenis en maatschappijleer, culturele en kunstzinnige vorming 1). De havo-profielen sluiten bovendien naar hun inhoud goed aan op de vwo-profielen. Het verschil in taleneisen tussen havo en vwo moet, door de goede en gemotiveerde havo-leerling waarover het moet gaan, zijn te overbruggen met behulp van de school. Door een en ander kan niet worden gesteld dat door de profielen als zodanig de doorstroom havo-vwo is bemoeilijkt. In de praktijk melden scholen die behoren tot de vroege starters zelfs dat het meer dan in het verleden voorkomt dat de aansluiting zo goed kan worden gevonden dat plaatsing van de havo-gediplomeerde in leerjaar 6 vwo mogelijk is. Uit dit laatste mogen geen algemene conclusies worden getrokken. Meer in het algemeen geldt dat door de verschillende invulling die het studiehuis mogelijk maakt de verschillen tussen scholen lijken toe te nemen. Dat acht ik alleen maar positief, maar het betekent ook dat door individuele scholen of zelfs groepen van scholen gesignaleerde verschijnselen op het gebied van de tweede fase (b.v. die betreffende de doorstroom) niet kunnen worden gegeneraliseerd. Met betrekking tot elk denkbaar deelaspect van de nieuwe tweede fase blijken er scholen te zijn die problemen signaleren terwijl andere scholen op precies dezelfde punten juist op successen wijzen. Dat wijst erop dat scholen nog veel van elkaar kunnen leren en maant tot voorzichtigheid bij het nemen van algemene maatregelen op basis van dergelijke signalen. </antwoord>
      <antwoord nummer="3">Gezien de in het antwoord op vraag 2 gegeven overwegingen zie ik geen aanleiding om algemene maatregelen te nemen om de doorstroom beter mogelijk te maken. De doorstroom is en blijft mogelijk. Er is een aantal voorzieningen voor in de regelgeving en de doorstroom vindt ook feitelijk in substantiële omvang plaats. Enige daling in de doorstroom is te verwachten. Dat behoeft het bij voorbaat negatief te worden geduid en de scholen (en leerlingen) maken ook op dit gebied eigen keuzen die moeten worden gerespecteerd. Verder moet worden opgemerkt dat algemene maatregelen in principe de vorm zouden moeten hebben van programmatische aanpassingen (verlichtingen). Die liggen op dit moment niet in de rede, terwijl moet worden aanvaard dat de nieuwe programmatische eisen (vaste vakkenpakketten) voor álle leerlingen in bepaalde mate een verzwaring inhouden. De dit schooljaar genomen maatregelen om tot verlichting te komen maken ook de doorstroom gemakkelijker, meer in het algemeen door het effect van de verlichting als zodanig maar ook meer specifiek doordat met name door de maatregelen betreffende de invulling van het vrije deel het gemakkelijker is geworden de vakkenpakketten op elkaar te laten aansluiten. Een gefundeerd beeld van de doorstroom is alleen te verkrijgen na enkele jaren ervaring: conclusies alleen gebaseerd op het eerste jaar van (algemene) invoering van de profielen zijn niet mogelijk. </antwoord>
      <noten afkomstig="antwoord"/>
   </antwoorden>
</kvr>
