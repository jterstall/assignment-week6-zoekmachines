<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Roethof en De Koning (beiden D66) over een programmaraad in Zuid-Gelderland. (Ingezonden 18 november 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6137
</item>
         <item attribuut="Inhoud">Vragen over het feit dat NUON-dochter Telekabel een programmaraad wil samenstellen voor 12 gemeenten gezamenlijk in Zuid-Gelderland.</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Televisie</item>
         <item attribuut="Vindplaats">Kamervragen met antwoord 1997-1998, nr. 400, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Roethof</persoon>
            <persoon partij="D66">De Koning</persoon>
         </item>
         <item attribuut="Datum_reaktie">1997-12-09</item>
         <item attribuut="Datum_indiening">1997-11-18</item>
         <item attribuut="Document-id">KVR6137</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="819" allpagenumbers="819 820" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6134" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="400" onderwerp="" indiendatum="1997-11-18">
         <vrager partij="D66" oorsprong="parlement">Roethof</vrager>
         <vrager partij="D66" oorsprong="parlement">De Koning</vrager>
         <vraagt-aan/>
      </vraagdata>
      <antwoorddata antwoorddatum="1997-12-9">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hoe beoordeelt u de ontwikkeling in Zuid-Gelderland waar NUON-dochter Telekabel een programmaraad wil samenstellen voor maar liefst 12 gemeenten gezamenlijk? Acht u één programmaraad voor een dergelijk groot gebied wel in overeenstemming met het uitgangspunt van gedifferentieerd kabelaanbod? </vraag>
      <vraag nummer="2">Hoe verloopt in het algemeen de oprichting en samenstelling van de programmaraden? </vraag>
      <vraag nummer="3">Hoezeer mag van het uitgangspunt van de Mediawet van één programmaraad per gemeente worden afgeweken ter wille van de uitzondering voor zogenoemd gekoppelde netten? </vraag>
      <vraag nummer="4">Bent u bereid te bevorderen dat kabelexploitanten per gemeente een gedifferentieerd kabelaanbod aanbieden? </vraag>
      <vraag nummer="5">In hoeverre kan een gemeente ervoor kiezen niet deel te nemen aan een regionale programmaraad, zonder zeggenschap over de kabel daardoor prijs te geven? N.B. Voor de indieners: Op 10-12 vindt een verzamel AO over de media plaats. De positie van de kabelexploitanten/programmaraden staat daar nu niet op de agenda. Wellicht kan het antwoord van de staatssecretaris op de onderhavige vragen aanleiding zijn om e.e.a. aan de agenda van 10-12 toe te voegen. </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Er dient in iedere gemeente waar een draadomroepinrichting aanwezig is een programmaraad te worden ingesteld door de gemeenteraad. Het is niet zo dat de Mediawet voorschrijft dat er per gemeente een afzonderlijke programmaraad dient te zijn. Indien verscheidene gemeenteraden besluiten om een gezamenlijke programmaraad in te stellen dan is dat op zich toegestaan. Het is in eerste instantie aan deze gemeenteraden om te beoordelen of een dergelijke programmaraad nog steeds voldoende representatief is. Het Commissariaat houdt daar toezicht op. Uitgangspunt van de regeling is dat de programmaraad de belangen van de aangeslotenen behartigt. Overigens betekent een gezamenlijke programmaraad niet automatisch dat op alle kabelnetten hetzelfde programmapakket wordt geadviseerd. Het blijft ook dan nog steeds mogelijk dat deze programmaraad voor de verschillende kabelnetten, verschillende adviezen heeft. </antwoord>
      <antwoord nummer="2">Het Commissariaat voor de Media heeft in overleg met de VNG en VECAI nadere uitwerking gegeven aan de regeling inzake programmaraden. VNG en VECAI hebben, in overleg met het Commissariaat, inmiddels ook notities vastgesteld die onlangs naar de gemeenten en kabelexploitanten zijn toegezonden. Er is momenteel nog geen totaal overzicht beschikbaar met betrekking tot het aantal programmaraden dat op basis van de bepaling in de Mediawet reeds is ingesteld. Blijkens de vele vragen die het Commissariaat bereiken, wordt er overal in het land hard gewerkt aan de totstandbrenging van die programmaraden. Het Commissariaat heeft de gemeenten voorgehouden dat 1 mei 1998 de uiterste datum is waarop zij aan hun uit de Mediawet voortvloeiende verplichting moeten hebben voldaan. In de maand april zal terzake door het Commissariaat een inventarisatie plaatsvinden. </antwoord>
      <antwoord nummer="3">Het zesde lid van artikel 82k van de Mediawet schrijft voor dat in de gevallen waar sprake is van gekoppelde kabelnetwerken die daardoor feitelijk als één kabelnetwerk functioneren, er door de onderscheidene gemeenteraden één programmaraad wordt ingesteld. Dit is dus een verplichting voor de betrokken gemeenteraden om een gezamenlijke programmaraad in te stellen. De reden daarvoor is uitsluitend een technische. Waar er sprake is van één kabelnet kan er uiteraard ook maar een soort basispakket worden uitgezonden. Dan ligt het ook voor de hand om voor het kabelnet met één eensluidend advies te komen. </antwoord>
      <antwoord nummer="4">Voor wat betreft de invulling van het basispakket is het aan de programmaraden – en niet aan kabelexploitanten – een gedifferentieerd kabelpakket samen te stellen. De kabelexploitant moet, behoudens uitzonderingen, dit advies opvolgen. De huidige regeling voorziet daar dus al in. De nadere invulling wordt immers op lokaal/regionaal niveau gedaan. Het is aan het inzicht van de gemeenteraden om te beslissen op welke wijze de programmaraden gestalte wordt gegeven. Buiten het basispakket staat het de kabelexploitant vrij zelf pakketten samen te stellen. In het kader van de liberalisering van de mediawetgeving is hiertoe besloten. </antwoord>
      <antwoord nummer="5">Indien er geen sprake is van een gekoppeld net, kan een gemeenteraad in alle vrijheid beslissen niet deel te nemen aan een regionale programmaraad. De gemeenteraad kan dan zelf een eigen programmaraad instellen. De kabelexploitant is gehouden het advies van deze programmaraad te volgen. De gemeente verliest dus geen enkele zeggenschap om een afzonderlijke programmaraad over het uit te zenden basispakket te laten adviseren. Zoals hiervoor bij vraag 3 reeds beantwoord is er in het geval van een gekoppeld netwerk een (technische) noodzaak om met één programmaraad te werken. Ook in het geval van een gezamenlijke programmaraad zal deze echter nog steeds representatief moeten zijn. </antwoord>
      <noten afkomstig="antwoord"/>
   </antwoorden>
</kvr>
