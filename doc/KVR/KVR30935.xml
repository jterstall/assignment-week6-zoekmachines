<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heugten en Blanksma (beiden CDA) aan de ministers van Volkshuisvesting, Ruimtelijke Ordening en Milieubeheer en van Economische Zaken over de bouw van een «megamall». (Ingezonden 25 januari 2008);Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30935
</item>
         <item attribuut="Inhoud">Vragen naar aanleiding bericht (Het Financieele Dagblad, 2 januari 2008) over de plannen in Tilburg voor vestiging van een groot winkelcentrum ('megamall'). Indieners willen weten hoe deze plannen zich verhouden met de Nota Ruimte, waarin gesteld wordt dat 'nieuwe vestigingslocaties voor detailhandel niet ten koste mogen gaan van de bestaande detailhandelsstructuur in wijkwinkelcentra en binnensteden. Welke verkeerskundige gevolgen kan dit hebben voor de stad?</item>
         <item attribuut="Rubriek">Bedrijfsleven en industrie (Midden- en kleinbedrijf) Bedrijfsleven en industrie (Vestigingsbeleid) Verkeer, vervoer en waterstaat (Motorrijtuigen)</item>
         <item attribuut="Trefwoorden">Verkeer Vestigingsbeleid Winkels</item>
         <item attribuut="Vindplaats">Kamervragen met antwoord 2007-2008, nr. 1379, Tweede Kamer</item>
         <item attribuut="Vraagnr_bij_indiening">2070809660</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Van Heugten Blanksma</persoon>
         </item>
         <item attribuut="Datum_reaktie">2008-02-19</item>
         <item attribuut="Datum_indiening">2008-01-25</item>
         <item attribuut="Document-id">KVR30935</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2957" allpagenumbers="2957 2958" vetnummer="2070809660" code="0708tkkvr1379" lopendefooter="Tweede Kamer, vergaderjaar 2007–2008, Aanhangsel" filenaam="KVR30935" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1379" onderwerp="" indiendatum="2008-01-25">
         <vrager partij="CDA" oorsprong="parlement">Van Heugten Blanksma</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Economische Zaken</vraagt-aan>
      </vraagdata>
      <antwoorddata antwoorddatum="2008-02-19">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennis genomen van het artikel ««Mall Tilburg» komt er hoe dan ook»? <voetnoot nummer="1"/>
      </vraag>
      <vraag nummer="2">Welke betrokkenheid heeft u momenteel bij het initiatief in Tilburg? </vraag>
      <vraag nummer="3">Kunt u, gelet op discussies over initiatieven in het verleden en mogelijk nieuwe initiatieven in de toekomst, aangeven of en zo ja, in hoeverre megamall concepten in Nederland mogelijk en gewenst zijn? </vraag>
      <vraag nummer="4" voetnoot="2">Hoe wordt getoetst of dit project, zowel bij de aanvang als op langere termijn, past binnen het uitgangspunt van de Nota Ruimte dat «nieuwe vestigingslocaties voor detailhandel niet ten koste mogen gaan van de bestaande detailhandelsstructuur in wijkwinkelcentra en binnensteden» <voetnoot nummer="2"/>, en wat is uw rol daarbij? </vraag>
      <vraag nummer="5">Hoe ziet u dit project, zoals het nu in de media wordt beschreven binnen de door u voorziene aanscherping van de Winkeltijdenwet, met name ten aanzien van het toeristisch regime in relatie tot het maximaal toegestane aantal koopzondagen per jaar? Zijn de betrokken partijen hierover geïnformeerd, zodat zij daar in de onderzoeksfase reeds rekening mee kunnen houden? </vraag>
      <vraag nummer="6">Hebben de provincies conform de Nota Ruimte gezamenlijk richtlijnen met betrekking tot branchebeperkingen voor perifere detailhandel (zoals genoemd project) opgesteld en heeft u die goedgekeurd? Zo ja, kunt u die aan de Kamer doen toekomen? </vraag>
      <vraag nummer="7">Welke verkeerskundige consequenties zou dit project kunnen hebben? Hoe verhouden deze zich tot de in de Nota Ruimte vereiste waarborgen in het locatiebeleid voor bedrijven en voorzieningen voor aansluitingen op openbaar vervoer en andere (bestaande) verkeers- en vervoersverbindingen? </vraag>
      <noten afkomstig="vraag">
         <noot nummer="1" datum="2008-01-21" bron="Het Financieele Dagblad">Het Financieele Dagblad, 21 januari 2008</noot>
         <noot nummer="2">Paragraaf 2.3.2.6</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Mijn ministerie volgt het initiatief door namens het rijk deel te nemen aan de brede begeleidingsgroep. De begeleidingsgroep heeft een adviserende rol ten aanzien van de onderzoeksvragen. De onderzoeken zijn echter een verantwoordelijkheid van – en worden uitgevoerd door de gemeente Tilburg en de initiatiefnemer OVG/MDG. </antwoord>
      <antwoord nummer="3" voetnoot="1">Het concept van de «megamall» is nieuw in Nederland en lijkt een gevolg van de opschaling in de detailhandel. Het gaat hierbij niet om een factory outlet zoals we die reeds kennen in Nederland. Ten eerste is de omvang veel groter (3 à 4 maal zo groot) en vergelijkbaar met de grootste centra in Europa zoals Bluewater in Londen en Centro in Oberhausen. Ten tweede gaat het om nieuwe totaal winkelconcepten waar naast bijvoorbeeld kleding ook accessoires of woninginrichtingsartikelen worden verkocht, of om merkwinkels waar de totale collectie van één merk te koop is. Tot slot vormt ook leisure een belangrijk onderdeel van het geheel. Het kabinet is van oordeel dat dergelijke initiatieven niet uitgesloten zijn, maar stelt daaraan wel een aantal voorwaarden. Een belangrijke voorwaarde is dat nieuwe vestigingslocaties voor detailhandel niet ten koste mogen gaan van de bestaande detailhandelsstructuur in wijkwinkelcentra en binnensteden. Verder vraagt de schaal van een dergelijk concept om plaatsing in of aansluitend aan het bestaand stedelijk gebied, een zeer zorgvuldige inpassing in het landschap, extra aandacht voor duurzaamheidsaspecten als zorgvuldig ruimtegebruik, energiegebruik en de kwaliteit van de leefomgeving, alsmede een goede ontsluiting via de weg en met het openbaar vervoer. Overigens wijs ik erop, dat in de Nota Ruimte de besluitvorming over concrete projecten in de sfeer van het locatiebeleid voor bedrijven en voorzieningen is gedecentraliseerd naar de medeoverheden. Het IPO heeft daartoe een set richtlijnen opgesteld welke door het vorige kabinet zijn geaccordeerd. Per brief van 10 november 2006 is dat reeds aan uw Kamer medegedeeld (Kamerstuk nr. 26 570, nr 23 herdruk). De richtlijnen zelf ontvangt u als bijlage bij deze antwoorden. <voetnoot nummer="1"/>
      </antwoord>
      <antwoord nummer="4">Op dit moment wordt door de initiatiefnemer OVG/MDG en de gemeente Tilburg een drietal onderzoeken uitgevoerd. Uit de economische effectrapportage zal moeten blijken hoe realistisch en haalbaar deze ontwikkeling is én of aan de voorwaarden in de Nota Ruimte, zoals aangegeven in het antwoord op vraag 3, kan worden voldaan. Het kabinet vertrouwt er op dat de medeoverheden zich op deze voorwaarden zullen baseren. Het rijk zit, zoals ook in het antwoord op vraag 2 aangegeven, aan tafel via de begeleidingscommissie. Op die manier volgt het rijk de ontwikkelingen van zeer nabij. </antwoord>
      <antwoord nummer="5">De gemeente is op de hoogte van de afspraak in het Coalitieakkoord en het voorgenomen beleid van het kabinet met betrekking tot de Winkeltijdenwet. Het is aan de gemeente Tilburg en de initiatiefnemer om al dan niet te anticiperen op mogelijke toekomstige wetswijzigingen. Het rijk speelt op dit terrein geen rol bij de beoordeling van het project. </antwoord>
      <antwoord nummer="6">Zie het antwoord op vraag 3. </antwoord>
      <antwoord nummer="7">Eén van de door de gemeente uit te voeren onderzoeken naar de haalbaarheid van de megamall betreft de aspecten milieu, natuur en bereikbaarheid. Het verkeerskundig deelonderzoek omvat de bereikbaarheid in brede zin inclusief de mogelijkheden en kansen voor hoogwaardige openbaar vervoer alternatieven. De onderzoeken zullen, wanneer zij gereed zijn, een integraal beeld geven over de te kiezen verkeersoplossingen en de benodigde wijzigingen en aanvullingen in de infrastructuur voor auto, fiets en openbaar vervoer. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
