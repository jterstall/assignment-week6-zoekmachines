<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de ministers van Financiën, van Binnenlandse Zaken en Koninkrijksrelaties en van Economische Zaken over de Falcon-constructie. (Ingezonden 30 januari 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25293
</item>
         <item attribuut="Inhoud">Vragen over de zgn. Falcon-constructie waarmee de provincie Friesland haar aandelen in NUON als onderpand gebruikt voor een lening van ten hoogste 400 miljoen euro van private banken. Deze constructie lijkt op de Verhofstadt-constructie, die de Nederlandse minister van Financiën onlangs kwalificeerde als 'een constructie die zeker geen aanbeveling verdient'. Het eerste jaar komt er veel geld binnen, maar in de latere jaren zal een verlies aan inkomsten optreden.</item>
         <item attribuut="Rubriek">Overheidsfinanciën (Provinciale financiën)</item>
         <item attribuut="Trefwoorden">Friesland Provinciale financiën</item>
         <item attribuut="Vindplaats">Kamervragen met antwoord 2005-2006, nr. 1203, Tweede Kamer</item>
         <item attribuut="Vraagnr_bij_indiening">2050607180</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2006-04-05</item>
         <item attribuut="Datum_indiening">2006-01-30</item>
         <item attribuut="Document-id">KVR25293</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2563" allpagenumbers="2563 2564 2565" vetnummer="2050607180" code="0506tkkvr1203" lopendefooter="Tweede Kamer, vergaderjaar 2005–2006, Aanhangsel" filenaam="KVR25293" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1203" onderwerp="" indiendatum="2006-01-30">
         <vrager partij="GroenLinks" oorsprong="parlement">Vendrik</vrager>
         <vraagt-aan>de ministers van Financiën, van Binnenlandse Zaken en Koninkrijksrelaties en van Economische Zaken</vraagt-aan>
      </vraagdata>
      <antwoorddata antwoorddatum="2006-04-5">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Financiën</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u voornemens in te stemmen met de zgn. «Falcon-constructie», waarmee de provincie Friesland haar aandelen in NUON als onderpand gebruikt voor een lening van ten hoogste 400 miljoen euro van private banken? <voetnoot nummer="1"/>
      </vraag>
      <vraag nummer="2">Deelt u de mening, dat hiermee eigenlijk aan frontloading van toekomstige inkomsten van de provincie wordt gedaan, waardoor per saldo – d.w.z. over de gehele periode van belening van aandelen – een verlies aan inkomsten voor de provincie Friesland zal optreden? </vraag>
      <vraag nummer="3" voetnoot="2">Deelt u de mening dat de Falcon-constructie sterke gelijkenis vertoont met de «Verhofstadt-constructie» (België), die de Nederlandse minister van Financiën onlangs kwalificeerde als «een constructie die zeker geen aanbeveling verdient»? <voetnoot nummer="2"/>
      </vraag>
      <vraag nummer="4">Klopt het dat de minister van Financiën naar aanleiding van de «Verhofstadt-constructie» heeft gezegd: «Banken willen altijd geld verdienen. Dat recht wil ik ze niet onthouden, maar zo’n voorstel zou in ons nadeel zijn. Zoiets is een eenmalige maatregel, waarbij je in het eerste jaar veel geld extra binnenkrijgt, maar daar jaren later weer voor moet betalen.»? </vraag>
      <vraag nummer="5">Is het in de vorige vraaggestelde bij de Falcon-constructie ook het geval? Hoeveel verdienen de banken aan deze constructie, cq. hoeveel verliest de provincie Friesland aan inkomsten over de gehele looptijd bezien? </vraag>
      <vraag nummer="6">Is de Falcon-constructie strijdig met de geldende begrotingsregels voor lagere overheden? Zo neen, moeten deze regels niet worden aangescherpt? </vraag>
      <vraag nummer="7">Klopt het dat u een aanbod is gedaan, vergelijkbaar met België? Is dit aanbod door een bank gedaan, die tevens in Friesland c.q. België aan de weg timmert? </vraag>
      <vraag nummer="8">Hoe verhoudt toepassing van de Falcon-constructie zich tot de splitsingswet die binnenkort in de Kamer wordt behandeld? </vraag>
      <vraag nummer="9">Deelt u de mening dat u deze constructie niet behoort goed te keuren? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-12-23" bron="De Leeuwarder Courant">De Leeuwarder Courant, 23 december 2005</noot>
         <noot nummer="2" datum="2005-10-12" bron="Spits">Spits, 12 oktober 2005</noot>
      </noten>
   </vragen>
   <antwoorden aantal="9">
      <antwoord nummer="1">De minister van Economische Zaken (EZ) is verantwoordelijk voor de uitvoering van de bepalingen uit de Elektriciteits- en Gaswet. Uit dien hoofde heb ik daarom bij besluit van 17 maart 2005 (NB. uit hoofde van artikel 93 van de Elektriciteitswet 1998 en artikel 85 van de Gaswet) ingestemd met de overdracht van de aandelen met de aantekening dat de zeggenschap van de provincie Friesland in de netbeheerder niet verminderd mag worden. Aangezien er bij de oprichting van de houdstermaatschappij van het laatste geen sprake was, zijn er met het oog op het verbod op privatisering van de aandelen NUON geen bezwaren tegen de constructie. Verpanding van aandelen is in dat opzicht op zichzelf ook geen bezwaar. Niet toelaatbaar wordt geacht dat daarbij de zeggenschap over zou gaan op de pandnemer. Dit is echter niet het geval bij de Falconconstructie. Dit neemt niet weg dat de constructie overigens ook moet voldoen aan de wet, zoals het zogenaamde «beleningsverbod» van artikel 93b van de Elektriciteitswet 1998 en artikel 85b van de Gaswet. Er zijn geen aanwijzingen dat Falcon de wettelijke kaders te buiten treedt. Voorzover het hier gaat om de Elektriciteitswet en de Gaswet, ziet de NMa daar op toe. Op grond van artikel 158 Provinciewet is overigens de goedkeuring van het Ministerie van Binnenlandse Zaken (BZK) vereist voor het oprichten van de houdstermaatschappij Falcon. De minister van BZK toetst aan de wet en het algemeen belang, en gaat niet op de stoel van de provincie zitten, noch op die van de rechter. Voor de vraag of de gekozen weg aangewezen is voor de behartiging van het aandeelhouderschap Nuon conformeert de minister van BZK zich aan het oordeel van de minister van EZ en de NMa, die als verantwoordelijken voor het beleidsterrein en specifiek toezichthouders eerst aangewezen zijn de wijze van behartiging van dit belang te beoordelen. Wel is, gelet op de Wet financiering decentrale overheden (Wet fido), gekeken naar de toelaatbaarheid van het op deze wijze gebruiken van aandelen, en de degelijkheid van de juridische constructie gelet op mogelijke bestuurlijke of financiële risico’s die aan de transactie zijn verbonden. Dat heeft er toe geleid dat de minister van BZK over enkele aspecten van de aanvraag nog met de provincie zal overleggen. Pas daarna zal de vraag of de oprichting van Falcon goedgekeurd zal worden, definitief kunnen worden beantwoord. </antwoord>
      <antwoord nummer="2">Volgens de provincie Friesland is er sprake van een financieel neutrale operatie voor de provincie en dus geen sprake van een verlies aan inkomsten. Door de constructie worden toekomstige inkomsten, die anders in de toekomst gerealiseerd zouden worden, naar voren gehaald. Het staat de provincie in beginsel vrij om op deze wijze over deze inkomsten te beschikken. Wel is het zo dat kosten zijn verbonden aan deze operatie, die ten laste komen van de provincie (de initiële kosten tot het moment waarop Falcon operationeel wordt) en vervolgens van Falcon (commitment- en rentekosten). </antwoord>
      <antwoord nummer="3">Er zijn zowel verschillen als overeenkomsten tussen de Falcon-constructie en de Belgische casus. De overeenkomst is dat in beide gevallen toekomstige begrotingsontvangsten naar voren worden gehaald via een financiële deal met een commerciële partij. In beide gevallen wordt daarmee de budgettaire ruimte voor de Belgische Staat en de provincie Friesland op korte termijn vergroot. Vanzelfsprekend neemt de toekomstige budgettaire ruimte daarbij naar rato af. Er zijn ook verschillen vast te stellen. De Belgische casus lijkt vooral ingegeven om in 2006 de doelstelling van begrotingsevenwicht te realiseren. De Falcon-casus lijkt vooral ingegeven om al in 2006 en 2007 gebruik te kunnen maken van de in of na 2008 verwachte opbrengsten van de geplande verkoop van de aandelen Nuon. </antwoord>
      <antwoord nummer="4">Ja. </antwoord>
      <antwoord nummer="5">Het antwoord op de eerste vraag is «Ja». Uiteraard zijn aan het naar voren halen van de inkomsten uit de aandelen en het ten dele overnemen van risico’s door de bank kosten verbonden. De provincie heeft aangegeven dat de tarieven van de banken niet voor derden ter inzage zijn. Het afwegen van kosten en baten is evenwel aan de provincie. Het voorgenomen besluit is uitgebreid besproken met Provinciale Staten. De democratische controle op de afweging van kosten en baten dient daar plaats te vinden. Dit overwegende past het niet bij de taak en bevoegdheid van het rijk om bij de provincie navraag te doen naar de aan de constructie verbonden kosten. </antwoord>
      <antwoord nummer="6">De inkomsten uit de constructie moeten worden aangemerkt als incidentele baten. Zolang daar incidentele lasten tegenover staan is er van strijd met de begrotingsregels geen sprake. Dit zal in het kader van het regulier begrotingstoezicht door de minister van BZK nader worden beoordeeld. Voor aanscherping van de begrotingsregels is geen aanleiding. Begrotingsregels hebben tot doel om transparant en sluitend te begroten, niet om bepaalde transacties al dan niet mogelijk te maken. Indien nodig is daarvoor andere wetgeving geëigend. </antwoord>
      <antwoord nummer="7">Het Ministerie van Financiën is in het verleden door verschillende commerciële partijen, met name internationale zakenbanken, benaderd om via constructies, bijvoorbeeld het verkopen van openstaande belastingvorderingen, het begrotingssaldo op korte termijn te verbeteren. Van deze aanbiedingen is geen gebruik gemaakt. Met name achten wij de kosten (fees, winstmarges) die commerciële partijen in rekening brengen bezwaarlijk. Doelmatigheid staat hierbij centraal. Het kabinetsbeleid is er op gericht om via structurele maatregelen zorg te dragen voor houdbare overheidsfinanciën op langere termijn. </antwoord>
      <antwoord nummer="8">Het splitsingswetsvoorstel verbiedt dat tot een groep waar een elektriciteits- of gasnetbeheerder deel van uitmaakt, tegelijkertijd een elektriciteits- dan wel gasproducent, leverancier of handelaar behoort (de commerciële activiteiten). Ook onderling aandeelhouderschap tussen de netbeheerdersgroep en commerciële groep is verboden. Dat verbod zal ook voor de houdstermaatschappij Falcon van de provincie Friesland gelden. Gezien het betrekkelijk geringe belang dat Falcon in NUON krijgt (12,6%), zal de situatie dat de houdstermaatschappij na splitsing van NUON groepsmaatschappij wordt van ofwel het netwerkdeel ofwel het commerciële deel, zich niet voordoen. Theoretisch kan niet worden uitgesloten dat het splitsingsgebod ooit tot gevolg heeft dat moet worden overgegaan tot splitsing van de houdstermaatschappij zelf, overdracht van de aandelen in de netbeheerders aan de provincie of vervreemding van de aandelen van het commerciële bedrijf. Hiervoor moet het belang van Falcon in NUON echter zeer flink toenemen. In dit theoretische geval maakt Falcon (en daarmee de provincie) zelf uit hoe aan de splitsingswet wordt voldaan, er staan hiervoor vele wegen open. </antwoord>
      <antwoord nummer="9">Het Kabinet zou zelf niet ingaan op een dergelijke aanbieding van een commerciële partij ten aanzien van rijksdeelnemingen. Zie ook het antwoord op vraag 7. Wat betreft de goedkeuring door de minister van EZ respectievelijk BZK wordt verwezen naar het antwoord op vraag 1. </antwoord>
      <noten afkomstig="antwoord"/>
   </antwoorden>
</kvr>
