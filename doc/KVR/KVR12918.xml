<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over de kosten voor de laatste verzorging van een overleden familielid. (Ingezonden 10 november 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12918
</item>
         <item attribuut="Inhoud">Vragen over het verschil tussen noodzakelijke zorg en wenselijke zorg na overlijden en de termijn die nabestaanden hebben tot wenselijke zorg te besluiten. Over dit onderwerp heeft Kamerlid Buijs eerder vragen gesteld (Aanhangsel van de Handelingen II, 1999-2000, nr. 971).</item>
         <item attribuut="Rubriek">Gezondheidszorg (Overig) Gezondheidszorg (Zorginstellingen) Gezondheidszorg (Zorgverzekeringen)</item>
         <item attribuut="Trefwoorden">Eigen bijdrage Overlijden Ziekenhuizen Ziektekostenverzekeringen</item>
         <item attribuut="Vindplaats">Kamervragen met antwoord 2000-2001, nr. 515, Tweede Kamer</item>
         <item attribuut="Vraagnr_bij_indiening">2000102280</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2001-01-16</item>
         <item attribuut="Datum_indiening">2000-11-10</item>
         <item attribuut="Tekstcorrecties">In deze Kamervraag is in de voetnoot een verkeerde jaargang vermeld bij de eerdere Kamervragen van Buijs.</item>
         <item attribuut="Document-id">KVR12918</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1063" allpagenumbers="1063 1064" vetnummer="2000102280" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12918" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="515" onderwerp="" indiendatum="2000-11-10">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="16 januari 2001), zie ook Aanhangsel Handelingen nr. 334, vergaderjaar 2000–2001">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kunt u zich uw antwoorden herinneren op mijn eerdere vragen over een aparte rekening voor laatste verzorging van een overleden familielid? <voetnoot nummer="1"/>
      </vraag>
      <vraag nummer="2">Kunt u zich tevens herinneren dat u heeft gesteld dat «het cruciaal in deze is dat de NVZ (...) en eventuele andere organisaties van andere intramurale instellingen met de koepelorganisaties uit de uitvaartbranche tot een gezamenlijk standpunt komen over wat behoort tot de noodzakelijke laatste zorg en wat niet» als uitvloeisel van een desbetreffende uitspraak van de Hoge Raad van 3 december 1999 en dat u «ervan uitgaat» dat deze partijen tot die afspraken zouden komen? </vraag>
      <vraag nummer="3">Hebben bedoelde partijen 5 april 2000 overeenstemming bereikt omtrent het onderscheid tussen «noodzakelijke laatste zorg» en «wenselijke zorg»? Zo ja, wat behelst die afspraak? </vraag>
      <vraag nummer="4">Hoe verklaart u het verschil van opvatting tussen enerzijds de ziekenhuizen en anderzijds de uitvaartverzorgers omtrent de uitvoering van de afspraken in de praktijk? Moet op grond daarvan vastgesteld worden dat er nog geen overeenstemming tussen partijen bestaat? </vraag>
      <vraag nummer="5">Wat is uw opvatting over het feit dat drie uur na het overlijden in het ziekenhuis vanwege dat ziekenhuis tot koelen wordt overgegaan, en dat vervolgens de kosten van deze, conform de afspraken, «wenselijke» in plaats van «noodzakelijke zorg» in rekening worden gebracht, indien een overledene niet binnen die tijd naar elders is overgebracht? </vraag>
      <vraag nummer="6">Vindt u dat koeling van de overledene drie uur na overlijden tot de niet noodzakelijk door het ziekenhuis uit te voeren handelingen behoort, en wilt u uw antwoord toelichten? Wilt u daarbij de betekenis en strekking van genoemd arrest van de Hoge Raad betrekken? </vraag>
      <vraag nummer="7">Kunt u zich voorstellen dat de termijn van drie uur na het overlijden, waarbinnen nabestaanden zich genoodzaakt zien een keuze te maken over waar en door wie de overledene wordt opgebaard en verzorgd, te krap is en zulks organisatorisch temeer geldt wanneer het overlijden in het ziekenhuis ’s nachts of in het weekend plaatsvindt? </vraag>
      <vraag nummer="8">Kunt u zich tevens voorstellen dat nabestaanden zich op deze wijze niet zelden gedwongen zullen zien de niet noodzakelijke laatste, wenselijke zorg ook door het ziekenhuis te laten uitvoeren? </vraag>
      <vraag nummer="9">Deelt u de opvatting dat nabestaanden in een zekere rust en vrijheid tot deze keuze moeten kunnen komen, mede met het oog op de wezenlijke betekenis daarvan voor de rouw- en verdrietverwerking? Zo neen, waarom niet? </vraag>
      <vraag nummer="10">Indien uw antwoord op vraag 9 bevestigend luidt, hoe denkt u daaraan dan vorm te geven, en welke stappen zult u daartoe nemen? </vraag>
      <vraag nummer="11">Is het tevens bekend dat het per instelling in rekening te brengen bedrag voor dezelfde werkzaamheden fors kan verschillen? Hoe wordt dit door u beoordeeld? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="971">Aanhangsel Handelingen, nr. 971, Vergaderjaar 2000–2001.</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Er heeft een overleg plaatsgevonden tussen vertegenwoordigers van NVZ, CTG, ZN, CVZ en de uitvaartzorg, waarin men in principe tot overeenstemming is gekomen over de invulling van «noodzakelijke zorg». Tijdens dit overleg heeft men het begrip niet gedetailleerd uitgewerkt, maar deze overeenstemming heeft haar neerslag gevonden in een lijst met handelingen. Het CVZ heeft nog geen officieel standpunt ingenomen maar heeft desgevraagd aangegeven zich in beginsel te kunnen vinden in de gemaakte afspraken. Onder noodzakelijke zorg wordt het navolgende verstaan. Het gereed maken van de overleden patiënt voor bezoek op de afdeling, het informeren van nabestaanden over de gang van zaken en het gelegenheid geven aan nabestaanden om afscheid te nemen van de overledene op de afdeling. Verder worden eventuele infuuslijnen, catheters en stoma verwijderd alsmede openingen en incisies gesloten. De bezittingen van de overledene worden overgedragen aan nabestaanden en een ontslagformulier wordt ingevuld. Op het lichaam van de overledene wordt identificatiemateriaal aangebracht en de overledene wordt gereed gemaakt voor verder transport. De overledene wordt overgebracht naar een daarvoor bestemde ruimte en afgedekt. Tot slot wordt het lichaam vrijgegeven. </antwoord>
      <antwoord nummer="4">In antwoord drie is al aangegeven dat er nog geen gedetailleerde afspraken zijn tussen NVZ en eventuele andere organisaties van intramurale instellingen met de koepelorganisaties in de uitvaartbranche. Verschillen in uitvoering kunnen voortvloeien uit interpretatieverschillen. Mij is niet bekend dat de uitvaartwereld problemen zou hebben met de gemaakte afbakening tussen «noodzakelijk» en «wenselijk». </antwoord>
      <antwoord nummer="5">Partijen hebben hierover met elkaar afspraken te maken. Die afspraken vormen voor mij een gegeven. </antwoord>
      <antwoord nummer="6">Partijen hebben met elkaar af te spreken over wat onder «noodzakelijke» en wat onder «wenselijke zorg» dient te worden verstaan. Die afspraken vormen voor mij een gegeven. Het arrest van de Hoge Raad gaat in op de vraag welke handelingen in de laatste verzorging onder de WTG vallen. Partijen, in casu VNZ en CTG, dienen in dat licht overeenstemming te hebben welke handelingen onder de WTG vallen en welke niet, dit om te voorkomen dat de WTG wordt overtreden. Overtreding van de WTG is immers een strafbaar feit op grond van de Wet economische delicten. </antwoord>
      <antwoord nummer="7">Ik kan mij voorstellen dat een termijn van drie uur na het overlijden, waarbinnen nabestaanden zich genoodzaakt zien een keuze te maken over waar en door wie de overledene wordt opgebaard en verzorgd, erg krap is. Doch ik zie hierbij in organisatorisch opzicht geen verschil tussen de situatie waarin het overlijden ’s nachts of in het weekend thuis plaatsvindt of in een ziekenhuis. </antwoord>
      <antwoord nummer="8">Ik kan mij voorstellen dat nabestaanden indien zij de keuze hebben, de niet noodzakelijke laatste, wenselijke zorg door het ziekenhuis laten verrichten. Ik kan mij ook voorstellen dat de termijn van drie uur een zekere druk legt om tijdig te besluiten daaromtrent. Naar mijn mening is de termijn van drie uur in beginsel echter voldoende om nabestaanden zich niet gedwongen te laten voelen de niet noodzakelijke laatste, wenselijke zorg ook door het ziekenhuis te laten uitvoeren. </antwoord>
      <antwoord nummer="9">Ja, ik deel de opvatting dat nabestaanden in een zekere rust en vrijheid tot deze keuze moeten kunnen komen. De eerste tijd na een overlijden kenmerkt zich echter altijd door het moeten maken van moeilijke en emotionele keuzen. Voor zover mij bekend bieden ziekenhuizen nabestaanden ook deze rust en vrijheid, zij het dat indien een langer verblijf van de overledene in het ziekenhuis gewenst is, dat «wenselijke» en niet «noodzakelijke» laatste zorg is. </antwoord>
      <antwoord nummer="10">Ik ben niet voornemens stappen in dezen te ondernemen. Het is aan partijen om de gemaakte afspraken te evalueren en – indien zij dat nodig achten– te wijzigen. </antwoord>
      <antwoord nummer="11">Dat is mij, behoudens een artikel in het Algemeen Dagblad van 12 juli 2000, niet vanuit eigen onderzoek bekend. Dat er prijsverschillen zijn tussen instellingen voor gelijksoortige werkzaamheden acht ik echter niet bezwaarlijk en in lijn met de consequenties van deregulering binnen de volksgezondheid. </antwoord>
      <noten afkomstig="antwoord"/>
   </antwoorden>
</kvr>
