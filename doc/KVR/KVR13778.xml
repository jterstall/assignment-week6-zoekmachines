<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jurgens (PvdA) op 15 mei 2001 medegedeeld aan de minister van Buitenlandse Zaken betreffende het Nederlands beleid ten aanzien van Turkije.; Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13778
</item>
         <item attribuut="Inhoud">Vragen over de Turkse kandidatuur voor het EU-lidmaatschap en over het lidmaatschap van Turkije van de Raad van Europa in relatie tot de mensenrechtenschendingen in Turkije.</item>
         <item attribuut="Rubriek">Internationale betrekkingen (Europese Unie) Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">EU Internationale betrekkingen Mensenrechten Raad van Europa Turkije</item>
         <item attribuut="Vindplaats">Kamervragen met antwoord 2000-2001, nr. 17, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Jurgens</persoon>
         </item>
         <item attribuut="Datum_reaktie">2001-06-01</item>
         <item attribuut="Datum_indiening">2001-05-15</item>
         <item attribuut="Document-id">KVR13778</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="35" allpagenumbers="35 36" vetnummer="" code="" lopendefooter="Eerste Kamer, vergaderjaar 2000–2001, Aanhangsel" filenaam="KVR13778" issn-nummer="ISSN 0921 - 738x" uitgever="Sdu Uitgevers ’s-Gravenhage 2001"/>
      <vraagdata vraagnummer="17" onderwerp="" indiendatum="">
         <vrager partij="PvdA" oorsprong="parlement">Jurgens</vrager>
         <vraagt-aan/>
      </vraagdata>
      <antwoorddata antwoorddatum="2001-06-1">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Waarom heeft de regering in haar brief van 22 maart 2001 aan de Tweede Kamer inzake «Nederlands beleid ten aanzien van Turkije» (25 206 nr. 4 en opnieuw in haar vervolgbrief, 3 mei 2001 (25 206 nr. 5 wel een paragraaf opgenomen over «Turkije in de Europese Unie» , maar niet een paragraaf over «Turkije en de Raad van Europa», hoewel Turkije wel lid is van de Raad van Europa maar niet van de EU? </vraag>
      <vraag nummer="2">Welk beleid voert de regering in het Comité van Ministers van de Raad van Europa nu Turkije zich ten aanzien van een veelsoortigheid van schendingen van mensenrechten in het kader van de Raad van Europa moet verantwoorden, omdat deze schendingen strijden met de verplichtingen op het gebied van democratie en rechtsstaat die Turkije op zich heeft genomen als lid van de Raad van Europa? </vraag>
      <vraag nummer="3">Beschikt de regering over een overzicht van de gevallen waarin Turkije beslissingen van het Europees Hof van de rechten van de mens in Straatsburg, waarbij Turkije is veroordeeld, niet ten uitvoer heeft gelegd? </vraag>
      <vraag nummer="4">Is de regering bereid om, gezien het hiervoor gevraagde, een aanvullende brief te sturen, thans aan de Eerste Kamer, waarin het in vraag 1 gesignaleerde tekort wordt aangevuld? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De in de vraag genoemde brieven aan de Tweede Kamer zijn gestuurd respectievelijk ter voorbereiding op en als verslag van het staatsbezoek van de Turkse president Ahmet Necdet Sezer aan Nederland. Zij geven derhalve geen uitputtend overzicht van de stand van zaken, maar zijn toegespitst op de onderwerpen die tijdens genoemd bezoek ter tafel zouden kunnen komen. Met name de Turkse kandidatuur voor EU-lidmaatschap rechtvaardigde behandeling daarvan in een aparte paragraaf. </antwoord>
      <antwoord nummer="2">Zoals bekend acht de regering uitspraken van het Europees Hof voor de Rechten van de Mens bindend. Turkije wordt er dan ook op aangesproken, onder andere in het Comité van Ministers van de Raad van Europa, aan die uitspraken gevolg te geven. </antwoord>
      <antwoord nummer="3">Volgens gegevens van de sectie die binnen het secretariaat van de Raad van Europa verantwoordelijk is voor het monitoren van de tenuitvoerlegging van uitspraken van het Hof voor de Rechten van de Mens, heeft Turkije sinds 1995 in 14 zaken geheel voldaan aan een uitspraak van het Hof. Zoals bekend kan een Hofuitspraak noodzaken niet alleen tot maatregelen ten guste van de individuele klager, maar ook tot algemene maatregelen ter voorkoming van soortgelijke schendingen in de toekomst. Naast genoemde 14 Hofuitspraken waaraan door Turkije is voldaan, zijn er nog ruim 80 Hofuitspraken waaraan Turkije niet of ten dele heeft voldaan, aldus het Raad van Europa-secretariaat. In tweederde daarvan gaat het in het bijzonder om het treffen van eerdergenoemde algemene maatregelen. Deze algemene maatregelen bestrijken zes aandachtsgebieden: – Vrijheid van meningsuiting, vanaf 1998; – Verbod op politieke partijen, vanaf 1996; – Controle op politie-optreden, met name voor wat betreft marteling, vanaf 1996; – Het strafprocesrecht, vanaf 1997; – Het ontbreken van de mogelijkheid van heropenen van een proces, vanaf 1998; – Diverse zaken in verband met de situatie op Noord-Cyprus, vanaf 1996. Het Comité van Ministers beziet thans hoe door middel van gerichte Aanbevelingen de tenuitvoerlegging door Turkije van de Hofuitspraken kan worden bevorderd. Genoemde aandachtsgebieden maken ook deel uit van de partnerschapsovereenkomst tussen de Europese Unie en Turkije en zijn ook in dat kader prioritair. </antwoord>
      <antwoord nummer="4">De positie van Turkije als lidstaat van de Raad van Europa is niet een wezenlijk andere dan die van andere lidstaten. Ook op het gebied van naleving van Hofuitspraken staat Turkije niet alleen binnen de Raad van Europa. Dat laat de noodzaak onverlet om Turkije er op te wijzen dat uitspraken van het Hof dienen te worden uitgevoerd, en te bevorderen dat in de Turkse wet- en regelgeving meer structurele maatregelen worden getroffen. Geslaagd voorbeeld van een dergelijke maatregel is overigens de inmiddels doorgevoerde Turkse grondwetswijziging tot afschaffing van militaire rechters bij de Staatsveiligheidsgerechtshoven. </antwoord>
      <noten afkomstig="antwoord"/>
   </antwoorden>
</kvr>
