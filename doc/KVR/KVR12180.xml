<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Geluk (VVD) aan de staatssecretaris van Landbouw, Natuurbeheer en Visserij over residuen van bestrijdingsmiddelen op aardbeien. (Ingezonden 11 juli 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12180
</item>
         <item attribuut="Inhoud">Vragen naar aanleiding van het persbericht van Milieudefensie, Stichting Natuur en milieu, Greenpeace en de Consumentenbond van 7 juli 2000 over 'illegaal gif op aardbeien'.</item>
         <item attribuut="Rubriek">Landbouw (Bestrijdingsmiddelen) Landbouw (Landbouwproducten)</item>
         <item attribuut="Trefwoorden">Bestrijdingsmiddelen Fruit</item>
         <item attribuut="Vindplaats">Kamervragen met antwoord 1999-2000, nr. 1704, Tweede Kamer</item>
         <item attribuut="Vraagnr_bij_indiening">2990013750</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="VVD">Geluk</persoon>
         </item>
         <item attribuut="Datum_reaktie">2000-08-23</item>
         <item attribuut="Datum_indiening">2000-07-11</item>
         <item attribuut="Document-id">KVR12180</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3837" allpagenumbers="3837 3838" vetnummer="2990013750" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12180" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1704" onderwerp="" indiendatum="2000-07-11">
         <vrager partij="VVD" oorsprong="parlement">Geluk</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-08-23">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Heeft u kennisgenomen van het persbericht van Milieudefensie, Stichting Natuur en Milieu, Greenpeace en de Consumentenbond van 7 juli jl. over «illegaal gif op aardbeien»? </vraag>
      <vraag nummer="2">Zijn de aangetroffen hoeveelheden bestrijdingsmiddelen schadelijk voor de volksgezondheid? </vraag>
      <vraag nummer="3">Hoe is het mogelijk dat verse groente- en fruitproducten verkocht kunnen worden, op blijkbaar grote schaal met te hoge residuwaarden zonder dat hierop een afdoende controle plaatsvindt? </vraag>
      <vraag nummer="4">Vindt er voldoende controle plaats op gebruik van illegale bestrijdingsmiddelen? </vraag>
      <vraag nummer="5">Wie is hier in overtreding en wordt daar tegen opgetreden? Zo nee, waarom niet? </vraag>
      <vraag nummer="6">Kunt u aangeven of het hier een product betreft van Nederlandse bodem of dat hierbij sprake is van import? </vraag>
      <vraag nummer="7">Worden geïmporteerde verse groente- en fruitproducten aan een deugdelijke controle op residuen onderworpen en door wie? </vraag>
      <vraag nummer="8">Welke maatregelen bent u voornemens te treffen om dit soort forse overtredingen van de wet te voorkomen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Neen. Voor kinderen van 1 tot 6 jaar zijn innameberekeningen uitgevoerd door het RIKILT, die zijn gebaseerd op de hoogste, gemeten residuwaarden uit de rapportage van Milieudefensie. Dit is gebeurd in opdracht van het Ministerie van VWS. Als maatstaf voor de aardbeienconsumptie voor deze categorie kinderen is uitgegaan van de gegevens van de Voedselconsumptiepeiling 1998. De innameberekeningen laten zien dat voor geen enkel gewasbeschermingsmiddel grenzen zijn overschreden, die de volksgezondheid voor deze categorie consumenten in gevaar brengen. Aangezien dit als de meest gevoelige groep wordt gezien, kan worden geconcludeerd dat er geen gevaar voor de volksgezondheid is. </antwoord>
      <antwoord nummer="3 en 7">Groente- en fruitproducten die binnen de EU worden geproduceerd en op de markt worden gebracht, worden niet preventief gekeurd. Op grond van geharmoniseerde regels controleert elke lidstaat steekproefsgewijze de producten die op de markt komen ongeacht de bestemming. De Keuringsdienst van Waren (KvW) van het Ministerie van VWS controleert repressief of producten op de Nederlandse markt voldoen aan de Nederlandse c.q. Europese wetgeving. Dit gebeurt steekproefsgewijze en zonder onderscheid naar herkomst van de producten. Op grond van de bevindingen van de KvW kan worden geconcludeerd dat slechts in een gering deel van alle onderzochte monsters de wettelijke normen voor residuen van gewasbeschermingsmiddelen worden overschreden. Op het gebruik van gewasbeschermingsmiddelen wordt, ook steekproefsgewijze, controle uitgeoefend door de Algemene Inspectie Dienst (AID) van het Ministerie van LNV. </antwoord>
      <antwoord nummer="4">De controle op het gebruik van gewasbeschermingsmiddelen in consumptieve teelten is een prioriteit van de AID. Om die reden is ook in 2000, ruim voor het bekend worden van deze zaak, door de AID een reeks monsters van aardbeienplanten genomen. In deze monsters is geen cyprodinil aangetroffen. Cyprodinil is in Nederland een toegelaten gewasbeschermingsmiddel op de teelt van appel en peer, maar niet op de teelt van aardbei. Vandaar dat in het persbericht van «illegaal gif» wordt gesproken. Het voorhanden of in voorraad hebben van cyprodinil op bedrijven waar andere teelten aanwezig zijn dan appel en peer, is niet strafbaar. Illegaal gebruikt is, buiten heterdaad, dan ook niet eenvoudig te bewijzen. Het is voor de AID wel aanleiding voor nader onderzoek. Het vinden van residuen bij de repressieve controle van producten door de KvW is nog geen overtuigend bewijs van illegaal gebruik. De AID wordt in zo’n geval wel door de KvW ingelicht teneinde nader onderzoek te kunnen instellen. </antwoord>
      <antwoord nummer="5">Zoals reeds gemeld, is de toepassing van cyprodinil op aardbei niet toegestaan omdat voor die toepassing (nog) geen toelating door de fabrikant is aangevraagd. Indien residuen van cyprodinil worden aangetroffen op aardbeien, dan kan dit duiden op illegaal gebruik van het middel door de teler, die daarmee in overtreding is. Dit wordt onderzocht en zonodig wordt tegen die overtreder opgetreden. Overigens, cyprodinil is wel toegelaten voor de teelt van aarbeien in België; ten opzichte van de daar gestelde residu-norm kent géén van de gemeten partijen een overschrijding. In de Nederlandse wetgeving is geen norm voor cyprodinil in aardbeien gesteld. De aanwezigheid van residuen van cyprodinil kan dus ook het gevolg zijn van import vanuit België, of een ander land waar het gebruik van dit middel op aardbeien is toegelaten. Op grond van de principes van de interne markt kan tegen producten uit andere EU-lidstaten niet worden opgetreden indien de daar geldende norm niet wordt overschreden tenzij er duidelijke aanwijzingen voor een risico voor de volksgezondheid zijn. </antwoord>
      <antwoord nummer="6">In het rapport van Milieudefensie gaat het om producten van zowel Nederlandse als Belgische oorsprong. </antwoord>
      <antwoord nummer="8">Momenteel wordt reeds onderzoek gedaan naar zogenaamde «early warning systemen», die de controlerende instanties eerder op het spoor van bijvoorbeeld illegaal gebruik kunnen brengen. Er ligt hier ook een verantwoordelijkheid van de sector en de gehele keten. Over deze problematiek is voor de sector glastuinbouw reeds een tussenrapportage verschenen van de Commissie Gewasbescherming Glastuinbouw (Commissie Alders). Het definitieve rapport zal naar verwachting dit najaar verschijnen. Ik zal mij beraden over de bevindingen van de commissie en bezien of deze ook voor andere sectoren kunnen worden toegepast. </antwoord>
      <noten afkomstig="antwoord"/>
   </antwoorden>
</kvr>
