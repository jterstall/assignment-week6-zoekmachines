<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oudkerk en Vliegenthart (beiden PvdA) over de reserve van de Stichting Uitvoering Omslagregeling. (Ingezonden 16 mei 1995); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1599
</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziekenfondsverzekering Ziektekostenverzekeringen</item>
         <item attribuut="Vindplaats">Kamervragen met antwoord 1994-1995, nr. 951, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
            <persoon partij="PvdA">Vliegenthart</persoon>
         </item>
         <item attribuut="Datum_reaktie">1995-06-23</item>
         <item attribuut="Datum_indiening">1995-05-16</item>
         <item attribuut="Document-id">KVR1599</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1941" allpagenumbers="1941 1942 1943" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="951" onderwerp="" indiendatum="1995-05-16">
         <vrager partij="PvdA" oorsprong="parlement">Oudkerk</vrager>
         <vrager partij="PvdA" oorsprong="parlement">Vliegenthart</vrager>
         <vraagt-aan/>
      </vraagdata>
      <antwoorddata antwoorddatum="1995-06-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bedraagt de reserve van de Stichting Uitvoering Omslagregeling (SUO) in 1994 f 150 mln gulden, dat wil zeggen f 68 mln gulden hoger dan u in februari van dit jaar als geraamd saldo aan de Kamer liet weten? <voetnoot nummer="1"/>
      </vraag>
      <vraag nummer="2" voetnoot="2">Had de door u tijdens het algemeen overleg van 8 februari <voetnoot nummer="2"/>jongstleden aangekondigde gedachtenwisseling met de SUO ten aanzien van de mogelijkheden om de communicatie, ook in de richting van de Kamer, te verbeteren, er niet toe moeten leiden dat de Kamer van deze nieuwe cijfers op de hoogte zou zijn gebracht? Wat waren de resultaten van deze gedachtenwisseling? </vraag>
      <vraag nummer="3">Vindt u een dergelijke bijstelling van de raming aanvaardbaar? Zo ja, waarom? </vraag>
      <vraag nummer="4">Waarom vallen de reserves van de SUO altijd hoger uit dan de ramingen, en nooit lager? </vraag>
      <vraag nummer="5">Is het juist, dat de SUO reserves kan vormen en geheel zelfstandig de hoogte van die reserves kan vaststellen terwijl daarvoor geen wettelijk kader aanwezig is? </vraag>
      <vraag nummer="6">Bent u bereid wettelijk vast te leggen welk deel van de meeropbrengsten van de WTZ-omslagbijdrage gebruikt mag worden om schommelingen in de hoogte van de premies op te vangen en welk deel gebruikt mag worden voor reservevorming? </vraag>
      <vraag nummer="7">Waaruit bestaat de vergoeding uit de omslagregeling aan de verzekeraars? Wordt behalve het verschil tussen ontvangen premie en uitgekeerde schade ook een vergoeding voor administratieve kosten uitgekeerd? Zo ja, hoe hoog is deze vergoeding en hoe wordt deze vastgesteld? </vraag>
      <vraag nummer="8">Kunt u de verzekerden die de omslagbijdrage van f 414 per persoon per jaar moeten betalen uitleggen waarvoor zij precies betalen? </vraag>
      <vraag nummer="9">Bent u bereid op korte termijn een notitie aan de Kamer te zenden waarin de ontwikkeling van de WTZ en een inventarisatie van oplossingsrichtingen worden belicht? </vraag>
      <vraag nummer="10">Is, zoals toegezegd tijdens het algemeen overleg van 8 februari jongstleden , al met de SUO gesproken over de vraag of de Vereniging Zorgverzekeraars Nederland ook mensen kan voordragen voor het bestuur van de SUO die niet direct uit eigen kring voortkomen, maar met verstand van zaken in het bestuur kunnen functioneren? Zo ja, wat waren de resultaten van dit gesprek? </vraag>
      <noten afkomstig="vraag">
         <noot nummer="2"/>
         <noot nummer="1">Het Financie¨le Dagblad, 4 mei 1995; Brief van de minister van Volksgezondheid, Welzijn en Sport, inzake de ontwikkeling WTZ-omslagtekort, dd. 6 februari 1995, ter inzage bij de vaste commissie voor VWS; nr. VWS-95-141</noot>
         <noot nummer="2" documenttype="Kamerstuk" kamerstuk-id="23 900 XVI" documentnummer="57">Kamerstuk 23 900 XVI, nr. 57</noot>
      </noten>
   </vragen>
   <antwoorden aantal="8">
      <antwoord nummer="1">Uit de mij recentelijk door de Stichting uitvoering omslagregeling WTZ (SUO) ter beschikking gestelde informatie blijkt dat thans ten aanzien van de omslagperiode 1994/1995 (tekort 1994, gefinancierd door de omslagbijdrage in 1995) een positief saldo van ca. f 196 miljoen wordt geraamd. Dat is ruim f 100 miljoen hoger dan ik bij brief van 6 februari 1995 (VMP/FAV-95420) aan de vaste commissie voor Volksgezondheid, Welzijn en Sport liet weten. Voor de volledigheid merk ik op dat dit een raming betreft van de omvang van de stijging van de reserve (voorziening), zoals die ultimo 1995, na afronding van de omslagperiode 1994/1995, naar verwachting zal bestaan. Het cumulatief saldo van de voorziening binnen de WTZ-omslagregeling zal dan naar verwachting f 748 miljoen bedragen. 2, 3 Op 11 mei jongstleden heb ik overleg gevoerd met het bestuur van de SUO. In dat overleg zijn afspraken gemaakt die moeten leiden tot een betere communicatie tussen de SUO en derden. Tevens is een protocol opgesteld inzake het minimaal te voeren overleg en de tenminste door de SUO aan het ministerie van Volksgezondheid, Welzijn en Sport te verstrekken informatie. De aan deze afspraken voorafgegane voorbereidingen hadden hun vruchten reeds afgeworpen. Dit moge blijken uit het feit dat aan het Financie¨le Dagblad de jaarstukken van de SUO ter beschikking waren gesteld, hetgeen leidde tot een aantal artikelen over de WTZ-omslagregeling en de SUO in de editie van 4 mei 1995 van dat dagblad. Uit het antwoord op vraag 1 moge blijken dat de SUO ook overigens de afspraken inzake informatieoverdracht richting ministerie van Volksgezondheid, Welzijn en Sport correct nakomt. De recent door de SUO verschafte gegevens worden thans nog bestudeerd. Binnenkort zal ik de Tweede Kamer separaat van de nieuwste inzichten omtrent de ontwikkeling van de WTZ-omslagregeling op de hoogte stellen. </antwoord>
      <antwoord nummer="4">Tijdens het algemeen overleg met de vaste commissie voor Volksgezondheid, Welzijn en Sport op 8 februari 1995 heb ik al geconstateerd dat de SUO noodzakelijkerwijze aan de voorzichtige kant moet ramen, vooral waar het de jaarlijkse vaststelling van het bedrag van de individuele WTZ-omslagbijdrage betreft. In beginsel dient door de omslagbijdrage immers het tekort van het voorafgaande jaar ten volle gedekt te worden. Te lage ramingen zouden tekortverhogend werken, hetgeen zou doorwerken in een hogere omslagbijdrage. Een hogere voorziening leidt daarentegen tot beperking van het omslagtekort, aangezien die middelen – zoals al vaker is uiteengezet – worden aangewend in de sfeer van de voorfinanciering, hetgeen tot daling van de rentekosten leidt. Een tweede voordeel van een toenemende voorziening is dat het naijlend effect, dat aan de omslagregeling inherent is, langzaamaan wordt gee¨limineerd. Hierdoor wordt de zogenaamde laatste-jaarproblematiek in stappen opgelost, waardoor toekomstige politieke besluitvorming inzake het stelsel van ziektekostenverzekeringen niet meer, althans minder, door deze toch aanzienlijke financie¨le claim belemmerd zal worden. Ik informeerde de vaste commissie voor Volksgezondheid, Welzijn en Sport over dit standpunt met mijn brief van 11 november 1994 (VMP/FAV-943327). </antwoord>
      <antwoord nummer="5">De SUO is als enige bevoegd tot vaststelling van het bedrag van de individuele WTZ-omslagbijdrage. Indien die omslagbijdrage door de SUO hoger wordt vastgesteld dan op grond van de ramingen kostendekkend noodzakelijk zou zijn, zal – met de kanttekening dat het toch steeds om ramingen gaat – inderdaad de voorziening toenemen. In het verleden heeft een dergelijke «opslag» op de omslagbijdrage wel plaatsgevonden. Op verzoek van het vorige kabinet heeft de SUO in de jaren 1993 en 1994 die opslag beperkt. Zoals u bekend is heb ik eind vorig jaar overleg gevoerd met SUO over de vaststelling van de omslagbijdrage voor het jaar 1995. De vaststelling door de SUO van de omslagbijdrage 1995 op een bedrag van f 414 voor personen in de leeftijdscategorie van 20 tot en met 64 jaar, leek aanvankelijk te leiden tot een intering op de voorziening. In het algemeen overleg op 8 februari 1995 – toen inmiddels was gebleken dat de verwachte intering op de voorziening net zou plaatsvinden en er zelfs met betrekking tot de omslagperiode 1994/1995 door de SUO een overschot werd geraamd – heb ik uiteengezet waaraan de verschillen in de ramingen waren toe te schrijven. Ten aanzien van het wettelijk kader op het gebied van de reserve (voorziening) bij de SUO merk ik op dat de Wet op de toegang tot ziektekostenverzekeringen (WTZ) het bestaan van een dergelijke voorziening niet expliciet regelt. Niettemin vloeit uit de wettelijke systematiek van de WTZ-omslagregeling voort dat niet voorkomen kan worden dat een overschot ontstaat, aangezien op het moment van vaststelling van de individuele omslagbijdrage door de SUO, het totale daarmee te financieren tekort nog niet bekend is en derhalve geraamd moet worden. </antwoord>
      <antwoord nummer="6">Het ligt in het voornemen bij de eerstvolgende wijziging van de WTZ aan eventuele onduidelijkheid een einde te maken door aan de voorziening alsnog expliciete wettelijke grondslag te verschaffen. Ten aanzien van de vraag of ook wettelijk geregeld zal worden welk deel van de meeropbrengsten van de omslagbijdrage mag worden gebruikt om schommelingen in de hoogte van de omslagbijdrage op te vangen en welk deel als voorziening mag worden aangemerkt, merk ik het volgende op. Gelet op het feit dat in de praktijk thans reeds – zij het alleen door de SUO – kan c.q. mag worden bepaald op welke wijze de voorziening wordt aangewend, ga ik er van uit dat in de vraagstelling wordt gedoeld op een verplichte besteding van de bedoelde meeropbrengsten, en dat derhalve «moet» dient te worden gelezen, waar «mag» staat geschreven. Een dergelijke verplichte besteding van de voorziening wordt door mij niet nagestreefd, vooral niet omdat niet voorzien kan worden wanneer eventuele schommelingen zich zullen voordoen. In jaren waarin schommelingen in de hoogte van de omslagbijdrage niet plaatsvinden, dient een eventueel overschot geheel aan de voorziening te worden toegevoegd. Ook in dit opzicht bepleit ik derhalve geen wijzigingen in de bevoegdheden van de SUO. Wel zal ik jaarlijks met de SUO van gedachten wisselen over de door de SUO vast te stellen hoogte van de WTZ-omslagbijdrage en vooral ook over de veronderstellingen die de SUO bij de vaststelling van dat bedrag hanteert, ook op het gebied van de voorziening. Het protocol, genoemd in het antwoord op de vragen 2 en 3, voorziet in de desbetreffende gegevensuitwisseling en het mede daarop te baseren overleg. </antwoord>
      <antwoord nummer="7">De vergoeding uit de omslagregeling aan de verzekeraars is geregeld in artikel 6g van de WTZ. Daarin is bepaald dat het uitvoeringsorgaan (de SUO) een bedrag vaststelt voor administratiekosten. Voor het jaar 1995 is dat bedrag door de SUO vastgesteld op f 240,- op jaarbasis per in de omslagregeling geaccepteerde polis. Voor de zogenaamde studentenstandaardpakketpolis geldt een administratiekostenvergoeding van f 141,- op jaarbasis. Over de hoogte van de betreffende bedragen van de administratiekosten- vergoeding heeft de voormalige staatssecretaris van Welzijn, Volksgezondheid en Cultuur (WVC) enkele maken indringend met het SUO-bestuur gesproken. Mede naar aanleiding van het door de Algemene Rekenkamer op 23 juni 1992 uitgebrachte rapport «Verificatie-onderzoek achtergronden premiestelling particuliere ziektekostenverzekeringen» heeft vorenbedoelde staatssecretaris de SUO onder meer om een nadere onderbouwing gevraagd van de hoogte van de administratie- kostenvergoeding. Naar aanleiding hiervan heeft het SUO-bestuur besloten tot het instellen van een onafhankelijk accountantsonderzoek. Het door het accountantskantoor Deloitte &amp; Touche in juni 1993 gepresenteerde rapport leidde tot de algemeen gestelde conclusie dat de toenmalige hoogte van de administratiekostenvergoeding (f 222,- in 1992) als juist diende te worden aangemerkt. Voorts hebben verzekeraars op grond van genoemd wetsartikel recht op vergoeding van rente met betrekking tot dat deel van de WTZ-schade dat niet door de maximumpremies wordt gedekt en dat pas in de loop van het daaropvolgende jaar geheel of gedeeltelijk door de van de verzekerden geı¨nde omslagbijdragen wordt gefinancierd. Blijkens de meest recente door de SUO verstrekte informatie wordt een belangrijke daling van de rentekosten over de omslagperiodes 1993/1994 en 1994/1995 geraamd. Dit is enerzijds toe te schrijven aan het inzetten van de voorziening ten behoeve van de voorfinanciering en anderzijds door daling van de marktrente. </antwoord>
      <antwoord nummer="8">Ja. Alle particulier verzekerden, waaronder de WTZ-verzekerden, betalen een solidariteitsbijdrage. Indien voor de niet-WTZ-verzekerden de verplichting tot het betalen van deze solidariteitsbijdrage zou komen te vervallen en de WTZ-verzekerden bijgevolg voortaan het totale omslagtekort zelf zouden moeten financieren, zou dat voor hen tot een lastenstijging van gemiddeld ruim f 2.200,- per persoon op jaarbasis leiden (exclusief de voorziene terugheveling van farmaceutische hulp c.a.). Daarmee zouden voor hen de netto-lasten die voortvloeien uit de ziektekostenverzekering (premie en omslagbijdragen) meer dan verdubbelen. Voor een gehuwd paar met een gezinsinkomen van ca. f 43.000 (f 30.950 [Van Otterloo-grens] + 50%-AOW van de partner) zou dit leiden tot netto-ziekte- kostenverzekeringslasten van f 8.000 a´ f 9.000 op jaarbasis, oftewel 20% van het totale gezinsinkomen. In een dergelijke situatie zou voor een groot deel van de thans ingevolge de WTZ verzekerde personen de premie niet op te brengen zijn, waardoor voor hen de toegang tot de zorg zou zijn geblokkeerd. De omslagbijdrage wordt met e´e´n jaar vertraging betaald. De opgebouwde voorziening kan worden beschouwd als een inhaal op de betalingsachterstand. </antwoord>
      <antwoord nummer="9">Zoals in het antwoord op vraag 3 reeds is aangegeven zal ik de Tweede Kamer binnenkort separaat informeren over de meest recente inzichten in de ontwikkeling van de WTZ-omslagregeling. Met betrekking tot de oplossingsrichtingen in het kader van de WTZ mag ik verwijzen naar de kabinetsnota «Zorg in het regeerakkoord» (24 124, nrs. 1–2), waaraan de komende tijd nadere uitwerking zal worden gegeven. Tevens mag op dit punt worden verwezen naar de op handen zijnde evaluatie van de Wet Van Otterloo, waarover ik binnenkort door de Ziekenfondsraad zal worden geadviseerd. </antwoord>
      <antwoord nummer="10">Zowel met Zorgverzekeraars Nederland als met de SUO is over de toekomstige bestuurssamenstelling van de SUO gesproken. Zorgverzekeraars Nederland heeft zich bereid verklaard bij toekomstige benoemingsvoordrachten rekening te houden met de door de vaste commissie voor VWS geuite wens tot een meer pluriforme bestuurssamenstelling van de SUO. Voor alle volledigheid merk ik hierbij op dat het huidige bestuur per 1 januari 1995 door mij is benoemd voor een periode van twee jaar. De nieuwe bestuurssamenstelling zal daarom eerst met ingang van 1 januari 1997 gestalte kunnen krijgen. Het huidige SUO-bestuur heeft te kennen gegeven geen bezwaren tegen een gewijzigde vorm van bestuursvoordracht en -samenstelling te hebben. </antwoord>
      <noten afkomstig="antwoord"/>
   </antwoorden>
</kvr>
