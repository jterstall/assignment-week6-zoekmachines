<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Waalkens, Van Dijken en Tichelaar (allen PvdA) aan de staatssecretaris van Verkeer en Waterstaat over de bemanning van de reddingsboten van de Koninklijke Nederlandse Redding Maatschappij. (Ingezonden 11 maart 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17422
</item>
         <item attribuut="Inhoud">Vragen over de moeite van de KNRM om een nieuwe schipper te vinden voor de reddingsboot van Lauwersoog, in het kader van garanties van de veiligheid van mensen op zee en het mariene milieu.</item>
         <item attribuut="Rubriek">Criminaliteit en openbare orde (Rampenpreventie en -bestrijding)</item>
         <item attribuut="Trefwoorden">Rampenbestrijding</item>
         <item attribuut="Vindplaats">Kamervragen met antwoord 2002-2003, nr. 971, Tweede Kamer</item>
         <item attribuut="Vraagnr_bij_indiening">2020308690</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Waalkens</persoon>
            <persoon partij="PvdA">Van Dijken</persoon>
            <persoon partij="PvdA">Tichelaar</persoon>
         </item>
         <item attribuut="Datum_reaktie">2003-03-19</item>
         <item attribuut="Datum_indiening">2003-03-11</item>
         <item attribuut="Document-id">KVR17422</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2029" allpagenumbers="2029 2030" vetnummer="2020308690" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17422" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="971" onderwerp="" indiendatum="2003-03-11">
         <vrager partij="PvdA" oorsprong="parlement">Waalkens</vrager>
         <vrager partij="PvdA" oorsprong="parlement">Van Dijken</vrager>
         <vrager partij="PvdA" oorsprong="parlement">Tichelaar</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-03-19">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van het feit dat het voor de KNRM een moeizame klus blijkt te zijn om een nieuwe schipper te vinden voor de reddingsboot van Lauwersoog? </vraag>
      <vraag nummer="2">Deelt u de mening dat het van levensbelang is, zowel voor de veiligheid van mensen als voor het mariene milieu van de Waddenzee, dat op reddingsboten van de KNRM voldoende bemanning aanwezig is? </vraag>
      <vraag nummer="3">Wat zijn volgens u de redenen van het moeizaam vinden van een nieuwe schipper? </vraag>
      <vraag nummer="4">Bent u bereid om in overleg te treden met de KNRM om te inventariseren of dit probleem breder ligt dan alleen in Noord-Nederland? </vraag>
      <vraag nummer="5">Welke oplossingen ziet u voor dit probleem? </vraag>
      <vraag nummer="6">Bent u bereid op korte termijn maatregelen te nemen om de veiligheid van mensen op zee en het mariene milieu te waarborgen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ik deel uw mening dat het voor de veiligheid van mensen van levensbelang is dat op de reddingboten van de KNRM voldoende bemanning aanwezig is. In de huidige situatie is dat ook geen probleem. In totaal telt de KNRM circa 800 vrijwilligers die binnen 10 minuten na alarmering aan boord van een reddingboot moeten/kunnen zijn. </antwoord>
      <antwoord nummer="3">In zijn algemeenheid is het vinden van vrijwilligers tot op heden geen probleem. Met betrekking tot de situatie in Lauwersoog is de belangrijkste reden dat dit station is gelegen in een dunbevolkt gebied. Een andere oorzaak is dat veel potentiële vrijwilligers er ten onrechte van uit gaan dat zij niet in aanmerking komen om vrijwilliger bij de KNRM te worden, dit ondanks het gegeven dat ze achteraf vaak wel aan de eisen blijken te voldoen. Met name voor het bereiken van deze laatste groep mensen doet de KNRM een beroep op de media om bekendheid te geven aan de behoefte voor nieuwe vrijwilligers. </antwoord>
      <antwoord nummer="4">Ik ben uiteraard bereid desgevraagd in overleg te treden met de KNRM. Ik wijs u er in dit verband op dat er op dit moment reeds sprake is van regelmatig en intensief overleg tussen de KNRM en de verschillende betrokken overheidsdiensten. Dit overleg betreft enerzijds beleidsmatige aspecten met vertegenwoordigers van mijn ministerie en anderzijds operationele zaken met vooral de leiding van het Kustwachtcentrum. De individuele reddingstations zijn zelf verantwoordelijk voor de werving van nieuwe vrijwilligers. Het hoofdkantoor van de KNRM ondersteunt de stations bij deze werving en wanneer het nodig wordt geacht wordt de (regionale) pers ingeschakeld om bekendheid te geven aan deze wervingsactiviteiten. Hoewel de KNRM zeker nog niet wil spreken van een «probleem», is de ervaring dat men de laatste tijd iets meer moeite moet doen om de nieuwe vrijwilligers te bereiken. </antwoord>
      <antwoord nummer="5">Het concrete «probleem» voor wat betreft de reddingboot Lauwersoog is inmiddels reeds opgelost. De wervingsbijeenkomst voor bemanningsleden voor de reddingboot van Lauwersoog, die maandag 24 februari 2003 plaats vond, heeft voldoende vrijwilligers opgeleverd om een goede bezetting van de boot te kunnen garanderen. Het probleem van de KNRM om een opvolger te vinden voor de huidige reddingbootschipper, is daarmee opgelost. </antwoord>
      <antwoord nummer="6">In algemene zin kan ik deze vraag bevestigend beantwoorden. Ik verwijs u naar de zowel schriftelijke als mondelinge reacties mijnerzijds op recente ongevallen en incidenten in de Europese wateren. De situatie binnen de KNRM heeft tot op heden geen enkele aanleiding gegeven voor zorgen met betrekking tot de veiligheid van mensen op zee en de ruime binnenwateren. Het is in de nu bijna 180-jarige geschiedenis van de KNRM nog nooit voorgekomen dat een reddingboot niet tijdig kon uitvaren als gevolg van een niet voltallige bezetting. Reddingboten staan 24 uur per dag, het hele jaar door gereed om uit te varen en de vrijwilligers zijn binnen 10 minuten na een alarm aan boord om onder alle weersomstandigheden uit te kunnen varen. Met betrekking tot de bescherming van het mariene milieu is de KNRM, geheel los van de bijdrage die zij daar aan levert, niet de eerst aangewezen organisatie. </antwoord>
      <noten afkomstig="antwoord"/>
   </antwoorden>
</kvr>
