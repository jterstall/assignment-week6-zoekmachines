<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over een tekort bij het Universitair Medisch Centrum in Utrecht. (Ingezonden 16 mei 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11775
</item>
         <item attribuut="Inhoud">Vragen naar aanleiding van een artikel in Vrij Nederland van 12 mei 2000 over de consequenties van tekorten bij het Universitair Medisch Centrum in Utrecht en over de private initiatieven voor zorgaanbieding die zij ontwikkelen.</item>
         <item attribuut="Rubriek">Gezondheidszorg (Subsidies) Gezondheidszorg (Zorginstellingen) Gezondheidszorg (Zorgverzekeringen)</item>
         <item attribuut="Trefwoorden">Academische ziekenhuizen Gezondheidszorgsubsidies Ziektekostenverzekeringen</item>
         <item attribuut="Vindplaats">Kamervragen met antwoord 1999-2000, nr. 1344, Tweede Kamer</item>
         <item attribuut="Vraagnr_bij_indiening">2990011020</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-06-05</item>
         <item attribuut="Datum_indiening">2000-05-16</item>
         <item attribuut="Document-id">KVR11775</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2995" allpagenumbers="2995 2996" vetnummer="2990011020" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11775" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1344" onderwerp="" indiendatum="2000-05-16">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-06-5">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat het Universitair Medisch Centrum (UMC) in Utrecht kampt met een tekort van vijftien tot twintig miljoen gulden? <voetnoot nummer="1"/>Zo ja, bent u met de bestuursvoorzitter van mening dat de oplopende tekorten sinds 1996 te maken hebben met verbeterde patiëntenzorg, trage terugbetaling van voorgefinancierde projecten en minder toegestane groei van academische ziekenhuizen? </vraag>
      <vraag nummer="2">Erkent u dat hierdoor de, zeker voor academische ziekenhuizen, noodzakelijke, vernieuwende geneeskunde in de knel komt? Zo ja, bent u bereid hieraan wat te doen? </vraag>
      <vraag nummer="3">Is het u bekend dat het academisch ziekenhuis niet wacht op politieke oplossingen maar zelf particuliere initiatieven gaat ontplooien om de benodigde speelruimte te creëren Zo ja, vindt u het acceptabel dat een onderzoeksinstituut voor kinderen met complexe aandoeningen wordt opgericht met geld van de ex-zakenvrouw van het jaar, dat de afdeling interne geneeskunde een aantal onderzoeksbedden wil laten bekostigen door de farmaceutische industrie, dat een privaat gefinancierd psychiatrisch instituut wordt opgericht ten behoeve van bedrijven en dat een geboortecentrum wordt opgericht, gefinancierd uit collectieve middelen, waar tegen extra betaling zogenaamde pretecho’s kunnen worden gemaakt? </vraag>
      <vraag nummer="4">Bent u van plan genoemde initiatieven te verbieden? Zo nee, hoe voorkomt u dan een ongewenste belangenverstrengeling met de industrie en een verdergaande tweedeling? </vraag>
      <vraag nummer="5">Zijn dit soort initiatieven een bedoeld gevolg van uw aanpassing van de CTG-beleidsmaatregel die aanvullende inkomsten mogelijk maakt zonder te korten op het budget? Zo nee, bent u bereid deze aanpassing weer ongedaan te maken? </vraag>
      <vraag nummer="6">Wat is uw reactie op de stelling van de bestuursvoorzitter dat een tweedeling niet meer tegen te houden is als er in het verzekeringsstelsel geen onderscheid wordt gemaakt tussen ziekte en ongemak, en dat nu eenmaal erkend moet worden dat er in de gezondheidszorg ook rijke en minder rijke patiënten zijn? </vraag>
      <noten afkomstig="vraag">
         <noot nummer="1" datum="2000-05-12" bron="Vrij Nederland">Vrij Nederland, 12 mei 2000</noot>
      </noten>
   </vragen>
   <antwoorden aantal="6">
      <antwoord nummer="1">Uit het concept van het financieel jaarverslag 1999 is mij bekend dat de exploitatie in 1999 sloot met een nadelig saldo van 15,8 miljoen gulden. Het budget dat het UMC op basis van de resultaten van het lokaal overleg met zorgverzekeraars en de CTG beleidsregels ter beschikking staat is toereikend voor een adequate zorgverlening. Dit laat onverlet de vrijheid van het UMC binnen dit kader prioriteiten in de wijze van zorgverlening te stellen. Indien het UMC kosten maakt waarvan de financiële dekking onzeker is, kan dit leiden tot een beslag op het eigen vermogen. De reserves in 1998 bedroegen 30,1 miljoen gulden en in 1999 waren die 14,3 miljoen gulden. In het kader van het Hoofdlijnenakkoord heb ik tot en met 1998 met de Vereniging Academische Ziekenhuizen (VAZ) afspraken gemaakt over de beschikbare macrokaders. In het Regeerakkoord 1999–2002 zijn voor toegestane groei academische ziekenhuizen niet minder middelen ter beschikking gesteld dan de in de voorgaande jaren. </antwoord>
      <antwoord nummer="2">Voor de ontwikkelingsgeneeskunde, inclusief programma doelmatigheidsonderzoek, zijn voldoende middelen beschikbaar om vernieuwende geneeskunde te ontwikkelen (in totaal 27 mlj.). Daarnaast is vanaf 1999 voor nieuwe medisch technologische ontwikkelingen (de ontwikkelfunctie) jaarlijks een bedrag van 8 mlj opgenomen in de Meerjaren-afspraken. In het voor- en najaarsoverleg dat ik voer met de VAZ en Zorgverzekeraars Nederland is de zorgvraagontwikkeling een belangrijk thema ten behoeve van de beschikbaar te stellen financiële kaders in de Zorgnota (voorheen JOZ). De op deze wijze jaarlijks gemaakte afspraken over de omvang van de exploitatie over het komend jaar is uitgangspunt en aldus ook door de VAZ geaccepteerd. Dit jaar ontving ik van de zijde van de VAZ voor het eerst een signaal dat zij een andere benadering van het Hoofdlijnenakkoord voorstaan. In juli heb ik met de VAZ een overleg op welke wijze tot afspraken zal worden gekomen. </antwoord>
      <antwoord nummer="3">In de gezondheidszorg is een maatschappelijke tendens waarbij onderdelen van de zorg via particuliere initiatieven gefinancierd worden. Deze financiering is gebonden aan de regels van de Gedragscode voor Fondsenwerving in de Zorgsector. Het ziekenhuis is immers een maatschappelijke onderneming. De overheid moet verder keuzes maken binnen het huidige budget en de prioriteit ligt in de zorg vanzelfsprekend bij de meest noodzakelijke voorzieningen. Via particuliere financiering kunnen, naast de noodzakelijke zorg, projecten worden opgezet die anders geen prioriteit zouden kunnen krijgen. De bijdrage van de Sylvia Tóth Stichting past in deze beweging. Dit project van de Sylvia Tóth Stichting neemt een iets andere positie in dan de gebruikelijke sponsoring. Ik beschouw dit initiatief als een experiment. De komende tien jaren zal blijken wat de betekenis is van dit centrum en van de methode die hier wordt gebruikt. Als blijkt dat deze vorm van zorg werkelijk toegevoegde waarde heeft gehad en de exploitatie van het centrum kosteneffectief en efficiënt is geweest, zullen afspraken met verzekeraars moeten worden gemaakt voor financiering uit de reguliere budgetten van de verzekeraars. In mijn antwoord op uw vragen over sponsoring van ziekenhuizen van 17-4-2000 (2990009890) heb ik u eerder antwoord gegeven over de sponsering door farmaceutische bedrijven. Verbintenissen dienen aan normen te voldoen. Deze zijn beschreven in «de gedragscode voor Fondsenwerving in de Zorgsector» en in bepalingen van het Reclamebesluit geneesmiddelen. Ik heb bij het UMC geïnformeerd over uw aangehaald voorbeeld van privaat gefinancierd psychiatrisch instituut en pretecho’s. Dit verkeert nog in een pril stadium van uitwerking. Uiteraard dient bij de uitwerking van deze projecten rekening te worden gehouden met de beleidsregel aanvullende inkomsten zorginstellingen van het CTG. </antwoord>
      <antwoord nummer="4">In mijn antwoord op uw vragen van 17-4-2000 ben ik hier op ingegaan. Ik onderken de mogelijkheid dat zorginstellingen door het fenomeen sponsoring mede afhankelijk kunnen worden van en beïnvloed door de industrie. Ik acht het reële gevaar daartoe overigens gering. Ik acht het overgrote deel van de artsen en ziekenhuizen, ook indien sprake is van sponsoring, zeer wel in staat hun taak objectief te blijven verrichten. Verbintenissen tot sponsoring hoeven derhalve niet verboden te worden. Ik ben thans nog van mening dat ik de instellingen voor gezondheidszorg op het terrein van de sponsoring vrij moet laten zo lang niet is gebleken dat sponsoring op een onaanvaardbare wijze plaats vindt. Wel dienen zij aan strikte normen te voldoen. Ook vind ik dat transparantie nodig is. Gelet op de geringe gemiddelde opbrengst acht ik verder het risico van tweedeling niet groot. </antwoord>
      <antwoord nummer="5">Ook voor deze vraag heb ik in mijn antwoord op uw vragen van 17-4-2000 aangegeven dat ik niet voornemens ben de CTG-beleidsregel inzake aanvullende inkomsten op dit onderdeel ongedaan te maken. </antwoord>
      <antwoord nummer="6">De uitspraken van de bestuursvoorzitter zijn geheel voor zijn rekening. Zoals u bekend is hecht ik eraan dat ziekenhuizen en de daarin werkzame medisch specialisten zich opstellen als maatschappelijke ondernemers. Dat betekent dat zij een maatschappelijke verantwoordelijkheid hebben om patiënten alleen op medische gronden voorrang te geven. Dat is uitgangspunt in ons huidige verzekeringsstelsel en geldt voor het eerste en tweede compartiment in zijn volle omvang. Het is voor mij volstrekt onaanvaardbaar dat groepen patiënten in een ziekenhuis een snellere behandeling zouden kunnen kopen door bijvoorbeeld extra betaling. </antwoord>
      <noten afkomstig="antwoord"/>
   </antwoorden>
</kvr>
