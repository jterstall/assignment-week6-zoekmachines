<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Feenstra (PvdA) over transport van nucleair materiaal per vliegtuig. (Ingezonden 16 mei 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5252
</item>
         <item attribuut="Rubriek">Milieu (Radioactieve stoffen) Verkeer, vervoer en waterstaat (Luchtvaart)</item>
         <item attribuut="Trefwoorden">Luchtvervoer Radioactiviteit</item>
         <item attribuut="Vindplaats">Kamervragen met antwoord 1996-1997, nr. 1490, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Feenstra</persoon>
         </item>
         <item attribuut="Datum_reaktie">1997-06-30</item>
         <item attribuut="Datum_indiening">1997-05-16</item>
         <item attribuut="Document-id">KVR5252</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3049" allpagenumbers="3049 3050" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1490" onderwerp="" indiendatum="1997-05-16">
         <vrager partij="PvdA" oorsprong="parlement">Feenstra</vrager>
         <vraagt-aan/>
      </vraagdata>
      <antwoorddata antwoorddatum="1997-06-30">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de berichten als zou er alsnog sprake zijn van het transport van nucleair materiaal per vliegtuig boven Nederlands grondgebied? <voetnoot nummer="1"/>
      </vraag>
      <vraag nummer="2">Hebben dergelijke transporten boven Nederlands grondgebied plaatsgevonden, of zullen zij gaan plaatsvinden? Zo ja, welk materiaal – en in welke hoeveelheden – is daarbij betrokken, van wie is het materiaal afkomstig en waar wordt het naar toe vervoerd en wie is verantwoordelijk voor dit transport? </vraag>
      <vraag nummer="3" voetnoot="2">Zijn dergelijke transporten tijdig aangemeld, en zo ja, bij welke instantie, en hoe is op deze melding gereageerd? <voetnoot nummer="2"/>
      </vraag>
      <vraag nummer="4">Kan een (tussenliggend) land een dergelijk transport boven het eigen grondgebied ook weigeren? Zo ja, zal de Nederlandse regering daartoe besluiten? </vraag>
      <vraag nummer="5">Aan welke concrete eisen is een dergelijk transport gebonden? 2, 3 </vraag>
      <vraag nummer="6" voetnoot="3">Welke extra beperkende maatregelen gelden er in de Verenigde Staten en zal Nederland dergelijke maatregelen ook overnemen? <voetnoot nummer="3"/>
      </vraag>
      <vraag nummer="7">Beschikt Nederland over een veiligheidsanalyse inzake de verschillende transportmogelijkheden van radio-actief materiaal, en, zo ja, aan welke mogelijkheid dient uit veiligheidsoverwegingen dan de voorkeur te worden gegeven? </vraag>
      <vraag nummer="8" voetnoot="1">Hoe beoordeelt u de mogelijkheid dat tot luchttransport wordt besloten, vanwege de hinder die transport via land en water kan ondervinden van protestgroepen en omwonenden? <voetnoot nummer="1"/>
      </vraag>
      <vraag nummer="9">Onderschrijft u de opvatting van Paul Leventhal, directeur van het Nucleair Control Institute, dat een ongeval met een vliegtuig met een dergelijke lading, gevolgd door brand, een stad voor vele jaren onbewoonbaar kan maken? </vraag>
      <noten afkomstig="vraag">
         <noot nummer="1"/>
         <noot nummer="1" datum="1997-05-14" bron="Uitzending Twee Vandaag">Uitzending Twee Vandaag, 14 mei 1997</noot>
         <noot nummer="2">Vragen Feenstra, 19 nov. 1992, Aanhangsel Handelingen nr. 222, vergaderjaar 1992–1993</noot>
         <noot nummer="3">Vragen Augusteijn-Esser en Crone, 20 aug. 1996, Aanhangsel Handelingen nr. 1688, vergaderjaar 1995–1996</noot>
      </noten>
   </vragen>
   <antwoorden aantal="8">
      <antwoord nummer="1">Ja, het zouden luchttransporten van plutonium of plutoniumhoudende splijtstof betreffen van het Verenigd Koninkrijk naar Zwitserland. </antwoord>
      <antwoord nummer="2 en 3">De afgelopen maanden hebben, naar van Engelse zijde is medegedeeld, geen transporten van plutonium of plutoniumhoudende splijtstof vanuit het Verenigd Koninkrijk boven Nederland plaatsgevonden en zijn er evenmin plannen dit binnen afzienbare tijd te doen. </antwoord>
      <antwoord nummer="4">Vervoer van radioactief materiaal door de lucht is onder strikte voorwaarden toegestaan. Hierbij zijn van toepassing de internationaal vastgelegde eisen van het Internationaal Atoom Energie Agentschap, IAEA (Regulations for the Safe Transport of Radioactive Material, safety series no. 6) en ICAO (Technical Instructions for the Safe Transport of Dangerous Goods by Air, Doc. 9284-AN/905, plus supplement en Annex 13 to the Convention on International Civil Aviation). Deze eisen zijn door Nederland onderschreven, waardoor een transport boven eigen grondgebied dat aan de eisen voldoet niet meer kan worden geweigerd. </antwoord>
      <antwoord nummer="5">De concrete eisen waaraan bedoelde transporten moeten voldoen staan vermeld in de in antwoord 4 genoemde documenten. De eisen houden onder meer in dat transport dient plaats te vinden in zogenaamde type B verpakkingen. Dit type verpakking, inclusief de inhoud, dient bestand te zijn tegen: – een val van een hoogte van 9 meter (overeenkomend met een snelheid van ongeveer 13 meter per seconde) op een onvervormbare ondergrond; – een val van 1 meter hoogte op de punt van een staaf met een diameter van 15 cm; – blootstelling aan een temperatuur van 800°C gedurende 30 min; – onderdompeling in water op een diepte van 15 m gedurende 8 uur. </antwoord>
      <antwoord nummer="6">In de Verenigde Staten gelden als extra beperkende maatregelen dat containers met plutonium bestand moeten zijn tegen een valsnelheid van 129 meter per seconde en tegen blootstelling aan 800°C gedurende 60 minuten. In de nieuwe richtlijnen voor het veilig vervoeren van radioactief materiaal, die vorig jaar bij consensus door de Raad van Beheer van het Internationaal Atoom Energie Agentschap (IAEA) zijn aanvaard, wordt een nieuw type verpakking geïntroduceerd, het zogenaamde type C verpakking. Dit type verpakking moet bestand zijn tegen een valsnelheid op een onvervormbare ondergrond van minimaal 90 meter per seconde en tegen de blootstelling aan een temperatuur van 800°C gedurende 60 minuten. Aangezien de snelheid van een neerstortend vliegtuig vrijwel altijd minder is dan 90 meter per seconde en een verdere aanscherping van die eis nauwelijks meer bijdraagt aan een verdere vermindering van de risico’s is er geen aanleiding eenzijdig de maatregelen van de Verenigde Staten over te nemen. </antwoord>
      <antwoord nummer="7">Bij een vergelijking tussen transportmodaliteiten gaat het om risico’s voor de omgeving en eventueel andere in het voertuig aanwezige personen. Dat risico hangt af van een combinatie van op zichzelf staande factoren zoals de wijze, omvang en aard van het vervoer, de verkeersveiligheid en de omgeving. Een vergelijking tussen transportmodaliteiten zou mogelijk zijn voor een specifieke transportstroom tussen twee plaatsen. Een meer algemene uitspraak over het onderlinge verschil in risico’s tussen vervoersmodaliteiten is niet te geven. Ook de eisen die aan de verpakkingen van radioactief materiaal worden gesteld hebben als doel dat op een veilige wijze vervoerd kan worden ongeacht de keuze van het transportmiddel. </antwoord>
      <antwoord nummer="8">In het algemeen geldt dat de vervoerder of degene die tot vervoer opdracht geeft de keuze heeft welk vervoermiddel wordt gebruikt. Of overwegingen zoals in de vraag bedoeld bij de keuze een rol spelen is niet bekend. </antwoord>
      <antwoord nummer="9">Door de verpakkingswijze en de aard van het nucleaire materiaal in de vorm van niet-brandbaar oxide, is ingeval van een vliegtuigongeval gevolgd door brand een verspreiding van het materiaal over een groot gebied onwaarschijnlijk. </antwoord>
      <noten afkomstig="antwoord"/>
   </antwoorden>
</kvr>
