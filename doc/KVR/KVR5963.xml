<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over «de doorlooptijd» van Irakese Asielzoekers. (Ingezonden 17 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5963
</item>
         <item attribuut="Inhoud">Vragen over de doorlooptijd van de dossiers van Irakese asielzoekers teneinde de instroom beter beheersbaar te houden.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Irak Vluchtelingen</item>
         <item attribuut="Vindplaats">Kamervragen met antwoord 1997-1998, nr. 251, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-11-07</item>
         <item attribuut="Datum_indiening">1997-10-17</item>
         <item attribuut="Document-id">KVR5963</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="511" allpagenumbers="511 512" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5963" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="251" onderwerp="" indiendatum="1997-10-17">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1997-11-7">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het bericht waar, dat in een interne notitie van uw ministerie is bepaald dat de «doorlooptijd» van dossiers van Irakese asielzoekers zo lang mogelijk moet worden opgerekt, teneinde «de instroom beheersbaar te houden»? <voetnoot nummer="1"/>Zo ja, waarom bent u hiertoe overgegaan? </vraag>
      <vraag nummer="2">Hoe verhoudt zich «het tijdelijk laten stijgen van de productievoorraad» tot de doelstelling van uw beleid zaken zo snel mogelijk af te handelen? </vraag>
      <vraag nummer="3">Erkent u dat het aanmeldcentrum in Rijsbergen overbevolkt is en dat het dringend noodzakelijk is dat asielzoekers sneller naar opvangcentra worden doorgeleid? Welke maatregelen zult u nemen om de doorstroming te versnellen? </vraag>
      <vraag nummer="4">Kunt u bevestigen dat slechts van een gering aantal van de asielzoekers die zich in Nederland melden en beweren uit Irak te komen, de Irakese nationaliteit wordt betwist? Zo ja, waarom is uw beleid er dan op gericht hun aantal koste wat het kost te verminderen? </vraag>
      <vraag nummer="5">Heeft de IND teams van externe deskundigen ingezet, die, nog vóór het officiële gesprek tussen asielzoeker en IND-functionaris heeft plaatsgevonden, een oordeel uitspreken over de vraag of asielzoekers al dan niet uit Irak afkomstig zijn? Zo ja, wat is de deskundigheid op grond waarvan deze teams worden samengesteld? Wat is de precieze status van deze teams? Wat gebeurt er met de uitkomsten van deze gesprekken; zijn deze bepalend voor de verdere procedure? </vraag>
      <noten afkomstig="vraag">
         <noot nummer="1" datum="1997-10-16" bron="de Volkskrant">de Volkskrant, 16 oktober 1997</noot>
      </noten>
   </vragen>
   <antwoorden aantal="5">
      <antwoord nummer="1">Naar aanleiding van de verhoogde instroom van Iraakse asielzoekers is de afdoening van asielaanvragen van Irakezen binnen de IND grondig geëvalueerd. Bij deze gelegenheid is geconstateerd, dat voor het afdoen van deze zaken in de praktijk veelal gebrek was aan voldoende informatie en mogelijkheden tot nader onderzoek. Hierdoor moest in het verleden soms het voordeel van de twijfel worden gegund, ook in die zaken waarin identiteit en nationaliteit van de betrokken asielzoeker niet met absolute zekerheid vaststonden. In het kader van het onlangs begonnen Irak-project is besloten om deze praktijk enigszins aan te passen. Er worden gaandeweg nieuwe kanalen voor het inwinnen van informatie geopend, zowel in Irak als in de zogeheten «doorreislanden». De voorziene missie naar Noord-Irak zal naar mijn verwachting nieuwe informatie opleveren ten behoeve van de afdoening van Irakese zaken. Dankzij een recente ambtelijke missie van IND en Buitenlandse Zaken naar Turkije is het mogelijk ook vanuit dat land onderzoek te doen naar de achtergronden van individuele asielaanvragen. Daarnaast heeft deze missie tot resultaat gehad dat er nadere afspraken zijn gemaakt met de Turkse autoriteiten over samenwerking op het gebied van de bestrijding van mensensmokkel. </antwoord>
      <antwoord nummer="2">Mijn doelstelling om asielzaken zo snel mogelijk af te handelen, blijft onverminderd gehandhaafd. Dit laat echter onverlet dat ik evenzeer belang hecht aan een zorgvuldige behandeling van asielzaken, gebaseerd op een zo volledig mogelijke informatievergaring, teneinde te kunnen komen tot verantwoorde beslissingen. In de afweging die tot de in het antwoord op vraag 1 beschreven beslissing heeft geleid, heb ik meegenomen dat een stijging van de voorraad in Iraakse asielzaken, gezien de instroomcijfers, vrijwel onvermijdelijk is. </antwoord>
      <antwoord nummer="3">In Aanmeldcentrum Rijsbergen is momenteel inderdaad sprake van overbelasting in de opvang. Deze overbelasting is niet het gevolg van de hierboven beschreven nieuwe werkwijze, maar van een tekort in de opvangcapaciteit bij het Centraal Orgaan opvang asielzoekers (COA). Dit tekort wordt veroorzaakt door de verhoogde instroom van asielzoekers en de uitstroom uit de asielzoekerscentra, die nog niet optimaal is. Voor wat de consequenties van de verhoogde instroom voor de opvangcapaciteit betreft, moge ik u kortheidshalve verwijzen naar de tweede halfjaarlijkse rapportage asielketen, die eerdaags aan uw Kamer zal worden toegezonden. </antwoord>
      <antwoord nummer="4">Op dit moment is er nog weinig concreet zicht op het aantal asielzoekers dat voorgeeft Irakees te zijn, maar in werkelijkheid een andere nationaliteit heeft. Tot nu toe is in Iraakse zaken inderdaad in een beperkt aantal gevallen na onderzoek terzake tegengeworpen dat de asielzoeker in werkelijkheid een andere dan de Irakese nationaliteit heeft. Er zijn echter aanwijzingen dat asielzoekers door de reisorganisaties uiterst zorgvuldig worden voorbereid op het indienen van een asielaanvraag. Ik houd er daarom rekening mee dat niet in alle gevallen kan worden onderkend dat een asielzoeker die stelt Irakees te zijn dat in werkelijkheid niet is. Mijn inspanningen zijn er daarom op gericht om hierover helderheid te verkrijgen, onder meer door de methodes voor onderzoek naar de nationaliteit voortdurend te verbeteren en op de actuele ontwikkelingen af te stemmen. Ik hecht er nadrukkelijk aan hieraan het volgende toe te voegen. Het feit dat de IND grondig onderzoek doet naar de identiteit van asielzoekers die stellen uit Irak afkomstig te zijn, betekent uiteraard niet dat mijn beleid er op enigerlei wijze op gericht zou zijn Irakese asielzoekers die een gegronde reden hebben te vrezen voor vervolging of die anderszins voor verblijf in ons land in aanmerking dienen te komen de hun toekomende bescherming te ontzeggen. Integendeel, de grondigheid waarmee het identiteitsonderzoek wordt uitgevoerd is juist een waarborg om zeker te stellen dat alleen diegenen onze bescherming krijgen die daarop met recht een beroep doen. </antwoord>
      <antwoord nummer="5">Aangezien AC Rijsbergen door de hoge instroom te maken heeft met capaciteitsproblemen, zoals ik ook reeds heb aangegeven in het antwoord op vraag 3, wordt momenteel gebruik gemaakt van een extern adviseur, die onder meer op grond van zijn eigen herkomst de deskundigheid bezit om een eerste indicatie te geven over de herkomst van een asielzoeker die stelt Irakees te zijn. Aan de bevindingen van deze adviseur zullen geen eindconclusies worden verbonden, zij zijn slechts mogelijk aanleiding tot nader onderzoek naar de identiteit van de betrokken asielzoeker. Buiten deze persoon en de externe taalanalisten, van wie ik melding heb gemaakt in mijn antwoord op de schriftelijke vragen van de heer Rijpstra inzake de instroom van Irakese asielzoekers (TK, 1997–1998, Aanhangsel 84), zijn er geen externe personen of instanties rechtstreeks betrokken bij de individuele asielprocedures. Wellicht ten overvloede moge ik nog benadrukken dat de afzonderlijke Irak-teams, die ik eveneens heb genoemd in de antwoorden op de vragen van de heer Rijpstra, bestaan uit IND-medewerkers, die daartoe speciaal worden opgeleid. In het algemeen herhaal ik mijn verwijzing naar de tweede halfjaarlijkse rapportage asielketen, die op korte termijn aan uw kamer zal worden toegezonden. </antwoord>
      <noten afkomstig="antwoord"/>
   </antwoorden>
</kvr>
