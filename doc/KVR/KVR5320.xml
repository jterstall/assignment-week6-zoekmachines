<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de exploitatie van de voormalige afvalstortplaats «Put van Weber». (Ingezonden 26 mei 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5320
</item>
         <item attribuut="Rubriek">Milieu (Afvalstoffen) Milieu (Milieudelicten) Milieu (Radioactieve stoffen) Strafrecht en strafprocesrecht (Vervolging)</item>
         <item attribuut="Trefwoorden">Afvalstoffen Milieudelicten Strafvervolging Waterverontreiniging</item>
         <item attribuut="Vindplaats">Kamervragen met antwoord 1996-1997, nr. 1555, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-07-10</item>
         <item attribuut="Datum_indiening">1997-05-26</item>
         <item attribuut="Document-id">KVR5320</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3181" allpagenumbers="3181 3182" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1555" onderwerp="" indiendatum="1997-05-26">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="10 juli 1997), zie ook Aanhangsel Handelingen nr. 1420, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het rapport «Onderzoeksresultaten met betrekking tot de Nederlandse Plas» <voetnoot nummer="1"/>, waarin een samenvatting wordt gegeven van het justitiële vooronderzoek naar mogelijke strafbare feiten tijdens de exploitatie van de voormalige afvalstortplaats «Put van Weber»? </vraag>
      <vraag nummer="2">Hebt u kennis genomen van de verklaring van een onder ede gehoorde ambtenaar van de Regionale Inspectie Milieuhygiëne, in het verleden belast met inspecties bij de Put van Weber, dat hij bij zijn inspecties elke keer overtredingen van de Wet Chemische Afvalstoffen constateerde welke hij rapporteerde bij de Inspecteur RIMH en dat er niettemin nooit processen-verbaal zijn opgemaakt? Kunt u deze feiten bevestigen? Zo ja, waarom is nooit proces-verbaal opgemaakt? </vraag>
      <vraag nummer="3">Hebt u kennis genomen van de verklaring van een tweede getuige dat hij op diverse wijzen getracht had de stortvergunning van de Put van Weber ongedaan te maken, maar hierbij stuitte op een afwijzende houding bij de provincie Utrecht ten aanzien van zijn dienst? Zijn deze feiten door de RIMH aan uw ambtsvoorganger gemeld? Zo ja, welke consequenties zijn hieraan door uw ambtsvoorganger verbonden? </vraag>
      <vraag nummer="4">Hebt u kennis genomen van de melding van het, met ontheffing van de provincie Utrecht, storten van tenminste 2,3 miljoen kilo laspasta’s (chemisch afval in de zin van de WCA), terwijl niet de provincie maar de minister van VROM hiervoor bevoegd gezag was? Hoe is het mogelijk dat het storten na 1985 is doorgegaan, nadat ondubbelzinnig was vastgesteld dat de minister van VROM bevoegd gezag was? </vraag>
      <vraag nummer="5">Acht u op grond van het rapport – mede in het licht van de discussie rond het Pikmeer arrest – een titel aanwezig om tot vervolging van de verantwoordelijke ambtsdragers over te gaan? Zo neen, waarom niet? </vraag>
      <vraag nummer="6">Vindt u de kwaliteit en de volledigheid van de rapportage van de Hoofdofficier van Justitie zodanig, dat deze een goed gefundeerde basis vormt voor zijn besluit om niet tot vervolging over te gaan? </vraag>
      <noten afkomstig="vraag">
         <noot nummer="1" datum="1997-05-15" bron="Hoofdofficier van Justitie Arrondissementsparket te Utrecht">Hoofdofficier van Justitie Arrondissementsparket te Utrecht, 15 mei 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. Het rapport is opgesteld door het Utrechtse openbaar ministerie op basis van een onlangs door de politie opgemaakt proces-verbaal. Het rapport behelst een overzicht van de resultaten van het onderzoek naar mogelijke strafbare feiten tijdens de exploitatie van de voormalige afvalstortplaats «de Put van Weber». Het onderzoek heeft zich toegespitst op de periode vanaf begin jaren zeventig tot het moment dat «de Put van Weber» als stortplaats werd gesloten (1993). De officier van justitie heeft het rapport aan de provincie Utrecht ter hand gesteld. Naar aanleiding van vragen van de provincie over het rapport heeft de officier van justitie een aanvullend rapport opgesteld. </antwoord>
      <antwoord nummer="2">Wij hebben kennis genomen van de bedoelde verklaring. De inspecties waarover de betrokken ambtenaar verklaard heeft, werden uitgevoerd in 1986. Deze inspecties dienden primair ter adstructie van milieuhygiënische bezwaren tegen het storten van afvalstoffen in water, ten aanzien waarvan in die tijd verschil van inzicht bestond. In het kader van deze inspecties constateerde hij naar eigen zeggen overtredingen van de Wet Chemische Afvalstoffen, waarover hij vervolgens rapporteerde aan de Inspecteur. Naar aanleiding hiervan is er door de Inspectie en de provincie Utrecht veelvuldig overleg gevoerd met het oog op het treffen van bestuurlijke maatregelen. Voorts is er overleg geweest tussen de Inspectie en de officier van justitie te Utrecht over de opportuniteit van het instellen van strafvervolging met betrekking tot de vermoedelijk gepleegde overtredingen. Om een aantal redenen besloot het openbaar ministerie echter geen vervolging in te stellen. Het openbaar ministerie stelde zich destijds terughoudend op ten aanzien van het langs de weg van het strafrecht corrigeren van bestuurlijk handelen. Daar kwam bij dat er in diezelfde periode nog een administratiefrechtelijke procedure tegen de provincie Utrecht liep in verband met een door de provincie verleende vergunning tot het storten van afvalstoffen in water; het OM achtte het bezwaarlijk een strafvervolging te beginnen zolang die procedure nog liep. Ten slotte bestond er onduidelijkheid over de interpretatie van de uitzonderingsbepalingen van de (destijds) in het geding zijnde regelgeving (de Afvalstoffenwet, de Wet verontreiniging oppervlaktewateren en de Wet chemische afvalstoffen), hetgeen een succesvolle vervolging onzeker maakte. Derhalve is toen afgezien van het opmaken van proces-verbaal. </antwoord>
      <antwoord nummer="3">Wij hebben kennis genomen van de bedoelde verklaring. Omdat uit de desbetreffende periode (1980–1988) nog maar beperkt archiefmateriaal beschikbaar is, is een volledig antwoord op de gestelde vraag helaas niet mogelijk. Het onderstaande is dan ook gedeeltelijk gebaseerd op mededelingen van destijds betrokken medewerkers. De Regionaal Inspecteur Milieuhygiëne heeft de toenmalige minister van Volksgezondheid en Milieuhygiëne op de hoogte gesteld van de problematiek rond de stortplaats. Dit heeft in 1980 geleid tot het instellen van beroep bij de Raad van State tegen de stortvergunning. Gelet op de eigen verantwoordelijkheid van de Regionaal Inspecteur is destijds ingezet op het streven naar een oplossing op het niveau van het regionaal bestuur. Hangende het beroep is dan ook gekozen voor de lijn van overleg op provinciaal niveau, waarbij de Regionaal Inspecteur er bij de Commissaris van de Koningin en de betrokken gedeputeerde op aan heeft gedrongen het storten in water te beëindigen. Dit heeft er in 1988 toe geleid dat het storten van afvalstoffen is beëindigd. </antwoord>
      <antwoord nummer="4">In 1984 heeft de ontdoener van de laspasta’s de provincie Utrecht en het ministerie van VROM gevraagd een uitspraak te doen over de status van de laspasta’s. Het ging daarbij om de vraag of de laspasta’s als bedrijfsafval of als chemisch afval moesten worden aangemerkt. Het Stoffen- en processenbesluit van de Wet chemische afvalstoffen vormde toentertijd daarvoor het kader. De vraag spitste zich toe op de kwestie of de laspasta’s onder de uitzonderingenlijst van dit besluit vielen. Daarvoor was nader onderzoek van deskundigen nodig naar de chemische samenstelling en het uitlooggedrag van de laspasta’s. Tijdens dat onderzoek is het storten van de laspasta’s doorgegaan. Op basis van de onderzoeksgegevens heeft het ministerie van VROM in 1985 het standpunt ingenomen dat de laspasta’s als chemische afvalstoffen dienden te worden beschouwd. Korte tijd daarna is het storten van laspasta’s in de «Put van Weber» beëindigd. </antwoord>
      <antwoord nummer="5">Uit het proces-verbaal van de Utrechtse politie blijkt naar het oordeel van het openbaar ministerie niet van enig door een overheidsinstantie gepleegd strafbaar feit. Een eventuele strafrechtelijke vervolging van een overheidsorgaan is derhalve niet aan de orde. </antwoord>
      <antwoord nummer="6">Het besluit om niet tot vervolging over te gaan is gebaseerd op het door de politie opgemaakte proces-verbaal. Wij hebben geen aanwijzingen om te vermoeden dat de kwaliteit en volledigheid van het proces-verbaal zodanig is dat dit geen goede basis vormt voor de beslissing van het openbaar ministerie. </antwoord>
      <noten afkomstig="antwoord"/>
   </antwoorden>
</kvr>
