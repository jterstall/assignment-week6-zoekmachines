<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klaas de Vries (PvdA) aan de minister voor Vreemdelingenzaken en Integratie over de mogelijke terugkeer van staatloze Koerden naar Syrië. (Ingezonden 6 november 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18991
</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Syrië Vreemdelingen</item>
         <item attribuut="Vindplaats">Kamervragen met antwoord 2003-2004, nr. 398, Tweede Kamer</item>
         <item attribuut="Vraagnr_bij_indiening">2030402530</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2003-12-01</item>
         <item attribuut="Datum_indiening">2003-11-06</item>
         <item attribuut="Document-id">KVR18991</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="855" allpagenumbers="855 856" vetnummer="2030402530" code="0304tkkvr398" lopendefooter="Tweede Kamer, vergaderjaar 2003–2004, Aanhangsel" filenaam="KVR18991" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="398" onderwerp="" indiendatum="2003-11-6">
         <vrager partij="PvdA" oorsprong="parlement">Klaas de Vries</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2003-12-1">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Heeft het bezoek van een missie van de IND aan de Syrische ambassade te Brussel om te spreken over afgifte van laissez-passers (LP) aan personen die in het bezit zijn van een oranje identiteitskaart, waarvan u in het verslag van een schriftelijk overleg inzake de Rapportage Vreemdelingenketen over september tot en met december 2002 melding maakte, inmiddels plaatsgevonden? <voetnoot nummer="1"/>En, zo ja, wat is het resultaat van dit bezoek? </vraag>
      <vraag nummer="2">Hoe kan een staatloze Syrische Koerd aantonen dat hij voldoende heeft meegewerkt aan zijn terugkeer, indien zijn aanvraag om (bijvoorbeeld) een LP bij de ambassade te Brussel onbeantwoord blijft, zoals eerder door u in bovengenoemd verslag medegedeeld? </vraag>
      <vraag nummer="3">Zijn er gevallen waarin er aan staatloze Syrische Koerden (ambtshalve) verblijfsvergunningen zijn verleend omdat zij buiten hun schuld Nederland niet hebben kunnen verlaten? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="19 637" documentnummer="752">Kamerstuk 19 637, nr. 752</noot>
      </noten>
   </vragen>
   <antwoorden aantal="3">
      <antwoord nummer="1">Ja, dit bezoek heeft op 29 juli 2003 plaatsgevonden. De Syrische ambassade heeft bij deze gelegenheid laten weten dat alleen LP’s verstrekt worden aan personen die met documenten kunnen aantonen het Syrische staatsburgerschap te bezitten. Aan in Syrië geboren Koerden die niet in het bezit zijn van de Syrische nationaliteit worden derhalve geen LP’s verstrekt. </antwoord>
      <antwoord nummer="2">De staatloze vreemdeling van wie de asielaanvraag is afgewezen en die in aanmerking wenst te komen voor een verblijfsvergunning voor bepaalde tijd onder de beperking «verblijf als vreemdeling die buiten zijn schuld niet uit Nederland kan vertrekken», dient de staatloosheid in de eerste plaats zelf met documenten aan te tonen, bijvoorbeeld door middel van een document waaruit blijkt dat hij als staatloze geregistreerd staat. Vervolgens moet hij aantonen dat hij buiten zijn schuld niet uit Nederland kan vertrekken. Het begrip «buiten schuld» dient in dit verband te worden opgevat als een objectief criterium, hetgeen betekent dat de vreemdeling aan de hand van objectief toetsbare bescheiden moet aantonen dat hij niet in het bezit kan komen van een document waarmee hij kan reizen. Zo dient de vreemdeling een verklaring te overleggen van de vertegenwoordiging van het land waar hij eerder zijn gewone verblijfplaats («former habitual residence») had, waarin is opgenomen dat hij zowel bij vrijwillige als onvrijwillige terugkeer geen toegang tot dat land zal krijgen. Bij de pogingen om hiervan in het bezit te komen heeft de vreemdeling een eigen verantwoordelijkheid. Voorts gelden voor de verlening van een verblijfsvergunning op grond van dit beleid de volgende voorwaarden: – de vreemdeling moet aantonen of aannemelijk maken dat hij niet vrijwillig afstand heeft gedaan van een eerdere nationaliteit en dat hij een eventuele eerdere nationaliteit niet kan herkrijgen; – de vreemdeling heeft alle landen waar hij familie in de eerste of tweede graad heeft wonen, om wedertoelating verzocht; de weigering van deze verzoeken en de redenen daarvan moeten zijn neergelegd in de verklaringen van de desbetreffende landen. </antwoord>
      <antwoord nummer="3">Het informatiesysteem van de Immigratie- en Naturalisatiedienst genereert geen informatie over de nationaliteit van vreemdelingen aan wie (ambtshalve) een verblijfsvergunning is verleend omdat zij buiten hun schuld Nederland niet kunnen verlaten. Derhalve kan niet worden aangegeven hoeveel verblijfsvergunningen er op grond van dit beleid verstrekt zijn aan staatloze Syrische Koerden. </antwoord>
      <noten afkomstig="antwoord"/>
   </antwoorden>
</kvr>
