<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Dijsselbloem (beiden PvdA) aan de ministers van Justitie en voor Vreemdelingenzaken en Integratie over het ronselen van Marokkaanse meisjes door loverboys. (Ingezonden 17 februari 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22686
</item>
         <item attribuut="Inhoud">Vragen naar aanleiding van een artikel in de Amersfoortse Courant van 15 februari 2005.</item>
         <item attribuut="Rubriek">Strafrecht en strafprocesrecht (Misdrijven) Welzijn (Vreemdelingen en asielzoekers) Welzijn (Vrouwen)</item>
         <item attribuut="Trefwoorden">Prostitutie Vreemdelingen Vrouwen Zedendelicten</item>
         <item attribuut="Vindplaats">Kamervragen met antwoord 2004-2005, nr. 1342, Tweede Kamer</item>
         <item attribuut="Vraagnr_bij_indiening">2040508740</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2005-04-08</item>
         <item attribuut="Datum_indiening">2005-02-17</item>
         <item attribuut="Document-id">KVR22686</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2845" allpagenumbers="2845 2846" vetnummer="2040508740" code="0405tkkvr1342" lopendefooter="Tweede Kamer, vergaderjaar 2004–2005, Aanhangsel" filenaam="KVR22686" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1342" onderwerp="" indiendatum="2005-02-17">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="8 april 2005), zie ook Aanhangsel Handelingen nr. 1166, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel in de Amersfoortse Courant over het ronselen van Marokkaanse meisjes door loverboys? <voetnoot nummer="1"/>
      </vraag>
      <vraag nummer="2">Is het waar dat het Utrechtse winkelcentrum Hoog Catharijne een bekende plek is voor loverboys om Marokkaanse meisjes te ronselen voor prostitutie? Hoe wordt hiertegen opgetreden? Heeft de gemeente Utrecht een plan van aanpak gericht op de bestrijding van de handelwijze van loverboys? </vraag>
      <vraag nummer="3">Wat is uw mening over de methode waarbij Marokkaanse meisjes worden verleid, misbruikt en vervolgens gechanteerd met foto’s enzovoort? Deelt u de mening dat het hier om strafbare feiten gaat? Zo ja, wat wordt er aan gedaan en waarom wordt er door politie en Justitie niet opgetreden? In het geval dat er wel is opgetreden, kunt u aangeven hoeveel meldingen ofaangiftes van slachtoffers van loverboys zijn gedaan en in hoeveel gevallen er tot opsporing en vervolging is overgegaan? </vraag>
      <vraag nummer="4">Deelt u de mening dat Marokkaanse meisjes als kwetsbare groep een makkelijke prooi vormen voor de loverboys? Wat is er gebeurd naar aanleiding van uw eerdere toezegging in het algemeen overleg over loverboys om specifieke aandacht te besteden aan de Marokkaanse groep? Hebt u intussen gesproken met zelforganisaties over dit probleem? Zo ja, wat is de uitkomst hiervan? </vraag>
      <vraag nummer="5">Deelt u de mening dat schaamte hier een belangrijke rol speelt en dat voorlichting en een actieve campagne gericht op de Marokkaanse gemeenschap nodig zijn om het bespreken van dit probleem mogelijk te maken? Zo ja, welke acties gaat u concreet ondernemen om dit probleem aan te pakken? </vraag>
      <vraag nummer="6">Welke rol hebben hulpverleners bij het bieden van hulp en opvang aan slachtoffers van loverboys? Zijn zij voldoende geëquipeerd en hebben zij de nodige kennis en deskundigheid om adequate hulp te bieden? </vraag>
      <noten afkomstig="vraag">
         <noot nummer="1" datum="2005-02-15" bron="Amersfoortse Courant">Amersfoortse Courant, 15 februari 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Vanuit de Gemeente Utrecht is ons meegedeeld dat het Utrechtse stationsgebied – waarvan het winkelcentrum Hoog Catharijne (HC) deel uitmaakt – ook als ontmoetingsplek fungeert voor jongeren in het algemeen, als onderdeel van de ca. 150.000 passanten per dag. Theoretisch kan dit ook leiden tot contact met loverboys. Tot nu toe is bij de hulpverlening maar 1 geval bekend, waarbij overigens het contact op HC door een tussenpersoon is gelegd en de loverboy niet zelfop HC was. Loverboypraktijken kunnen plaatsvinden op allerlei locaties waar jongeren samenkomen. Utrecht heeft voor de bestrijding van de loverboyproblematiek een preventieve en curatieve aanpak, in de vorm van het project «Pretty Woman». Dit project richt zich op (potentiële) slachtoffers van meisjesprostitutie. Er wordt gewerkt met voorlichting op scholen, consultatie, begeleiding en hulpverlening. Per jaar worden minimaal 50 meisjes begeleid. Het project wordt gefinancierd door de gemeente en de provincie Utrecht en wordt uitgevoerd door de welzijnsorganisatie Stade en Bureau Jeugdzorg. Naast Pretty Woman kent Utrecht het Protocol 13, een hulpverleningstraject voor meisjes met een beschermingsmaatregel. Door de politie worden ontvangen meldingen die een relatie kunnen hebben met loverboypraktijken serieus onderzocht door de afdeling Jeugd&amp;Zedenpolitie, waar nodig in samenwerking met het team Commerciële Zeden van de politie Utrecht. </antwoord>
      <antwoord nummer="3" voetnoot="1">De methode waarbij meisjes worden verleid en vervolgens met gebruik van allerlei dwangmiddelen zoals (seksueel) geweld, bedreiging en chantage in de prostitutie worden gebracht en gehouden oftot andere onvrijwillige activiteiten worden aangezet, vind ik mensonterend en verwerpelijk en is als zodanig strafbaar gesteld als mensenhandel (art. 273a Sr). Door politie en het openbaar ministerie wordt in alle gevallen van mensenhandel – waarin dit technisch redelijkerwijs mogelijk is – opgetreden, zoals de Aanwijzing «Aanpak mensenhandel en andere vormen van uitbuiting in de prostitutie» van het College van Procureurs-Generaal dat voorschrijft. Zoals ik uw Kamer reeds eerder heb meegedeeld, wordt door politie en openbaar ministerie niet specifiek geregistreerd op loverboyzaken, maar valt die categorie binnen mensenhandelzaken. Ik kan derhalve niet aangeven hoeveel meldingen of aangiftes van slachtoffers van loverboys zijn gedaan en in hoeveel gevallen er tot opsporing en vervolging is overgegaan. Door de politie worden nieuwe signalen – die specifiek aan loverboys zijn te relateren – opgenomen in het slachtoffervolgsysteem IKPS. Daarnaast registreert de Stichting tegen Vrouwenhandel apart slachtoffers van loverboys en verzamelt het Landelijk Informatiepunt Jeugdprostitutie informatie uit het veld. Met behulp van deze voorzieningen hoop ik u in de toekomst nader te kunnen informeren omtrent de omvang van de loverboyproblematiek. Daarbij wil ik, gelet op het verborgen karakter van dit fenomeen, geenszins de verwachting wekken dat ooit een adequate schatting van de omvang mogelijk zal zijn. Inmiddels komt er uit diverse onderzoeken en publicaties wel steeds meer informatie beschikbaar over de achtergronden van slachtoffers en daders, die bruikbaar is voor de aanpak van de loverboyproblematiek <voetnoot nummer="1"/>. </antwoord>
      <antwoord nummer="4">Hoewel wat betreft de loverboyproblematiek zeker niet alleen sprake is van Marokkaanse daders en slachtoffers, acht ik het – gelet op de relatieve oververtegenwoordiging van personen met een Marokkaanse achtergrond onder slachtoffers en daders – van belang dat de Marokkaanse gemeenschap wordt betrokken bij de aanpak van deze problematiek. Onder meer uit de ervaringen die binnen het project «Pretty Woman» zijn opgedaan is af te leiden dat er risicofactoren bij meisjes in het algemeen en eventuele cultuurspecifieke aspecten bij Marokkaanse meisjes in het bijzonder zijn aan te geven. Uit de praktijk blijkt voorts, dat de methodiek van de loverboys maakt dat de aanpak vooral moet bestaan uit voorlichting en preventie, waarbij rekening moet worden gehouden met de achtergronden en de omgeving van zowel daders als slachtoffers. Forum heeft recent interventieteams samengesteld die lokale overheden bijstaan bij interetnische vraagstukken en het bereiken van groepen minderheden. Het interventieteam relationele druk en geweld houdt zich – naast eerwraak, huiselijk geweld en kindermishandeling – onder meer bezig met jeugdprostitutie en de loverboyproblematiek. De genoemde problemen zijn vaak taboe en vragen om een benadering die meer rekening houdt met specifieke religieuze en culturele acpecten. Zo adviseert het team lokale instellingen en instanties die slachtoffers van loverboys opvangen en begeleiden. De minister voor Vreemdelingenzaken en Integratie subsidieert de activiteiten van de interventieteams. </antwoord>
      <antwoord nummer="5">De signalen dat schaamte voor Marokkaanse meisjes een extra belemmering kan vormen voor het inroepen van hulp zal nader onderzocht worden, alvorens conclusies te trekken en concrete acties te nemen. </antwoord>
      <antwoord nummer="6" voetnoot="2 3 4">Ook in de hulpverlening zal specifieke kennis en deskundigheid aanwezig moeten zijn om slachtoffers van mensenhandel, en in het bijzonder slachtoffers van loverboys, adequate hulp te bieden. De maatregelen voor de aanpak van de loverboyproblematiek in het plan van aanpak Ordening en Bescherming Prostitutiesector <voetnoot nummer="2"/>gaan dan ook voornamelijk in die richting. In het Nationaal Actieplan Mensenhandel <voetnoot nummer="3"/>treft u meer repressieve maatregelen aan. Op dit moment vindt overleg plaats met diverse organisaties om de loverboyproblematiek te bestrijden. Zie het antwoord op vraag 4. Met het oog daarop verwacht ik uw Kamer eind juni 2005 – mede ter uitvoering van de motie van de leden Örgu (VVD) en Arib (PvdA) <voetnoot nummer="4"/>– schriftelijk te kunnen informeren omtrent de maatregelen die specifiek voor de aanpak van de loverboyproblematiek worden getroffen en op welke wijze de Marokkaanse gemeenschap daarbij zal worden betrokken. </antwoord>
      <noten afkomstig="antwoord">
         <noot nummer="1" titel="Loverboys, een publieke zaak">Bijvoorbeeld de publicaties van Terpstra, Van Dijke en Van San: «Publiek Geheim, jeugdprostitutie» (SWP, 2004) en «Loverboys, een publieke zaak» (SWP, 2005)</noot>
         <noot nummer="2">Kamerstukken II, 2003–2004, 25 437, nr. 46</noot>
         <noot nummer="3">Kamerstukken II, 2004–2005, 25 636, nr. 13</noot>
         <noot nummer="4">Kamerstukken II, 2005–2005, 25 437, nr. 50</noot>
      </noten>
   </antwoorden>
</kvr>
