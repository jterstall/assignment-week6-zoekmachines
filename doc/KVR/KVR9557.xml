<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Harrewijn (GroenLinks) aan de minister van Sociale Zaken en Werkgelegenheid over flexwerken en gezondheid. (Ingezonden 29 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9557
</item>
         <item attribuut="Inhoud">Vragen naar aanleiding van het proefschrift 'Verandering van Arbeidstijden' van Julie Ng-A-Tham, waarin geconcludeerd wordt dat het 's avonds, 's nachts en in het weekeinde werken bij 40% van het personeel tot gezondheidsklachten leidt.</item>
         <item attribuut="Rubriek">Arbeid (Arbeidsbescherming) Inkomen en rechtspositie (Werktijden)</item>
         <item attribuut="Trefwoorden">Arbeidsbescherming Werktijden</item>
         <item attribuut="Vindplaats">Kamervragen met antwoord 1998-1999, nr. 1545, Tweede Kamer</item>
         <item attribuut="Vraagnr_bij_indiening">2989912190</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">1999-06-11</item>
         <item attribuut="Datum_indiening">1999-04-29</item>
         <item attribuut="Document-id">KVR9557</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3087" allpagenumbers="3087 3088" vetnummer="2989912190" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9557" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1545" onderwerp="" indiendatum="1999-04-29">
         <vrager partij="GroenLinks" oorsprong="parlement">Harrewijn</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="11 juni 1999). Zie ook Aanhangsel Handelingen nr. 1419, vergaderjaar 1998–1999">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Flexwerken is ongezond»? <voetnoot nummer="1"/>
      </vraag>
      <vraag nummer="2" voetnoot="2">Wat is uw reactie op de conclusies uit het proefschrift «Verandering van Arbeidstijden» <voetnoot nummer="2"/>dat het ’s avonds, ’s nachts en in het weekeinde werken bij 40% van het personeel tot gezondheidsklachten leidt? </vraag>
      <vraag nummer="3">Is bekend welke de gezondheidsklachten zijn en in welke gevallen die zich met name voordoen? </vraag>
      <vraag nummer="4">Hoe verhoudt de conclusie dat slechts een minderheid, namelijk 13% zich beter voelt bij flexibele werktijden zich tot de steeds verder gaande flexibiliseringstendens in de arbeidsverhoudingen? </vraag>
      <vraag nummer="5">Geven deze onderzoeksresultaten aanleiding tot nader onderzoek of beleid gericht op het terugdringen van die vormen van flexwerk die leiden tot gezondheidsklachten of tot het zodanig inkaderen van het werk dat de nadelige gevolgen voor de gezondheid worden tegengegaan? </vraag>
      <noten afkomstig="vraag">
         <noot nummer="1" datum="1999-04-28" bron="Trouw">Trouw, 28 april 1999, pag. 7</noot>
         <noot nummer="2">Proefschrift geschreven door Julie Ng-A-Tham aan de Katholieke Universiteit Brabant</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In eerste instantie gaat het hier om een onderzoek naar besluitvormingsprocessen in arbeidsorganisaties die hebben geleid tot veranderingen in arbeidstijdregelingen. Tham heeft in 13 organisaties 17 besluitvormingsprocessen over het veranderen van arbeidstijdregelingen onderzocht. Ze concludeert dat naarmate er meer aandacht was voor het procesonderhoud de resultaten beter waren. Thans concludeert daarnaast dat in 40% van de gevallen de medewerkers vonden dat er sprake was van een verslechtering van de gezondheid en het sociale welzijn. In veel gevallen, zo stelt Tham, is dit toe te schrijven aan de bedrijfstijdverlenging waarbij meer inconveniënte diensten (avond, weekend of nacht) werden geïntroduceerd. De invoering van nachtdiensten brengt volgens de onderzoekster risico’s met zich mee voor de gezondheid en bij de avond-, zaterdag- en zondagsdiensten gaat het met name om risico’s voor het sociale welzijn. Werkgevers kunnen de ontevredenheid van de werknemers echter voorkomen door het bieden van tegenwaarde-maatregelen (bijvoorbeeld door de inconveniënte dienst zo kort mogelijk te maken of het aandeel inconveniënte diensten zoveel mogelijk te beperken). Het onderzoek is gebaseerd op gegevens uit de periode 1987 tot 1996. In 1996 is de Arbeidstijdenwet (ATW) in werking getreden. Met de invoering van de ATW is beoogd om enerzijds ruimte te bieden voor flexibele werktijden en anderzijds een afdoende garantie te bieden voor de veiligheid, gezondheid en het welzijn van werknemers. De ATW is er onder meer op gericht de schadelijke gevolgen van het werken in de nachtdienst zo veel mogelijk te beperken. De randvoorwaarden waaraan voldaan moet worden indien arbeid in een nachtdienst wordt verricht, betreffen rust- c.q. hersteltijd na nachtdiensten, de arbeidstijd per nachtdienst en het aantal nachtdiensten dat in een bepaald bestek mag worden gedraaid. </antwoord>
      <antwoord nummer="3">In het onderzoek van Tham is gebruik gemaakt van een vragenlijst voor de betrokken werknemers waarin is gevraagd naar een aantal vermoeidheidsklachten, zoals verminderde eetlust, vermoeid opstaan, een gevoel van rusteloosheid, slaperigheid of sufheid etc. Daarnaast is een algemene vraag gesteld aan de hand waarvan betrokkenen door een puntenwaardering aan konden geven in hoeverre zij de werkroosters bezwaarlijk achtten voor hun gezondheid. Tevens is gevraagd naar de mate waarin werknemers hun werk als belastend ervaren. Gezondheidsklachten blijken zich met name voor te doen in die situaties waarin er sprake is van een substantiële uitbreiding van de werktijd die dan veelal gepaard gaat met een verslechtering in de grondvorm van het rooster. Men krijgt hierdoor bijvoorbeeld een langere werkdag, extra zaterdagdiensten, of men moet in de nacht werken. </antwoord>
      <antwoord nummer="4">Het is hier van belang om twee soorten flexibiliteit in arbeid duidelijk te onderscheiden. Enerzijds bestaat de flexibiliteit in arbeidstijden en anderzijds de contractuele flexibiliteit. In het onderzoek van Tham gaat het alleen om flexibiliteit in arbeidstijden. Het proefschrift onderschrijft het belang van de participatie van werknemers voor de betrokkenheid en acceptatie van de arbeidstijdenregeling. De systematiek van de Arbeidstijdenwet sluit hier goed bij aan. Met een standaard- en een ruimere overlegregeling, beoogt zij een goed overleg tussen sociale partners, op sector- en ondernemingsniveau, over arbeidstijden te bevorderen. Voor werkgevers is het hierbij van belang om te beseffen dat arbeidstijdregelingen een grote rol spelen bij het aantrekken, inzetten en behouden van personeel. Wanneer het gaat om contractuele flexibiliteit kan vermeld worden dat door TNO Arbeid – in opdracht van SZW – een secundaire analyse is uitgevoerd naar de mate waarin flexibele werknemers en deeltijders, in vergelijking tot vaste arbeidskrachten, blootstaan aan arbeidsrisico’s. De belangrijkste conclusie is dat flexwerkers vaker rapporteren dat zij lichamelijk zwaar werk uitvoeren, maar minder vaak onder hoge tijdsdruk werken. Voorts blijkt dat met het aantal uren dat men werkt de ervaren tijdsdruk toeneemt. </antwoord>
      <antwoord nummer="5">Om te kunnen beoordelen in hoeverre de doelstellingen van de Arbeidstijdenwet ook daadwerkelijk bereikt worden is voorzien in een evaluatie die in het jaar 2000 zal moeten worden afgerond. Opvallend in de resultaten van het onderzoek van Tham is dat een groot deel van de medewerkers zowel ontevreden was over de verandering zelf als over de wijze waarop het besluitvormingsproces is verlopen. Aandacht voor belangentegenstellingen tijdens het besluitvormingsproces blijkt de kwaliteit van de besluitvorming sterk te bevorderen. Dit ondersteunt mijn voornemen om tijdens de evaluatie zowel aandacht te schenken aan de mate waarin de normering van de Arbeidstijdenwet met betrekking tot werk- en rusttijden, overwerk, nachtarbeid en zondagsarbeid toereikend is, als aan de werking van de systematiek van de wet. Eventuele verdere beleidsmaatregelen zullen afhankelijk zijn van de uitkomsten van dit evaluatieonderzoek. Overigens wil ik er nog wel op wijzen dat, wanneer een doorgevoerde flexibilisering van de arbeidstijden binnen een bedrijf tot gezondheidsrisico’s leidt of kan leiden, de werkgever op grond van de Arbowet verplicht is hieraan aandacht te schenken in het kader van de risico inventarisatie en evaluatie. </antwoord>
      <noten afkomstig="antwoord"/>
   </antwoorden>
</kvr>
