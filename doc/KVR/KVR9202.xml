<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema en Vendrik (beiden GroenLinks) aan de minister van Financiën en de staatssecretaris van Onderwijs, Cultuur en Wetenschappen, dhr. Van der Ploeg, over financiering van de aanschaf van een schilderij van Rembrandt. (Ingezonden 24 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9202
</item>
         <item attribuut="Inhoud">Betreft mogelijke aanschaf van het schilderij "Het portret van een oude man".</item>
         <item attribuut="Rubriek">Cultuur en taal (Beeldende kunsten) Overheidsfinanciën (Overheidsuitgaven)</item>
         <item attribuut="Trefwoorden">Beeldende kunst Overheidsuitgaven</item>
         <item attribuut="Vindplaats">Kamervragen met antwoord 1998-1999, nr. 1223, Tweede Kamer</item>
         <item attribuut="Vraagnr_bij_indiening">2989910280</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="GroenLinks">Vendrik</persoon>
         </item>
         <item attribuut="Datum_reaktie">1999-04-22</item>
         <item attribuut="Datum_indiening">1999-03-24</item>
         <item attribuut="Document-id">KVR9202</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2411" allpagenumbers="2411 2412" vetnummer="2989910280" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9202" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1223" onderwerp="" indiendatum="1999-03-24">
         <vrager partij="GroenLinks" oorsprong="parlement">Halsema</vrager>
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister van Financiën en de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="1999-04-22">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van het artikel ««Goudeerlijke Rembrandt» verbluffend geniaal werk»? <voetnoot nummer="1"/>
      </vraag>
      <vraag nummer="2">Is het waar dat voor het bedoelde schilderij van Rembrandt inmiddels 20 miljoen van de 31 miljoen dankzij bijdragen van het ministerie van Onderwijs, Cultuur en Wetenschappen, de Vereniging Rembrandt en het Nationaal Fonds Kunstbezit bijeen is gebracht? </vraag>
      <vraag nummer="3">Zo ja, kunt u aangeven hoe hoog de bijdrage is van het ministerie van Onderwijs, Cultuur en Wetenschappen en ten laste van welke begrotingspost deze bijdrage komt? </vraag>
      <vraag nummer="4">Kunt u ook meedelen wat de stand van zaken is rond het overheidsfonds in oprichting bedoeld voor het aankopen van kunstwerken? Hoe staat het met de door u toegezegde samenwerking met het Nationaal Fonds Kunstbezit? </vraag>
      <vraag nummer="5">Kunt u uitleggen waarom niet het gehele bedrag door het Nationaal Fonds Kunstbezit wordt geschonken, mede gezien het feit dat het totaalbedrag vrijwel gelijk is aan het bedrag dat over is van de schenking van 110 miljoen van De Nederlandsche Bank aan het particuliere Nationaal Fonds Kunstbezit? </vraag>
      <vraag nummer="6">Wie draagt de verantwoordelijkheid voor de fondsenverwerving voor de aankoop van dit schilderij? </vraag>
      <vraag nummer="7">Wordt dit schilderij evenals de Victory Boogie Woogie staatsbezit, als het lukt om het te verwerven? </vraag>
      <vraag nummer="8">Is het gezien het feit dat de heer Wellink «Het portret van een oude man» door Rembrandt noemt in zijn amicebriefje aan de minister van Financiën van 23 juni 1998 denkbaar dat De Nederlandsche Bank een bijdrage levert aan de verwerving van dit schilderij? Zo ja, waarom? Zo neen, waarom niet? </vraag>
      <vraag nummer="9">Kunt u ook aangeven wat indertijd de reden is geweest om de Victory Boogie Woogie als eerste aan te schaffen? </vraag>
      <vraag nummer="10">Wat zijn de criteria in het cultuurbeleid van de Nederlandse regering op grond waarvan gepoogd wordt kunstwerken uit buitenlands bezit te verwerven? </vraag>
      <noten afkomstig="vraag">
         <noot nummer="1" datum="1999-03-23" bron="De Volkskrant">De Volkskrant, 23 maart 1999</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Voor de antwoorden op de vragen 2 en 3 verwijs ik u naar de bijgevoegde brief die ik over de aankoop van de Rembrandt 23 maart jl. aan de Tweede Kamer heb toegezonden. </antwoord>
      <antwoord nummer="3">Zie beantwoording vraag 2. </antwoord>
      <antwoord nummer="4">Door mij is 6 april 1999 de concept-aankoopregeling, opgesteld door de Mondriaanstichting, ter advies voorgelegd aan de Raad voor Cultuur. De Raad zal circa 15 mei aanstaande zijn advies uitbrengen. De uiteindelijk door mij vastgestelde regeling zal ik ter kennisname naar de Kamer sturen. Zoals in mijn brief van 23 maart aan de Tweede kamer aangegeven, heb ik met de Stichting Fonds Nationaal Kunstbezit afgesproken dat de directeur van het Instituut Collectie Nederland (ICN) in overleg met de Stichting, de Mondriaanstichting en OCenW op korte termijn een samenwerkingsprotocol zal ontwerpen. Overigens heeft bij de voorbereiding van de aankoop van de Rembrandt een goede afstemming tussen OCenW en de Stichting plaatsgevonden. </antwoord>
      <antwoord nummer="5">De doelstelling van de Stichting Nationaal Fonds Kunstbezit is het bevorderen van de aankoop van kunstwerken ten behoeve van openbare collecties in Nederland; de wijze waarop de Stichting aan de doelstelling invulling geeft is haar eigen verantwoordelijkheid. </antwoord>
      <antwoord nummer="6">De verantwoordelijkheid voor de fondsenwerving ligt bij de koper van het schilderij, de directeur van het Mauritshuis. </antwoord>
      <antwoord nummer="7">Indien het schilderij van Rembrandt door het Mauritshuis wordt verworven wordt het daarmee ook staatsbezit. </antwoord>
      <antwoord nummer="8">Gelet op de eenmalige aanleiding voor De Nederlandsche Bank om een schenking te doen – de beëindiging van haar taak tot het reguleren en zoveel mogelijk stabiliseren van de waarde van de gulden en de invoering van de euro – is het gestelde in de vraag niet aan de orde. </antwoord>
      <antwoord nummer="9">Zie beantwoording vraag 5. </antwoord>
      <antwoord nummer="10">Die criteria worden ontleend aan de Wet Behoud Cultuurbezit (Artikel 2 van het Besluit Behoud Cultuurbezit). Het gaat daarbij om de criteria onvervangbaarheid en onmisbaarheid. Onvervangbaarheid in de zin dat geen of nagenoeg geen andere gelijke of gelijksoortige voorwerpen in goede staat in Nederland aanwezig zijn. Onmisbaar in de zin dat tenminste één van de volgende eigenschappen aan de orde is: de symboolwaarde, de schakelfunctie en ijkwaarde. Onder symboolwaarde wordt verstaan de functie van het voorwerp of de verzameling als duidelijke herinnering aan personen of gebeurtenissen, die voor de Nederlandse geschiedenis van overtuigend belang zijn. De schakelfunctie betreft de functie van het voorwerp als wezenlijk element in een ontwikkeling die voor de wetenschapsbeoefening, met inbegrip van de beoefening van de cultuurgeschiedenis, in Nederland van overtuigend belang is. Onder de ijkwaarde wordt verstaan de functie van het voorwerp als wezenlijke bijdrage in het onderzoek of de kennis van andere belangrijke voorwerpen van kunst of wetenschap. Bij de Wet Behoud Cultuurbezit gaat het overigens niet om het verwerven van kunstwerken uit buitenlands bezit, maar om bescherming van Nederlands cultuurbezit tegen export. Wel worden dezelfde criteria gebruikt als het gaat om de ondersteuning van aankopen in het buitenland. </antwoord>
      <noten afkomstig="antwoord"/>
   </antwoorden>
</kvr>
