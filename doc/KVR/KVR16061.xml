<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Volkshuisvesting, Ruimtelijke Ordening en Milieubeheer over de vergunningaanvraag voor een kippenmestverbrandingsinstallatie in Apeldoorn. (Ingezonden 27 juni 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16061
</item>
         <item attribuut="Inhoud">Vragen over de milieu-eisen die worden gesteld aan afvalverbrandingsinstallaties. Deze eisen verschillen per provincie.</item>
         <item attribuut="Rubriek">Milieu (Afvalverwerking) Milieu (Luchtverontreiniging)</item>
         <item attribuut="Trefwoorden">Afvalverwerking Luchtverontreiniging</item>
         <item attribuut="Vindplaats">Kamervragen met antwoord 2001-2002, nr. 1485, Tweede Kamer</item>
         <item attribuut="Vraagnr_bij_indiening">2010212070</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2002-08-08</item>
         <item attribuut="Datum_indiening">2002-06-27</item>
         <item attribuut="Document-id">KVR16061</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3151" allpagenumbers="3151 3152" vetnummer="2010212070" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16061" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1485" onderwerp="" indiendatum="2002-06-27">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-08-8">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de vergunningaanvraag voor de bouw van de kippenmestverbrandingsinstallatie Fibroned in Apeldoorn? <voetnoot nummer="1"/>
      </vraag>
      <vraag nummer="2">Is het waar dat de gestelde milieu-eisen voor een soortgelijke installatie in Noord-Brabant veel hoger zijn waardoor de uitstoot van schadelijke stoffen in deze fabriek met 90% gereduceerd wordt? Leidt de gecreëerde situatie niet tot een vorm van ongelijke concurrentie? </vraag>
      <vraag nummer="3">Zijn de door de provincie Gelderland gestelde emissie-eisen voor Fibroned niet dusdanig soepel dat er vergeleken met de soortgelijke installatie in Noord-Brabant onnodig veel giftige stoffen in de lucht terechtkomen? Zo nee, waarom niet? </vraag>
      <vraag nummer="4">Bent u bereid om, vooruitlopend op de implementatie van de Europese regelgeving over afvalverbranding, er bij de provincies op aan te dringen de toekomstige landelijke emissie-eisen nu al te gaan hanteren? Zo nee, waarom niet? Zo ja, welke stappen gaat u ondernemen richting de provinciale overheden en kunt u de Kamer informeren over de reactie van de provincie Gelderland hierop? </vraag>
      <vraag nummer="5">Is het waar dat de aanvoer van de kippenmest ook uit omringende landen zal komen? Zo ja, uit welke landen zal de mest aangevoerd worden en om welk percentage van de totale aanvoer gaat het? </vraag>
      <vraag nummer="6">Is de aanvoer van mest uit het buitenland niet in strijd met het principe van «groene stroom», gezien het feit dat de transportemissie niet meegenomen wordt in de totale emissiebeoordeling? Zo ja, bent u van mening dat indien het gaat om substantiële hoeveelheden niet-regionale mest, de oorspronkelijke reden voor de bouw van deze centrale (productie van groene stroom) vervalt? </vraag>
      <noten afkomstig="vraag">
         <noot nummer="1" datum="2002-06-20" bron="Apeldoornse Courant">Apeldoornse Courant, 20 juni 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het College van Gedeputeerde Staten van Noord-Brabant heeft op 10 oktober 2000 een milieuvergunning verleend aan Stichting Duurzame Energieproductie Pluimveehouderij (DEP). Het initiatief van DEP is vergelijkbaar met dat van Fibroned; beide beogen het opwekken van energie uit voornamelijk kippenmest via thermische conversie. Bij DEP gaat het om circa 350 000 ton pluimveemest per jaar en bij Fibroned gaat het om circa 300 000 ton pluimveemest en circa 60 000 ton andere biomassa in de categorie schone biomassa. Voor de regulering van de emissies naar de lucht is in beide vergunningen teruggevallen op de normstelling overeenkomstig het Besluit Luchtemissies Afvalverbranding (BLA), dat wil zeggen het strengste nationale normenkader dat momenteel vigeert en dat oorspronkelijk bedoeld is voor verbranding van huishoudelijk afval in AVI’s. Deze benadering is in overeenstemming met de lijn die de Nederlandse Emissierichtlijn Lucht (NeR) aangeeft. In beide vergunningen is een identieke normstelling opgenomen, met uitzondering van de normwaarde voor koolmonoxide. In tegenstelling tot de suggestie in de vraagstelling kent de vergunning voor Fibroned méér restricties voor emissies naar de lucht dan die voor DEP. Aan Fibroned zijn behalve concentratienormen voor bepaalde stoffen in de vergunning lagere emissieplafonds dan die voor DEP gelden, als inspanningsverplichting opgelegd alsmede een minimalisatie van emissies als «blijvend streven». In hoeverre naleving van dergelijke voorschriften door Fibroned kúnnen leiden tot een concurrentievoordeel voor DEP is niet te voorspellen omdat beide installaties nog niet in werking zijn en enige data omtrent variabelen zoals kwaliteit brandstofinput, procesbeheersing, werking milieumaatregelen en daadwerkelijke emissies ontbreken. </antwoord>
      <antwoord nummer="3">Zie antwoord op vraag 2. </antwoord>
      <antwoord nummer="4" voetnoot="2 1">Over de toekomstige landelijke emissie-eisen voor de hier bedoelde installaties heb ik mededeling gedaan in de circulaire «Emissiebeleid voor energiewinning uit biomassa en afval» van 11 april 2002. De circulaire is als onderdeel van het convenant «Kolencentrales en CO <voetnoot nummer="2"/>-reductie» op 4 april 2002 aan de Tweede Kamer aangeboden <voetnoot nummer="1"/>. Het convenant is vervolgens geagendeerd voor het Algemeen Overleg met de Kamer op 11 april 2002. In het overleg met de Kamer zijn geen vragen gesteld over het voorgenomen emissiebeleid. Bij de vormgeving van het emissiebeleid voor biomassa en afval is zoveel mogelijk rekening gehouden met de Europese normstelling die is opgenomen in de recente richtlijnen 2000/76/EG (richtlijn afvalverbranding) en 2001/80/EG (richtlijn emissies grote stookinstallaties). Binnen afzienbare termijn zal de implementatie van deze Europese richtlijnen kunnen worden afgerond en treedt daarmede de geactualiseerde regelgeving in werking. Omdat door middel van genoemde circulaire de provinciale overheden op de hoogte zijn gesteld van de gevolgen van het nieuwe emissiebeleid, zie ik geen aanleiding tot de gevraagde nadere stappen. Ik constateer bovendien dat beide provincies, door de keuze voor de normstelling overeenkomstig het BLA zoals aangegeven in de NeR, in lijn met de circulaire hebben gehandeld. </antwoord>
      <antwoord nummer="5">In beginsel zal Fibroned de kippenmest en andere biomassa volledig betrekken uit het binnenlandse aanbod. Op basis van meerjarige contracten met een groot aantal boeren is inmiddels voorzien in een deel van de noodzakelijke input. Een ander deel zal worden geleverd via mesthandelaren en via contracten met andere binnenlandse leveranciers die de komende tijd door Fibroned nog zullen worden benaderd. Er is concurrentie met andere opties voor verwijdering van mest, zoals toepassing als meststof in de akkerbouw of export. In hoeverre de volledige input uit het binnenlandse potentieel kan worden gerealiseerd hangt af van factoren waarop Fibroned zelf weinig invloed kan uitoefenen. Fibroned gaat op dit moment uit van een aandeel uit het buitenland van ten hoogste 10%, circa 30 000 ton, hoogstwaarschijnlijk te betrekken uit Vlaanderen. </antwoord>
      <antwoord nummer="6">Binnen het principe van groene stroom op basis van groencertificaten, wordt getoetst op de herkomst van de opgewekte elektriciteit; deze moet zijn opgewekt uit de hernieuwbare energiebronnen wind, zon of biomassa. In de Wet belastingen op milieugrondslag (Wbm) is de voorwaarde gesteld dat deze biomassa niet vermengd mag zijn met kunststoffen. Er zijn in de Wbm geen voorwaarden opgenomen met betrekking tot de locatie van herkomst van biomassa. Elektriciteit opgewekt uit een monostroom als kippenmest komt in principe in aanmerking voor het groencertificaat en kan dus worden verkocht als groene stroom. Of dit daadwerkelijk gebeurt is overigens een keuze van het energiebedrijf, er kunnen bedrijfseigen redenen zijn om dat niet te doen. Aanvoer en transport van brandstof is een economische factor van belang, naarmate de afstand groter wordt nemen de kosten toe. Onderzoek en praktijkervaring wijst uit dat transportenergie een níet-substantieel deel uitmaakt van de totale energie-inhoud van de vracht (uitgaande van een redelijke verhouding tussen transportmodaliteit en omvang van de vracht). Omdat in de groene stroomproductie de economische restricties sneller in werking treden dan restricties op basis van een energiebalans, voorkomt de markt zelf onevenredig grote transportafstanden dan wel een keuze voor onrendabele modaliteiten. Recente ervaringen van energiebedrijven met de invoer per vrachtschip van industriële reststromen van hout uit Canada en het voormalig Oostblok wijzen op een gunstige energiebalans maar daarentegen bijzonder hoge aanschaf- en transportkosten van de biomassa. In een liberaliserende energiemarkt zal de economie van een brandstofketen bepalend zijn voor de levensvatbaarheid daarvan. De toepassing van substantiële hoeveelheden niet-regionale biomassa, waaronder mest, voor de productie van groene stroom is echter niet in strijd met de Wbm en vormt geen aanleiding de oorspronkelijke redenen voor de bouw van de centrale door Fibroned ter discussie te stellen. </antwoord>
      <noten afkomstig="antwoord"/>
   </antwoorden>
</kvr>
