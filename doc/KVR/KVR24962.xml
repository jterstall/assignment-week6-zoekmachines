<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Bochove en Schreijer-Pierik (beiden CDA) aan de minister van Binnenlandse Zaken en Koninkrijksrelaties over de bevindingen van Dr. Kappl met betrekking tot de vuurwerkramp in Enschede. (Ingezonden 13 december 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24962
</item>
         <item attribuut="Inhoud">Vragen naar aanleiding van programma Forum van RTV Oost van 5 december 2005 waarin opnieuw aandacht werd geschinken aan de bevindingen van Dr. Kappl over de vuurwerkramp in Enschede. Kappl heeft uiteengezet dat containers totaal vernietigd kunnen worden door ontbranding van een paar honderd kilo papier en een relatief geringe hoeveelheid kruit. Indieners vragen zich in verband met antwoorden van minister Remkes op vragen van het lid van Heteren (PvdA) terzake (Aanhangsel van de Handelingen II, 2004-2005, nr. 1818) af of genoemd aspect in eerdere onderzoeken aan de orde is geweest.</item>
         <item attribuut="Rubriek">Criminaliteit en openbare orde (Rampenpreventie en -bestrijding)</item>
         <item attribuut="Trefwoorden">Rampenbestrijding Vuurwerk</item>
         <item attribuut="Vindplaats">Kamervragen met antwoord 2005-2006, nr. 919, Tweede Kamer</item>
         <item attribuut="Vraagnr_bij_indiening">2050604850</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Van Bochove</persoon>
            <persoon partij="CDA">Schreijer-Pierik</persoon>
         </item>
         <item attribuut="Datum_reaktie">2006-02-21</item>
         <item attribuut="Datum_indiening">2005-12-13</item>
         <item attribuut="Document-id">KVR24962</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1947" allpagenumbers="1947 1948" vetnummer="2050604850" code="0506tkkvr919" lopendefooter="Tweede Kamer, vergaderjaar 2005–2006, Aanhangsel" filenaam="KVR24962" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="919" onderwerp="" indiendatum="2005-12-13">
         <vrager partij="CDA" oorsprong="parlement">Van Bochove</vrager>
         <vrager partij="CDA" oorsprong="parlement">Schreijer-Pierik</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-02-21">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de uitzending van het programma Forum van RTV Oost van 5 december jl. waarin opnieuw aandacht werd geschonken aan de bevindingen van Dr. Kappl met betrekking tot de vuurwerkramp in Enschede? </vraag>
      <vraag nummer="2">Is het waar dat door of namens Dr. Kappl in dat programma is uiteengezet dat een container totaal vernietigd kan worden door (pyrolyse) brand van een paar honderd kilo papier en een relatief zeer geringe hoeveelheid kruit? </vraag>
      <vraag nummer="3" voetnoot="1">Is dit aspect in eerdere onderzoeken <voetnoot nummer="1"/>aan de orde geweest? Zo neen, bent u bereid hier alsnog door TNO naar te laten kijken en TNO te verzoeken hierover een opinie te geven? Zo ja, wilt u deze bevindingen aan de Kamer voorleggen? </vraag>
      <vraag nummer="4">Indien de beweringen van Dr. Kappl waar zijn, welke risico’s worden er dan op dit moment gelopen in veel kleinschalige opslag? </vraag>
      <vraag nummer="5">Deelt u de mening dat de regelgeving moet worden aangepast, indien er sprake is van risico’s die eerder niet in beeld waren? Zo ja, om welke aanpassingen gaat het dan? Zo neen, waarom zijn er volgens u geen aanpassingen nodig? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1818" documentjaargang="2004-2005">Aanhangsel Handelingen, nr. 1818, vergaderjaar 2004–2005.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In het programma Forum van 5 december 2005 wordt inderdaad gezegd dat een container vernietigd kan worden door (pyrolyse) brand van een paar honderd kilo papier en een relatief zeer geringe hoeveelheid kruit. </antwoord>
      <antwoord nummer="3" voetnoot="1">De mogelijkheid van pyrolyse van verpakkingsmateriaal van vuurwerk is naar voren gekomen in het onderzoek dat de Oostenrijkse onderzoekers Kappl en Mann uitvoerden in opdracht van de stichting «De Onderste Steen 13 mei 2000 Enschede». Het betreffende onderzoeksrapport verscheen op 6 mei 2005 <voetnoot nummer="1"/>. Hierin stellen de onderzoekers dat door pyrolyse van verpakkingsmateriaal en explosie van enkele vuurwerkartikelen in een container (container E2), buiten die container een wolk is ontstaan bestaande uit brandbare stoffen (o.a. koolmonoxide en koolstof). Explosie van deze wolk speelde naar de mening van de onderzoekers een belangrijke rol bij de vuurwerkramp in Enschede. Deskundigen van TNO, het NFI en de Inspectie OOV bestudeerden op mijn verzoek het rapport van de heer Kappl. Zij oordeelden dat het rapport geen nieuwe gezichtspunten oplevert ten opzichte van eerder onderzoek van NFI en TNO naar de vuurwerkramp in Enschede. Bij dit eerder onderzoek zijn er geen aanwijzingen gevonden dat er een significante gas- of stofexplosie (ondermeer ten gevolge van verkoold verpakkingsmateriaal) in Enschede heeft plaatsgevonden. Ik gaf dit ook aan in mijn beantwoording van de vragen van mevrouw Van Heteren van 12 mei 2005. Het programma Forum van 5 december 2005 grijpt terug op het rapport van 6 mei 2005 van de heer Kappl. Gezien de bevindingen van TNO, NFI en Inspectie OOV bij de bestudering van dit rapport, zie ik geen aanleiding hiernaar nogmaals door TNO te laten kijken. </antwoord>
      <antwoord nummer="4">Vuurwerkopslagplaatsen moeten voldoen aan de eisen die opgenomen zijn in het Vuurwerkbesluit. Zij moeten onder andere een brandwerendheid van minimaal 60 minuten hebben. Hierdoor zal bij een brand in de omgeving van een vuurwerkopslagplaats de temperatuur in de opslag niet snel zodanig stijgen dat pyrolyse plaatsvindt. Bovendien zijn de opslagplaatsen voorzien van een sprinklerinstallatie. Het eventuele optreden van pyrolyse zal door deze voorziening worden onderdrukt. Ondermeer door deze eisen worden de risico’s van vuurwerkopslagplaatsen op toereikende wijze beheerst, vooral ook met betrekking tot het aspect pyrolyse. </antwoord>
      <antwoord nummer="5">Als (toegepast) wetenschappelijk onderzoek aanwijzingen oplevert voor het bestaan van risico’s die eerder niet in beeld waren, zullen de betrokken ministeries (VROM, V en W, SZW en BZK) beoordelen of er aanpassingen van regelgeving moeten plaatsvinden en welke dat dan dienen te zijn. Het onderzoek van Kappl en Mann levert dergelijke aanwijzingen vooralsnog niet op. </antwoord>
      <noten afkomstig="antwoord">
         <noot nummer="1">Dr. Alfred Kappl en Dipl.-Ing. Martin Mann, Explosion Disaster of Enschede Netherlands 13thMai 2000, Arsenal Research, Vienna May 6th2005</noot>
      </noten>
   </antwoorden>
</kvr>
