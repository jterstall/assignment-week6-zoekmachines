<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de staatssecretaris van Sociale Zaken en Werkgelegenheid over de Regeling Schoonmaakdiensten voor Particulieren. (Ingezonden 4 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22613
</item>
         <item attribuut="Inhoud">Vragen naar aanleiding van de toezegging tijdens de behandeling van de SZW-begroting 2005 dat de RSP-regeling (de 'witte werkster') in elk geval tot 1 juli 2005 zou blijven voortbestaan. Hoe verhoudt dit zich tot inbouwen van een subsidieplafond op basis van de stand van zaken per 1 oktober 2004? Deze vragen zijn op 10 februari 2005 ingediend, maar zijn enige tijd in het ongerede geraakt.</item>
         <item attribuut="Rubriek">Bedrijfsleven en industrie (Midden- en kleinbedrijf) Bedrijfsleven en industrie (Subsidies)</item>
         <item attribuut="Trefwoorden">Commerciële dienstverlening Subsidies</item>
         <item attribuut="Vindplaats">Kamervragen met antwoord 2004-2005, nr. 1276, Tweede Kamer</item>
         <item attribuut="Vraagnr_bij_indiening">2040509960</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">2005-03-29</item>
         <item attribuut="Datum_indiening">2005-03-04</item>
         <item attribuut="Document-id">KVR22613</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2707" allpagenumbers="2707 2708" vetnummer="2040509960" code="0405tkkvr1276" lopendefooter="Tweede Kamer, vergaderjaar 2004–2005, Aanhangsel" filenaam="KVR22613" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1276" onderwerp="" indiendatum="2005-03-4">
         <vrager partij="VVD" oorsprong="parlement">Weekers</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-03-29">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich uw toezegging dat de RSP-regeling («witte werksters») in elk geval tot 1 juli 2005 zou blijven voortbestaan en wel voor honderd procent? <voetnoot nummer="1"/>
      </vraag>
      <vraag nummer="2">Klopt het dat u desondanks een subsidieplafond hebt ingebouwd op basis van het aantal contacturen van de werkgever op de peildatum 1 oktober 2004? </vraag>
      <vraag nummer="3">Welke beperkingen brengt dit effectief aan op de RSP-regeling, zowel naar nieuwe als bestaande bedrijven die willen uitbreiden? </vraag>
      <vraag nummer="4" voetnoot="2">Hoe verhouden zich deze beperkingen met bovengenoemde toezegging aan de Kamer? <voetnoot nummer="2"/>
      </vraag>
      <vraag nummer="5">Wanneer kan de Kamer de alternatieven voor de «witte werksters-regeling» tegemoet zien? Noot van de griffie: Deze vragen zijn op 10 februari 2005 ingediend, maar helaas enige tijd in het ongerede geraakt. </vraag>
      <noten afkomstig="vraag">
         <noot nummer="1" datum="2004-12-9" bron="Handelingen Tweede Kamer, vergaderjaar 2004–2005, Begroting Sociale Zaken en Werkgelegenheid">Handelingen Tweede Kamer, vergaderjaar 2004–2005, Begroting Sociale Zaken en Werkgelegenheid, 9 december 2004</noot>
         <noot nummer="2">Zie noot 1</noot>
      </noten>
   </vragen>
   <antwoorden aantal="5">
      <antwoord nummer="1">Per brief van 21 september jl. heb ik de TK geïnformeerd over mijn voornemen tot afbouw van de RSP (TK, vergaderjaar 2004–2005, 29 544, nr. 4) omdat beide doelen van de regeling – structurele verruiming van de markt voor de huishoudelijke dienstverlening en vergroten van de werkgelegenheid voor laaggeschoolden – nauwelijks zijn gerealiseerd. Ik heb in deze brief ook aangekondigd dat ik gelijktijdig met de verdere uitwerking van de afbouw, de regeling aan zou passen om toelating van nieuwe bedrijven en daarmee het risico van vergroting van de afbouwproblematiek te voorkomen. Deze aanpassing is per 14 oktober 2004 ingegaan (Staatscourant 14 oktober 2004, nr. 198/pag 17). Tijdens het AO van 1 december 2004 naar aanleiding van bovengenoemde brief heb ik de TK duidelijk gemaakt dat in de discussie over het stimuleren van de markt van de persoonlijke dienstverlening nog geen enkele weg is afgesloten, behalve een regeling die méér gaat kosten dan de huidige RSP. Op verzoek van de TK heb ik vervolgens tijdens de behandeling van de SZW begroting 2005 toegezegd om besluitvorming over mogelijkheden om de markt voor de persoonlijke dienstverlening te stimuleren af te wachten, alvorens een definitief besluit te nemen over al dan niet afbouwen van de RSP en tot die tijd de op dat moment geldende RSP te verlengen tot 1 juli 2005. </antwoord>
      <antwoord nummer="2">Ik heb in overleg met de Ondernemersorganisatie Schoonmaak- en Bedrijfsdiensten (OSB) besloten om de RSP te verlengen voor de huidige gebruikers en de huidige capaciteit (contracturen) met als peildatum 1 oktober 2004 (zie ook bijgevoegde brieven waarin de precieze afspraken staan vermeld). Hierdoor blijven, indien nodig, voldoende middelen beschikbaar voor een zorgvuldige afbouw in de vorm van een afbouwregeling zoals ik daar eerder met OSB afspraken over heb gemaakt (zie bijgevoegde brief aan OSB) en waarover ik u per brief van 29 november 2004 heb geïnformeerd (TK, vergaderjaar 2004–2005, 29 544, nr. 8). OSB is met mij van mening dat tot aan de definitieve besluitvorming over de toekomst van de RSP vergroten van de afbouwproblematiek moet worden voorkomen en dat voldoende middelen voor zorgvuldige afbouw beschikbaar zijn. </antwoord>
      <antwoord nummer="3">Zoals ik ook in antwoord op vraag 1 heb vermeld, is per 14 oktober 2004 al geregeld dat nieuwe werkgevers die na 1 oktober 2004 subsidie in het kader van de RSP aanvragen hier niet meer voor in aanmerking komen. Dit is in de brief van aan de Tweede Kamer van 21 september 2004 aangekondigd. Hiermee wordt een aanzuigende werking van de afbouwregeling en daarmee vergroting van de afbouwproblematiek voorkomen. Bijkomend voordeel is dat indien het een malafide bedrijf betreft, dat onder een nieuwe naam verder wil gaan geen nieuwe aanvraag kan worden ingediend. Nieuwe instroom die het gevolg is van de vervangingsvraag kan wel worden gesubsidieerd. De huidige capaciteit van bestaande bedrijven mag immers op peil blijven. Overigens regelt de RSP alleen de maximale omvang van subsidie van de bedrijven en niet de maximale omvang van bedrijven. </antwoord>
      <antwoord nummer="4">Zoals ik ook in antwoord op vraag 2 heb aangegeven is de huidige regeling in overeenstemming met mijn toezegging aan de Tweede Kamer om, binnen het beschikbare budget, de RSP voort te zetten tot 1 juli 2005 en om nieuwe instroom van werknemers mogelijk te maken. Met de huidige regeling kom ik tevens tegemoet aan mijn eerdere toezegging aan de TK en de huidige RSP-bedrijven om in geval met de RSP wordt gestopt, voldoende middelen beschikbaar te hebben voor zorgvuldige afbouw met oog voor werknemers en de bedrijven zelf. </antwoord>
      <antwoord nummer="5">Ik zal de Tweede Kamer zoals ik heb toegezegd vóór 1 juli 2005 informeren over mogelijkheden om de markt voor de persoonlijke dienstverlening te stimuleren. </antwoord>
      <noten afkomstig="antwoord"/>
   </antwoorden>
</kvr>
