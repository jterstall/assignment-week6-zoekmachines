<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Dankers (beiden CDA) aan de minister van Volksgezondheid, Welzijn en Sport over problemen bij het implanteren van cardio-defibrillatoren. (Ingezonden 28 augustus 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12334
</item>
         <item attribuut="Inhoud">Vragen over het moeten doorsturen van patiënten door ziekenhuizen voor ICD-implantaties, doordat er wel een vergunning gegeven is aan ziekenhuizen voor het uitvoeren van ICD-implantaties, maar er niet voldoende financiele middelen ter beschikking zijn gesteld.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Zorginstellingen)</item>
         <item attribuut="Trefwoorden">Geneeskunde Vergunningen Ziekenhuizen</item>
         <item attribuut="Vindplaats">Kamervragen met antwoord 2000-2001, nr. 14, Tweede Kamer</item>
         <item attribuut="Vraagnr_bij_indiening">2990015000</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Dankers</persoon>
         </item>
         <item attribuut="Datum_reaktie">2000-09-25</item>
         <item attribuut="Datum_indiening">2000-08-28</item>
         <item attribuut="Document-id">KVR12334</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="27" allpagenumbers="27 28" vetnummer="2990015000" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12334" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="14" onderwerp="" indiendatum="2000-08-28">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Dankers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-09-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Kunt u bevestigen dat met ingang van 1 januari jl. het aantal ziekenhuizen, waar defibrillatoren geïmplanteerd mogen worden bij mensen met ernstige hartritmestoornissen, is uitgebreid? </vraag>
      <vraag nummer="2">Kunt u tevens bevestigen dat het Catharina Ziekenhuis in Eindhoven daartoe ook een vergunning heeft gekregen? </vraag>
      <vraag nummer="3">Worden patiënten met een indicatie voor deze behandeling vooralsnog door dit ziekenhuis doorgestuurd naar het Academisch Ziekenhuis Maastricht? </vraag>
      <vraag nummer="4">Heeft het Catharina Ziekenhuis gerekend op het behandelen van een 60-tal patiënten met deze ingreep dit jaar, en is daar vooralsnog niets van terecht gekomen? </vraag>
      <vraag nummer="5">Is voor deze implantaties aan het Catharina Ziekenhuis geen c.q. onvoldoende budget toegekend, en ligt dit feit ten grondslag aan het moeten doorsturen van patiënten naar andere ziekenhuizen? </vraag>
      <vraag nummer="6">Welke andere ziekenhuizen hebben eveneens een vergunning voor ICD-implantaties gekregen, maar kunnen daarvan in de praktijk geen gebruik maken omdat het benodigde budget voor bijzondere verrichtingen ontbreekt c.q. onvoldoende toereikend is? </vraag>
      <vraag nummer="7">Welk bedrag aan financiële middelen zou totaal benodigd zijn indien alle ziekenhuizen die een desbetreffende vergunning hebben ontvangen daar daadwerkelijk gebruik van zouden maken, en dit jaar conform hun planning zouden werken? Welk bedrag betreft het hier ten behoeve van het Catharina Ziekenhuis in Eindhoven? </vraag>
      <vraag nummer="8">Wat is de diepere zin van het wel afgeven van een vergunning aan ziekenhuizen voor het uitvoeren van ICD-implantaties, maar daartoe niet c.q. niet voldoende financiële middelen ter beschikking stellen? </vraag>
      <vraag nummer="9">Bent u bereid op korte termijn maatregelen te nemen die aan deze discrepantie een einde maken? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Uit ingewonnen informatie blijkt dat het ziekenhuis aanvankelijk wel enkele patiënten heeft behandeld, maar inmiddels de patiënten doorstuurt naar het Academisch Ziekenhuis in Maastricht en naar het Leids Universitair Medisch Centrum in Leiden. </antwoord>
      <antwoord nummer="4">Blijkens een brief van 6 januari van dit jaar heeft het ziekenhuis inderdaad met de regionale zorgverzekeraars een afspraak gemaakt voor het behandelen van 60 patiënten. Voor het antwoord op het tweede deel van deze vraag verwijs ik naar mijn antwoord op vraag 3. </antwoord>
      <antwoord nummer="5">Het Catharina Ziekenhuis heeft in 1997 tezamen met de vier andere ziekenhuizen in de regio Zuidoost-Brabant verzocht gedurende een periode van drie jaar in de plaats van het reguliere budget een aanneemsom te mogen ontvangen. Begin dit jaar hebben deze ziekenhuizen verzocht het experiment met een aanneemsom nog eens met drie jaar te verlengen. Ik heb het C(O)TG verzocht deze verzoeken in te willigen onder een aantal voorwaarden. Een belangrijke voorwaarde is dat de aanneemsnormen slechts zullen worden aangepast in lijn met de financiële kaders uit de respectieve Zorgnota’s. Daar staat tegenover dat op de aanneemsnormen geen kortingen worden toegepast als bedoelde kaders worden overschreden. Een belangrijke oorzaak van zulke overschrijdingen is vaak gelegen in het feit dat ziekenhuizen productieafspraken maken die tot budgetaanpassingen leiden welke uitgaan boven de macrokaders. De ziekenhuizen aan wie een aanneemsom is toegekend maken dergelijke productieafspraken niet. Wel hebben zij zich gebonden om, zoals zij dat uitdrukken, «voor hetzelfde geld meer zorg te leveren». Omdat het ziekenhuis van mening is dat door het verlenen van een vergunning voor het implanteren van cardio-defibrillatoren een additionele aanpassing van de aanneemsom op zijn plaats is heeft het ziekenhuis op grond van de Algemene wet bestuursrecht (AWB) op 15 mei 2000 een bezwaar ingediend tegen mijn weigering het CTG te verzoeken bedoelde aanpassing te realiseren. De relevante zitting van de VWS-bezwaarschriftencommissie heeft op 29 augustus 2000 plaats gevonden. Een advies heeft mij nog niet bereikt. Inmiddels heeft het kabinet besloten nog dit jaar f 200 mln. extra beschikbaar te stellen voor het oplossen van de wachtlijstproblematiek. Aangezien ik het van groot belang vind dat patiënten, die in aanmerking komen voor implantatie van een cardio-defibrillator, ook echt geholpen worden heb ik aangegeven dat het Catharina Ziekenhuis voor het realiseren van ICD’s ook een beroep kan doen op deze gelden. </antwoord>
      <antwoord nummer="6">Naast het Catharina Ziekenhuis hebben onder de algemene ziekenhuizen ook de Isala Kliniek in Zwolle recent een vergunning gekregen. Het St. Antonius Ziekenhuis in Nieuwegein beschikt reeds een aantal jaren over een vergunning. </antwoord>
      <antwoord nummer="7">In een brief, die het Catharina Ziekenhuis mij op 29 maart 2000 met medeondertekening van het St. Antonius Ziekenhuis uit Nieuwegein en de Isala Klinieken uit Zwolle heeft gezonden, wordt medegedeeld dat deze ziekenhuizen in 2000 respectievelijk 60, 80 en 60 ICD’s willen verrichten; totaal dus 200 ICD’S. De door het CTG vastgestelde budgetparameterwaarde voor een ICD beloopt f 59 131,–; het honorariumtarief is in een brief van een aantal zorgverzekeraars gesteld op f 7510,– per ICD. Voor de ICD’s die in de algemene ziekenhuizen worden gerealiseerd zou dus aan budgetaanpassingen f 11 826 200,– nodig zijn (waarvan voor het Catharina Ziekenhuis f 3,548 mln.) en voor honoraria f 1 502 000,– (waarvan voor het Catharina Ziekenhuis f 451 000,–), tezamen f 13,3 mln. (waarvan voor het Catharina Ziekenhuis f 4 mln.). Overigens is het budget van het St. Antonius Ziekenhuis al in voorgaande jaren voor 75 ICD’s aangepast. </antwoord>
      <antwoord nummer="8">Voor het antwoord op deze vraag verwijs ik naar mijn antwoord op vraag 5. Ik voeg daar nog aan toe dat de bekostiging van de door de twee andere ziekenhuizen uitgevoerde ICD-implantaties reeds kon plaatsvinden ten laste van het kader voor demografische ontwikkelingen dat in de Zorgnota is opgenomen. Concretisering daarvan kan geschieden door het maken van productieafspraken tussen zorgverzekeraars en ziekenhuizen op grond van de door het CTG vastgestelde en door mij goedgekeurde beleidsregels functiegerichte budgettering (FB). In mijn antwoord op vraag 7 heb ik aangegeven dat zulks al bij het St. Antonius Ziekenhuis in voorgaande jaren is gerealiseerd. Zo nodig kunnen deze ziekenhuizen ook een beroep doen op de extra wachtlijstmiddelen. </antwoord>
      <antwoord nummer="9">Uit mijn hierboven gegeven antwoorden moge duidelijk zijn dat ik reeds adequate maatregelen heb getroffen. </antwoord>
      <noten afkomstig="antwoord"/>
   </antwoorden>
</kvr>
