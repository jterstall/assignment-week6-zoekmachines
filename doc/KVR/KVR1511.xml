<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Giskes en Dittrich (beiden D66) over belastingplicht voor de loonbelasting voor een gastgezin van een au-pair (Ingezonden 6 april 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1511
</item>
         <item attribuut="Rubriek">Belastingen (Loonbelasting)</item>
         <item attribuut="Trefwoorden">Loonbelasting</item>
         <item attribuut="Vindplaats">Kamervragen met antwoord 1994-1995, nr. 866, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="D66">Giskes</persoon>
            <persoon partij="D66">Dittrich</persoon>
         </item>
         <item attribuut="Datum_reaktie">1995-06-06</item>
         <item attribuut="Datum_indiening">1995-04-06</item>
         <item attribuut="Document-id">KVR1511</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1767" allpagenumbers="1767 1768" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="866" onderwerp="" indiendatum="1995-04-6">
         <vrager partij="D66" oorsprong="parlement">Giskes</vrager>
         <vrager partij="D66" oorsprong="parlement">Dittrich</vrager>
         <vraagt-aan/>
      </vraagdata>
      <antwoorddata antwoorddatum="6 juni 1995), zie ook Aanhangsel Handelingen nrs. 787 en 820, vergaderjaar 1994–1995">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het arrest van het Gerechtshof te Arnhem over de belastingplicht voor de loonbelasting voor een gastgezin van een au-pair? <voetnoot nummer="1"/>
      </vraag>
      <vraag nummer="2">Betekent deze uitspraak, dat in beginsel ieder gastgezin voor een au-pair als werkgever in de zin van de loonbelasting moet worden beschouwd? </vraag>
      <vraag nummer="3">Acht u deze ontwikkeling gewenst? Zo neen, bent u bereid in de uitvoeringssfeer of anderszins te zoeken naar een oplossing waarbij het gastgezin geen (nadelige) fiscale gevolgen ondervindt van het opnemen van een au-pair? </vraag>
      <vraag nummer="4">Heeft de Vreemdelingendienst resp. de Immigratie- en Naturalisatiedienst van het ministerie van Justitie in de afgelopen jaren de gastgezinnen van au-pairs medegedeeld, dat zij de au-pair uitdrukkelijk beschouwt als iemand die geen arbeid tegen loon verricht? </vraag>
      <vraag nummer="5">Zo ja, ziet de staatssecretaris van Financie¨n hierin aanleiding – bijvoorbeeld op basis van beginselen van behoorlijk bestuur – om ook voor het verleden geen aanslagen in de loonbelasting op te leggen inzake het dienstverband van een au-pair? </vraag>
      <noten afkomstig="vraag">
         <noot nummer="1" datum="1995-02-14" bron="Gerechtshof Arnhem, rolnummer 940336">Gerechtshof Arnhem, rolnummer 940336, 14 februari 1995</noot>
      </noten>
   </vragen>
   <antwoorden aantal="4">
      <antwoord nummer="1">Ja. Het Gerechtshof te Arnhem is in een concreet geval tot het oordeel gekomen dat er sprake was van een dienstbetrekking tussen de au-pair en de belanghebbende. Deze had in zijn aangifte inkomstenbelasting de kosten van een au-pair opgevoerd als kosten voor kinderopvang. Mede naar aanleiding van deze informatie heeft de inspecteur een naheffingsaanslag loonbelasting opgelegd. Het in aanmerking te nemen loon bedroeg, inclusief kost en inwoning, ruim f 1000,– per maand. </antwoord>
      <antwoord nummer="2">Heffing van loonbelasting komt pas aan de orde als een arbeidsrelatie moet worden gekwalificeerd als een dienstbetrekking. Het oordeel of hiervan sprake is is afhankelijk van feiten en omstandigheden in het concrete geval. Daarbij wordt met name getoetst of er sprake is van het verrichten van arbeid door de werknemer, of er loonbetaling plaatsvindt en of er een gezagsverhouding aanwezig is tussen de werkgever en de werknemer. Juist omdat de feiten en omstandigheden van wezenlijke betekenis zijn is niet de gevolgtrekking te maken dat ieder gastgezin voor een au-pair als werkgever in de zin van de Wet op de loonbelasting 1964 moet worden beschouwd. Een eventuele vaststelling dat een au-pair werkzaamheden in dienstbetrekking verricht brengt mee dat een van de leden van het gastgezin voor de heffing van loonbelasting/premie volksverzekeringen alsook voor de premieheffing werknemers- verzekeringen als werkgever/inhoudingsplichtige moet worden beschouwd, met dien verstande dat voor hem de vereenvoudigde regeling van huispersoneel van toepassing is. Voor de au-pair brengt het aanmerken van de arbeidsrelatie als dienstbetrekking in beginsel mee dat hij verzekerd is voor de werknemersverzekeringen. Voor wat deze werknemers- verzekeringen betreft is de Bedrijfsvereniging voor de Detailhandel, Ambachten en Huisvrouwen ten aanzien van au-pairs de bevoegde bedrijfsvereniging. </antwoord>
      <antwoord nummer="3">De Wet op de loonbelasting 1964 kent slechts e´e´n uitzondering waarbij het hebben van een dienstbetrekking niet tevens leidt tot inhoudingsplicht van de werkgever. In deze wettelijke regeling wordt de werksituatie van huispersoneel dat doorgaans op minder dan drie dagen per week arbeid verricht, ook als alle elementen voor het aannemen van een dienstbetrekking aanwezig zijn, niet als dienstbetrekking beschouwd. Deze uitzondering geldt eveneens voor de werknemersverzekeringen. Een dergelijke werknemer is dan ook niet verzekerd voor de werknemersverzekeringen. Het treffen van een specifieke voorziening in de uitvoeringssfeer voor au-pairs, welke immers hun diensten in het algemeen tenminste gedurende vijf dagen in de week verrichten, verhoudt zich naar mijn oordeel niet met deze wettelijke uitzondering en acht ik daarom niet juist. Daarbij heb ik mij gerealiseerd dat een eventueel te treffen voorziening niet los gezien kan worden van de aanspraken die een au-pair thans heeft op grond van de werknemersverzekeringen. Tevens acht ik hierbij van belang dat mij uit onderzoek is gebleken dat met uitzondering van Spanje in de overige EU-lidstaten geen speciale fiscale maatregelen zijn getroffen voor au-pairs. </antwoord>
      <antwoord nummer="4 en 5">Nee. Wel is in de Vreemdelingencirculaire 1994 (hoofdstuk B 13 onder 2) bepaald dat door de au-pair verrichte werkzaamheden niet worden aangemerkt als arbeid in de zin van de Wet arbeid buitenlandse werknemers of het recht van de Europese Gemeenschap. De Wet arbeid buitenlandse werknemers bevat regels inzake de toelating van niet EU-onderdanen tot de Nederlandse arbeidsmarkt. Op grond van deze wet dient een werkgever als hij een vreemdeling krachtens een arbeidsovereenkomst in Nederland arbeid wil laten verrichten in het bezit te zijn van een tewerkstellingsvergunning. Om nu te voorkomen dat een gastgezin over een tewerkstellingsvergunning zou moeten beschikken is bepaald dat de door de au-pair verrichte werkzaamheden niet worden aangemerkt als arbeid in de zin van deze wet. Door, met betrekking tot de door de au-pair verrichte arbeid, zelfstandig te toetsen of er in de zin van de Wet op de loonbelasting 1964 al dan niet sprake is van een dienstbetrekking heeft de inspecteur geen beginsel van behoorlijk bestuur geschonden. </antwoord>
      <noten afkomstig="antwoord"/>
   </antwoorden>
</kvr>
