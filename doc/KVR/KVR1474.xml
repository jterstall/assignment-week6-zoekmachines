<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Erp (VVD) over colportage van advertenties aan zelfstandige ondernemers. (Ingezonden 28 april 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1474
</item>
         <item attribuut="Rubriek">Bedrijfsleven en industrie (Midden- en kleinbedrijf)</item>
         <item attribuut="Trefwoorden">Colportage Consumenten Ondernemingen</item>
         <item attribuut="Vindplaats">Kamervragen met antwoord 1994-1995, nr. 830, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Van Erp</persoon>
         </item>
         <item attribuut="Datum_reaktie">1995-05-24</item>
         <item attribuut="Datum_indiening">1995-04-28</item>
         <item attribuut="Document-id">KVR1474</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1691" allpagenumbers="1691 1692" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="830" onderwerp="" indiendatum="1995-04-28">
         <vrager partij="VVD" oorsprong="parlement">Van Erp</vrager>
         <vraagt-aan/>
      </vraagdata>
      <antwoorddata antwoorddatum="1995-05-24">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u de uitspraak van de Kantonrechter in Hilversum volgens welke colportage van advertenties aan zelfstandige ondernemers onder de werking van de Colportagewet valt? <voetnoot nummer="1"/>
      </vraag>
      <vraag nummer="2">Wat vindt u van de overweging dat zelfstandige ondernemers nauwelijks van particulieren zijn te onderscheiden en daarom door de Colportagewet beschermd dienen te worden, mede omdat zich een enorme hoeveelheid klachten voordoet? </vraag>
      <vraag nummer="3">Bent u bereid door middel van een wijziging van de Colportagewet helderheid te verschaffen in deze, zodat de ondernemers niet telkens een beroep op de rechter hoeven te doen? </vraag>
      <noten afkomstig="vraag">
         <noot nummer="1" datum="1995-04-27" bron="Algemeen Dagblad">Algemeen Dagblad, 27 april 1995</noot>
      </noten>
   </vragen>
   <antwoorden aantal="3">
      <antwoord nummer="1">Ik heb kennis genomen van de bedoelde uitspraak van de kantonrechter te Hilversum. </antwoord>
      <antwoord nummer="2">Het vonnis betrof een zaak, aangespannen door een groot aantal kleine ondernemingen tegen een onderneming die door middel van persoonlijk bezoek advertenties verkoopt in een door haar uitgegeven beroepen/bedrijvengids. De kantonrechter maakte in zijn vonnis onderscheid tussen twee groepen ondernemingen, namelijk enerzijds de kleine zelfstandige ondernemers die, veelal wonend en werkend op hetzelfde adres, nauwelijks van particulieren zijn te onderscheiden, en anderzijds de ondernemers die een vennootschap (v.o.f. of b.v.) hebben opgericht. Ten aanzien van de eerste groep ondernemers was de kantonrechter van mening dat zij, op grond van de redelijkheid en billijkheid, krachtens de reflexwerking bij toepassing van de open norm van de Colportagewet dezelfde bescherming konden ontlenen als de particulieren in enge zin. Zij hadden allen tijdig hun overeenkomst met het gedaagde bedrijf opgezegd, zodat hun overeenkomst ingevolge artikel 25, eerste lid, van de Colportagewet was ontbonden, aldus de kantonrechter. Ten aanzien van de tweede groep ondernemers vernietigde de kantonrechter de overeenkomst met het gedaagde bedrijf op grond van bedrog door gedaagde althans dwaling aan de kant van de eisers. Tegen het vonnis is hoger beroep ingesteld. Ik wacht de uitslag hiervan af. </antwoord>
      <antwoord nummer="3" voetnoot="1">Uit de definitie van «colporteur» in artikel 1, eerste lid, onder c, van de Colportagewet blijkt dat de wetgever beoogd heeft de bescherming van die wet te beperken tot particulieren. Zoals ik reeds in mijn antwoord op vragen van het lid R. Smits heb gezegd <voetnoot nummer="1"/>, ben ik van mening dat een uitbreiding van de werkingssfeer van de Colportagewet niet in de rede ligt, mede omdat een wetswijziging geen adequate oplossing van het probleem biedt. De verkoop van advertenties aan ondernemers vindt immers niet alleen plaats door middel van persoonlijk bezoek, maar ook op diverse andere manieren zoals telefonisch, via de fax en door toezending van «registratiekaarten» en rekeningen. Bovendien zou een wetswijziging als in de vraag bedoeld met zich meebrengen dat ook gewone bezoeken van (handels)vertegenwoordigers aan ondernemers onder de werking van de wet zouden vallen. Dit zou een te ver gaande belemmering van het normale handelsverkeer betekenen. Gelet op het voorgaande zie ik geen aanleiding om de Colportagewet aan te passen. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, II 1994/95, nr. 420.</noot>
      </noten>
   </antwoorden>
</kvr>
