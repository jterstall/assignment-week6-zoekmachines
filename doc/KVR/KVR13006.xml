<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) aan de minister van Economische Zaken over Fokker. (Ingezonden 2 januari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13006
</item>
         <item attribuut="Inhoud">Betreft eerdere vragen over berichten dat de doorstart van vliegtuigbouwer Fokker toch succesvol zou zijn geweest. De minister antwoordde deze eerdere vragen niet te kunnen beantwoorden, aangezien het onderzoeksrapport waarin dit stond vertrouwelijk zou zijn. Het rapport staat echter op de website van het Parool.</item>
         <item attribuut="Rubriek">Bedrijfsleven en industrie (Industrie)</item>
         <item attribuut="Trefwoorden">Bedrijfssluitingen Vliegtuigindustrie</item>
         <item attribuut="Vindplaats">Kamervragen met antwoord 2000-2001, nr. 595, Tweede Kamer</item>
         <item attribuut="Vraagnr_bij_indiening">2000104220</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">2001-01-25</item>
         <item attribuut="Datum_indiening">2001-01-02</item>
         <item attribuut="Document-id">KVR13006</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1229" allpagenumbers="1229 1230" vetnummer="2000104220" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13006" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="595" onderwerp="" indiendatum="2001-01-2">
         <vrager partij="CDA" oorsprong="parlement">Leers</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2001-01-25">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich mijn eerdere schriftelijke vragen naar aanleiding van het Parool artikel «Fokker was nu succes geweest» waaruit blijkt dat een doorstart van Fokker financieel lucratief zou zijn uitgepakt? <voetnoot nummer="1"/>
      </vraag>
      <vraag nummer="2" voetnoot="2">Bent u op de hoogte van het feit dat het complete SH &amp; E rapport op de website van het Parool te vinden is? <voetnoot nummer="2"/>
      </vraag>
      <vraag nummer="3">Bent u – nu heel Nederland kennis kan nemen van dit rapport – bereid in te gaan op de bevindingen van SH &amp; E? </vraag>
      <vraag nummer="4">Zo ja, bent u bereid te erkennen dat uw voorganger in het Fokker-dossier onjuist heeft gehandeld door geen tijdelijke steun te verlenen aan een bedrijf van technologische wereldklasse en een enorm marktpotentieel, dat grotendeels door redenen van conjuncturele aard (Azië-crisis en lage dollarstand) in tijdelijke financiële problemen was beland? </vraag>
      <vraag nummer="5">Zo neen, kunt u tot in detail aangeven op welke punten u het oneens bent met het SH &amp; E-rapport? </vraag>
      <vraag nummer="6">Ingeval de Nederlandse overheid in de toekomst tot aanschaf van nieuwe vliegtuigen besluit, bent u dan bereid de overheid als «launching customer» te laten optreden ter ondersteuning van eventuele herstartpogingen van Fokker? </vraag>
      <noten afkomstig="vraag">
         <noot nummer="1">Schriftelijke vragen aan de minister van Economische Zaken van 15 november 2000, kenmerk 2000102400</noot>
         <noot nummer="2">www.parool .nl/ps/rapport/fokker. html. Genoemd Parool-artikel was grotendeels gebaseerd op een rapport van het in luchtvaart gespecialiseerde onderzoeksbureau Simat, Helliesen and Eichner (SH &amp; E) dat in opdracht is geschreven van de curatoren van Fokker. U stelt dat het rapport – om redenen van vertrouwelijkheid – niet aan u ter beschikking kan worden gesteld</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3, 4 en 5">Zoals ik ook bij de beantwoording van 18 december 2000 op de eerdere schriftelijke vragen heb aangegeven, heeft mijn ambtsvoorganger destijds bij de beoordeling voor het vinden van een oplossing voor de Fokker-problematiek als noodzakelijk uitgangspunt gehanteerd dat er een capabele industriële partij betrokken zou moeten zijn bij een verdere doorstart van de onderneming. In zijn brief van 27 maart 1996 schreef mijn ambtsvoorganger reeds dat een analyse van een gerenommeerd internationaal adviesbureau (Booz Allen &amp; Hamilton) voorlag met een conditioneel positief oordeel over de marktvooruitzichten voor de komende jaren en over de financiële projecties van het stand-alone scenario. Het conditionele element daarin was dat de haalbaarheid afhing van de mate waarin een grote industriële partij zich zou willen aansluiten. De bevindingen van SH &amp; E doen daar niets aan af. De Staat heeft destijds steeds een duidelijke bereidheid getoond om mee te werken aan een «stand alone» scenario, maar niet aan een «State-alone» scenario. De ingewikkelde en mondiale context waarbinnen de vliegtuigbouw moet functioneren, maakt het noodzakelijk dat een stevig industrieel draagvlak aanwezig is. Die opvatting, die door mijn ambtsvoorganger in verschillende brieven aan de Tweede Kamer uitvoerig is beschreven, werd in brede zin door de Kamer gesteund. In de brieven uit die periode komt ook tot uitdrukking dat het kabinet zich vergaand ingespannen heeft om een oplossing te bereiken. Helaas heeft geen enkele marktpartij die betrokkenheid uiteindelijk op zich willen nemen. </antwoord>
      <antwoord nummer="6">Indien de Nederlandse overheid in de toekomst in overweging neemt nieuwe vliegtuigen aan te schaffen dan zal op dat ogenblik bezien moeten worden welke mogelijkheden aanwezig zijn. </antwoord>
      <noten afkomstig="antwoord"/>
   </antwoorden>
</kvr>
