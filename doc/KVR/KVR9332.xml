<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) aan de staatssecretaris van Binnenlandse Zaken en Koninkrijksrelaties en de minister van Onderwijs, Cultuur en Wetenschappen over de positie van uitgezonden Nederlandse leraren op de Antillen. (Ingezonden 14 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9332
</item>
         <item attribuut="Inhoud">Vragen over het besteedbaar inkomen van naar Curaçao uitgezonden leraren in verband met de hoge kosten van levensonderhoud aldaar.</item>
         <item attribuut="Rubriek">Basisonderwijs (Rechtspositie onderwijspersoneel) Inkomen en rechtspositie (Inkomens) Voortgezet onderwijs (Rechtspositie onderwijspersoneel)</item>
         <item attribuut="Trefwoorden">Besteedbaar inkomen Nederlandse Antillen Onderwijsgevenden</item>
         <item attribuut="Vindplaats">Kamervragen met antwoord 1998-1999, nr. 1338, Tweede Kamer</item>
         <item attribuut="Vraagnr_bij_indiening">2989911460</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1999-05-11</item>
         <item attribuut="Datum_indiening">1999-04-14</item>
         <item attribuut="Document-id">KVR9332</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2655" allpagenumbers="2655 2656" vetnummer="2989911460" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9332" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1338" onderwerp="" indiendatum="1999-04-14">
         <vrager partij="GroenLinks" oorsprong="parlement">Rosenmöller</vrager>
         <vraagt-aan>de staatssecretaris van Binnenlandse Zaken en Koninkrijksrelaties en de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="1999-05-11">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Is het u bekend dat leraren die door Nederlandse scholen naar Curac¸ao worden uitgezonden relatief in salaris achteruitgaan doordat de kosten van levensonderhoud op de Antillen erg hoog zijn? Is het waar dat belastingambtenaren en mariniers extra toelagen ontvangen om dit te compenseren, terwijl leraren niet in aanmerking komen voor deze toelagen? </vraag>
      <vraag nummer="2">Betaalt het ministerie van Onderwijs, Cultuur en Wetenschappen nu geen vergoeding meer aan de scholen waarvan werknemers naar de Antillen zijn uitgezonden ter compensatie van het werkgeversdeel van de pensioenopbouw? Betekent dit dat de uitgezonden docenten ook het werkgeversdeel van hun pensioen zelf dienen te betalen? </vraag>
      <vraag nummer="3">Deelt u de mening dat door Nederland uitgezonden docenten op Antilliaanse scholen een positieve bijdrage kunnen leveren aan het opbouwen van het sociaal-economisch potentieel op de Antillen? Zo ja, op welke wijze zult u dan hun uitzending stimuleren? Welke afspraken zijn hierover gemaakt, of zullen worden gemaakt, tussen het ministerie van Onderwijs, Cultuur en Wetenschappen en het ministerie van Binnenlandse Zaken en Koninkrijksrelaties? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Het is mij bekend dat over het algemeen salarissen in het onderwijs in Nederland hoger zijn dan voor vergelijkbare functies op Curac¸ao wordt uitbetaald. Ook is mij bekend dat op Curac¸ao de kosten van levensonderhoud op Europees niveau zeker niet lager zijn dan in Nederland. Het is mij eveneens bekend dat uitgezonden belastingambtenaren en mariniers extra toelagen ontvangen en leraren niet. Reden hiervoor is dat belastingambtenaren in het kader van de personele samenwerking naar de Nederlandse Antillen en Aruba worden uitgezonden en de mariniers ter uitoefening van de Defensietaak die de Koninklijke Marine ook in de andere delen van het Koninkrijk vervult. De belastingambtenaren en mariniers ontvangen krachtens de regeling Honorering deskundigen Technische Bijstand respectievelijk het Voorzieningenstelsel Buitenland Defensiepersoneel boven hun doorlopend salaris vergoedingen. Van een georganiseerde uitzending, zoals bij belastingambtenaren en mariniers is voor Nederlandse leraren geen sprake. Voor hen hebben eigen overwegingen gegolden om gehoor te geven aan de oproep om voor een contract met lokale arbeidsvoorwaarden een tijdelijk dienstverband aan te gaan met een Curac¸aos schoolbestuur. Voor een leraar die ten tijde van zijn sollicitatie in het Nederlandse onderwijs werkzaam is en die een betrekking in het Antilliaanse of Arubaanse onderwijs ambieert, geldt als bijzonderheid dat hij zijn schoolbestuur kan verzoeken hem daartoe voor een periode van ten hoogste drie jaren buitengewoon verlof zonder behoud van bezoldiging te verlenen; het Rechtspositie Onderwijspersoneel en de CAO voor het Voortgezet Onderwijs voorzien in die mogelijkheid. </antwoord>
      <antwoord nummer="2">Besturen van Nederlandse scholen voor primair onderwijs kunnen dergelijke kosten nog steeds declareren voor personeel dat buitengewoon verlof is verleend om in Aruba of de Nederlandse Antillen werkzaam te zijn. De situatie ligt anders voor Nederlandse scholen voor voortgezet onderwijs en scholen voor beroepsonderwijs en volwasseneneducatie. Voor scholen voor voortgezet onderwijs ging op 1 augustus 1996 een lumpsum-bekostiging gelden waaruit in principe alle personele kosten dienen te worden bestreden. In eerste instantie zijn, om te helpen overgangsproblemen te voorkomen, nog wel regelingen getroffen die het besturen van scholen in de genoemde sectoren tijdelijk mogelijk maakten een aanvullende vergoeding te declareren voor betaling van het werkgeversgedeelte van een aantal premies voor leraren die met buitengewoon verlof in het onderwijs in Aruba en de Nederlandse Antillen werkzaam zijn. Vanaf 1 augustus 1998 geldt uitsluitend nog een afbouwregeling om leraren voor wie schoolbesturen gebruik maakten van een tijdelijke regeling die gedurende de schooljaren 1996/97 en 1997/98 heeft gegolden, de gelegenheid te bieden hun lopende contract onder gelijke voorwaarden te kunnen uitdienen. De hiertoe dienende OCenW-Regelingen zijn gepubliceerd in de uitgave van 2 september 1998 van het Gele katern bij het blad «Uitleg» dat het Ministerie van OCenW over de scholen verspreidt. Deze beslissing houdt niet in dat leraren aan wie buitengewoon verlof is verleend om zonder behoud van bezoldiging aan een school in Aruba of de Nederlandse Antillen werkzaam te zijn, in alle omstandigheden zelf volledig het werkgeversgedeelte van bedoelde premies moeten betalen. Dit is een kwestie voor overleg tussen de leraar en het schoolbestuur. Zoals mijn ambtsvoorganger heeft geantwoord op vragen die door de leden Rosenmöller en Rabbae (GroenLinks) op 9 mei 1996 over deze kwestie zijn gesteld, is de werkgeversbijdrage op zich een dermate gering bedrag dat dit binnen de totale loonkosten van een instelling niet behoeft te leiden tot onoverkomelijke problemen. </antwoord>
      <antwoord nummer="3">De staatssecretaris van Binnenlandse Zaken en Koninkrijksrelaties en ik delen de mening dat docenten met recente ervaring in het Nederlandse onderwijs een positieve bijdrage kunnen leveren aan het opbouwen van het sociaal-economisch potentieel op de Antillen. Wij staan er dan ook voor open alle medewerking te verlenen die binnen onze functies past. Mijn voorganger heeft in het kader van het samenwerkingsprotocol van de drie Onderwijsministers binnen ons Koninkrijk ruime medewerking verleend aan het inventariseren van de problemen die zich bij «uitzending» voordoen. Zijn voorstel om te onderzoeken of samenwerkingsrelaties kunnen worden aangegaan met grote Nederlandse schoolbesturen heeft tot dusverre geen weerklank ondervonden bij de Arubaanse en Antilliaanse schoolbesturen. Thans doet de situatie zich voor dat in het kader van het KANS-programma (een samenwerkingsprogramma voor scholen binnen het Koninkrijk) een aantal vertegenwoordigers van Arubaanse en Antilliaanse schoolbesturen in de maand juni 1999 een georganiseerd bezoek aan Nederland zal brengen. Het bezoekprogramma voorziet niet alleen in aspecten van voorlichting over ontwikkelingen die zich in Nederland hebben voorgedaan rond schaalvergroting en autonomieversterking van scholen en hun besturen; op verzoek van de Arubaanse en Antilliaanse onderwijsministers en de daar gevestigde schoolbesturen zullen de bezoekers ook in contact worden gebracht met Nederlandse organisaties van schoolbesturen om in direct contact zelf de problematiek van hun docententekort te bespreken en eventuele mogelijkheden van Nederlandse schoolbesturen om bij te dragen aan tijdelijke oplossingen. </antwoord>
      <noten afkomstig="antwoord"/>
   </antwoorden>
</kvr>
