<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eijsink en Dijsselboem (beiden PvdA) aan de minister en de staatssecretaris van Defensie over een aanklacht tegen leden van de Marechaussee wegens vermeend wangedrag in Irak. (Ingezonden 4 mei 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23298
</item>
         <item attribuut="Inhoud">Indieners informeren naar de aard van het wangedrag, het aantal ingediende aanklachten, de maatregelen die tegen de betrokkenen zijn genomen en de maatregelen die moeten voorkomen dat dergelijke misstanden zich in de toekomst opnieuw voor zullen doen en naar de bescherming van diegenen die een aanklacht hebben ingediend.</item>
         <item attribuut="Rubriek">Veiligheidsbeleid en defensie (Militairen) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Irak Marechaussee Militairen Oorlogen</item>
         <item attribuut="Vindplaats">Kamervragen met antwoord 2004-2005, nr. 1900, Tweede Kamer</item>
         <item attribuut="Vraagnr_bij_indiening">2040514330</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Eijsink</persoon>
            <persoon partij="PvdA">Dijsselboem</persoon>
         </item>
         <item attribuut="Datum_reaktie">2005-06-22</item>
         <item attribuut="Datum_indiening">2005-05-04</item>
         <item attribuut="Document-id">KVR23298</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4043" allpagenumbers="4043 4044" vetnummer="2040514330" code="0405tkkvr1900" lopendefooter="Tweede Kamer, vergaderjaar 2004–2005, Aanhangsel" filenaam="KVR23298" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1900" onderwerp="" indiendatum="2005-05-4">
         <vrager partij="PvdA" oorsprong="parlement">Eijsink</vrager>
         <vrager partij="PvdA" oorsprong="parlement">Dijsselboem</vrager>
         <vraagt-aan>de minister en de staatssecretaris van Defensie</vraagt-aan>
      </vraagdata>
      <antwoorddata antwoorddatum="22 juni 2005), zie ook Aanhangsel Handelingen nr. 1772, vergaderjaar 2004–2005">
         <antwoorder functie="minister" ministerie="Defensie">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Klopt het dat leden van de Koninklijke Marechaussee uit de Irak-missie hun collega’s en hun leidinggevende hebben aangeklaagd wegens wangedrag? <voetnoot nummer="1"/>
      </vraag>
      <vraag nummer="2">Kunt u aangeven om hoeveel aanklachten het gaat? </vraag>
      <vraag nummer="3">Klopt het dat betrokkene, nadat hij was belaagd, zijn excuses aan moest bieden? </vraag>
      <vraag nummer="4">Wat is er concreet gebeurd met de betrokken militairen die zich hebben misdragen? </vraag>
      <vraag nummer="5">Wat is er concreet gebeurd met de betrokken leidinggevende die aangaf dat hij de opmerkingen negeerde? </vraag>
      <vraag nummer="6">Klopt het dat de aangifte sterk werd ontraden? Zo ja, wat is hiervan de reden geweest? </vraag>
      <vraag nummer="7">Wat is de rol van het instituut van de Inspecteur-Generaal der Krijgsmacht (IGK) in deze geweest? Had de IGK hier iets kunnen betekenen? </vraag>
      <vraag nummer="8">Hoe gaat u realiseren dat in de toekomst dit soort misstanden in de kiem wordt gesmoord? </vraag>
      <vraag nummer="9">Kunt u de veiligheid van uw medewerkers binnen de eigen organisatie garanderen? </vraag>
      <vraag nummer="10" voetnoot="2">Hoe heeft u concreet invulling gegeven aan het in de Arbeidsomstandighedenwet vastgelegde Arbobeleid, met name met betrekking tot het beschermen van werknemers tegen seksuele intimidatie en tegen agressie en geweld? <voetnoot nummer="2"/>
      </vraag>
      <vraag nummer="11">Heeft u in het kader van de Arbeidsomstandighedenwet uw zorgplicht als werkgever concreet ingevuld? Zo ja, hoe? </vraag>
      <vraag nummer="12">Welke concrete nazorg heeft u aan betrokkene verleend of gaat u nog verlenen om te voorkomen dat betrokkene geen nadeel zal ondervinden van zijn aanklacht? </vraag>
      <noten afkomstig="vraag">
         <noot nummer="1" datum="2005-04-30" bron="Algemeen Dagblad">Algemeen Dagblad, 30 april 2005</noot>
         <noot nummer="2">Artikel 4 van de arbeidsomstandighedenwet (Aspecten van arbobeleid)</noot>
      </noten>
   </vragen>
   <antwoorden aantal="9">
      <antwoord nummer="1 en 2">Ja. Er zijn twee klachten ingediend bij de Klachtencommissie Ongewenst Gedrag van de Koninklijke Marechaussee, op grond van de Regeling Klachtenprocedure Ongewenst Gedrag en Vermoedens van Misstanden Defensie (KOGVAM). Op 10 maart 2004 is een klacht ingediend die betrekking had op SFIR 1. Deze klacht is inmiddels naar tevredenheid van de klager afgedaan. De tweede klacht werd ingediend op 31 januari 2005 en heeft betrekking op SFIR 3. Deze klacht is momenteel nog in behandeling bij de klachtencommissie. </antwoord>
      <antwoord nummer="3">Daarover kan nog geen uitspraak worden gedaan, aangezien de klacht die betrekking heeft op SFIR 3 nog in behandeling is bij de klachtencommissie. Het onderzoek van de klachtencommissie zal naar verwachting in juli 2005 worden afgerond. </antwoord>
      <antwoord nummer="4 en 5">Uit onderzoek naar de klacht die betrekking heeft op vermeende misdragingen tijdens SFIR 1 is gebleken dat geen sprake is geweest van misdragingen door betrokken militairen. De tweede klacht is thans nog in onderzoek bij de Klachtencommissie Ongewenst Gedrag van de Koninklijke Marechaussee. Op grond van het advies van deze commissie zal worden bezien of maatregelen noodzakelijk zijn. </antwoord>
      <antwoord nummer="6">Neen. </antwoord>
      <antwoord nummer="7">De IGK heeft in dezen geen concrete rol gespeeld. De marechaussee die klaagde met betrekking tot SFIR 1 is bij de afhandeling van zijn klacht gewezen op de mogelijkheid om zich te wenden tot de IGK. De klager heeft echter schriftelijk gemeld tevreden te zijn over de afdoening van de klacht en in de uitkomst daarvan te berusten. De klacht met betrekking tot SFIR 3 is nog in behandeling. Eenieder kan zich op elk moment tot de IGK richten. De IGK kan ook op eigen initiatief iemand die een klacht indient aanhoren, zich op de hoogte stellen van feiten en omstandigheden en individueel aan de klager en/of aan mij advies uitbrengen. </antwoord>
      <antwoord nummer="8">In een grote organisatie als Defensie zijn ongewenste gedragingen nooit geheel uit te sluiten. Om in het algemeen ongewenst gedrag en misstanden te voorkomen wordt bij de opleidingen voor personeel en commandanten uitgebreid aandacht besteed aan het opdoen van kennis van en vaardigheden in de toepassing van de ambtsinstructie, omgangsvormen en sociale integriteit. De klachtenprocedures zijn bij het personeel goed bekend. </antwoord>
      <antwoord nummer="9">Defensie doet al het mogelijke om de veiligheid van haar medewerkers te waarborgen. </antwoord>
      <antwoord nummer="10 en 11">Ja, de Arbo-regels worden, zoveel als onder operationele omstandigheden mogelijk, nageleefd. De bescherming van werknemers tegen seksuele intimidatie, agressie en geweld is geregeld in de Regeling Klachtenprocedure Ongewenst Gedrag en Vermoeden van Misstanden Defensie (KOGVAM). Deze regeling is ook van toepassing op gedragingen tijdens missies. Tijdens de Irak-missies is overeenkomstig de KOGVAM gehandeld. Aan de zorgplicht als werkgever is invulling gegeven door het betrokken personeel voorafgaand aan de missie voor te bereiden op de uitzending naar Irak. Die voorbereiding bestond onder andere uit teambuilding, omgangsvormen, kennis van (de cultuur van) het missiegebied en sociale integriteit. Tijdens de missies was er voor het personeel volop gelegenheid zich uit te spreken over Arbo-gerelateerde aangelegenheden. In het missiegebied waren meerdere hulpverlenende disciplines aanwezig, waaronder een psycholoog en een geestelijke verzorger. Na afloop van de missies is het personeel gedebriefd, waarbij is gewezen op de mogelijkheid gebruik te maken van hulpverlenende instanties binnen Defensie. </antwoord>
      <antwoord nummer="12">Voorzover mij bekend ondervindt de marechaussee die de klacht met betrekking tot SFIR 1 indiende geen nadeel van het feit dat hij deze heeft ingediend. Betrokkene heeft in zijn brief van 29 oktober 2004 gesteld onder de indruk te zijn van de integere en nauwgezette wijze waarop zijn klacht is behandeld en zich volledig te willen richten op zijn toekomst binnen de Marechaussee. De medewerker die heeft geklaagd met betrekking tot SFIR 3 is erop gewezen dat hij gebruik kan maken van de beschikbare (zorgverlenende) instanties binnen Defensie om te voorkomen dat hij nadeel ondervindt van zijn klacht. </antwoord>
      <noten afkomstig="antwoord"/>
   </antwoorden>
</kvr>
