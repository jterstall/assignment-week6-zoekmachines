<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Th. C. de Graaf (beiden D66) aan de ministers van Volksgezondheid, Welzijn en Sport en van Binnenlandse Zaken en Koninkrijksrelaties over de aids-problematiek op de Nederlandse Antillen en Aruba. (Ingezonden 22 november 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16904
</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Infectieziekten Nederlandse Antillen</item>
         <item attribuut="Vindplaats">Kamervragen met antwoord 2002-2003, nr. 544, Tweede Kamer</item>
         <item attribuut="Vraagnr_bij_indiening">2020303580</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Th. C. de Graaf</persoon>
         </item>
         <item attribuut="Datum_reaktie">2002-12-20</item>
         <item attribuut="Datum_indiening">2002-11-22</item>
         <item attribuut="Document-id">KVR16904</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1157" allpagenumbers="1157 1158" vetnummer="2020303580" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16904" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="544" onderwerp="" indiendatum="2002-11-22">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Th. C. de Graaf</vrager>
         <vraagt-aan>de ministers van Volksgezondheid, Welzijn en Sport en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-12-20">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Moet iedereen die een werkvergunning voor Aruba aanvraagt, een hiv-vrij-verklaring kunnen overleggen? Zo ja, hoe verhoudt dit zich tot internationale richtlijnen van bijvoorbeeld UNAIDS en UNHCHR? </vraag>
      <vraag nummer="2">Deelt u de mening dat er een verantwoordelijkheid op de Nederlandse regering rust om de aids-epidemie die in het Caribisch gebied heerst en die na Afrika ten zuiden van de Sahara de ergste ter wereld is op Aruba en de Nederlandse Antillen niet zulke desastreuze gevolgen te laten aannemen? Zo ja, welke maatregelen neemt de Nederlandse regering op dit gebied? </vraag>
      <vraag nummer="3">Op welke wijze wordt de Nederlandse bijdrage aan institutionele versterking, capaciteitsopbouw, technische, infrastructurele, institutionele en financiële steun van de aidsbestrijding op de Nederlandse Antillen en Aruba belemmerd? Hoe kunnen deze belemmeringen worden opgeheven en een structurele ondersteuning worden verwezenlijkt, onder andere via lokale NGO’s? Op welke wijze kan de Nederlandse deskundigheid, bijvoorbeeld die van de GGD’en in Amsterdam en Rotterdam op korte termijn worden ingezet ten behoeve van de Nederlandse Antillen en Aruba? </vraag>
      <vraag nummer="4">Zijn er uit de hiv-surveillance signalen die wijzen op een toename van hiv-infecties via de Nederlandse Antillen en Aruba? Hoe kan dit op een adequate wijze door middel van onderzoek naar reisgedrag, seksuele netwerken e.d. worden onderzocht? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Niet iedereen die voor Aruba een werkvergunning aanvraagt hoeft een HIV-vrij-verklaring te overleggen. Er wordt onderscheid gemaakt tussen personen met de Nederlandse nationaliteit – dezen hoeven geen verklaring te overleggen – en anderen die dat wel moeten. Aruba wijkt hiermee af van de vigerende internationale richtlijnen (HIV/AIDS and Human Rights International Guidelines; United Nations publication, 1998). </antwoord>
      <antwoord nummer="2">De bestrijding van aids op Aruba is in principe een autonome eilandelijke aangelegenheid en ressorteert onder de directie Volksgezondheid. De Nederlandse regering deelt de zorg voor een verdere verspreiding van de aids-epidemie. Tussen Nederland en Aruba is een samenwerkingsprogramma overeengekomen dat zich richt op de voorlichting en preventie daar waar het de Volksgezondheid in brede zin betreft. Onder dit laatste dient ook HIV- en aids-voorlichting begrepen te worden. Aan dergelijke activiteiten draagt Nederland (indirect via UNAIDS) financieel bij. Ook met betrekking tot de Nederlandse Antillen draagt de Nederlandse regering geen verantwoordelijkheid voor het gevoerde gezondheidszorgbeleid, waaronder de bestrijding van aids, daar de Nederlandse Antillen de gezondheidszorgsector als niet-prioritaire sector binnen de samenwerkingsprogramma’s hebben aangeduid. Minister Pikerie (Volksgezondheid en Sociale Ontwikkeling) heeft een strategisch beleidsplan opgesteld om de HIV-problematiek aan te pakken en te voorkomen. </antwoord>
      <antwoord nummer="3">Gelet op de eigen beleidsverantwoordelijkheden van zowel de Nederlandse Antillen als Aruba kan er geen sprake zijn van directe Nederlandse bijdragen aan de genoemde aspecten. In die zin zou dat als een belemmering kunnen worden geduid. Ook de in antwoord twee genoemde financiële steun uit Nederland ondervindt geen belemmeringen. Nederland is een van de grootste donoren van UNAIDS. Deze VN-organisatie heeft een uitgebreid programma dat is gericht op het bestrijden van de aids- epidemie in het Caribisch gebied, waaronder aan de Nederlandse Antillen en Aruba. Voor het aanwenden van Nederlandse deskundigheid onder verantwoordelijkheid van de Nederlandse overheid kan op Aruba een verzoek worden ingediend via het Fondo Desaroyo Arubano (FDA). Nederlandse financiële steun is ondergebracht bij het onafhankelijke FDA dat voorziet in toetsing van en toezicht op de door Aruba in het kader van het samenwerkingsprogramma voorgestelde projecten. Op deze wijze wordt recht gedaan aan de wens aan Arubaanse zijde om zelf projecten aan te dragen, terwijl het toezicht door een onafhankelijke derde op deze projecten is verzekerd. Ten aanzien van de Nederlandse Antillen verwijs ik u naar het antwoord op vraag twee. De Nederlandse regering is wel bezorgd over de kwaliteit van de gezondheidszorg op de Nederlandse Antillen. Eerder is uw kamer medegedeeld (28-06-02, DBO-K-U-2288842) dat Nederland bereid is een onderzoek naar de stand van zaken in de gezondheidszorg – uit te voeren door de Wereldbank – te financieren. </antwoord>
      <antwoord nummer="4">In Nederland stijgt de laatste jaren het aandeel heteroseksuele besmette HIV-geïnfecteerden, met daarin relatief veel personen met een Antilliaanse, Arubaanse of Surinaamse achtergrond. Tussen personen met een Antilliaanse, Arubaanse of Surinaamse achtergrond wordt in de HIV-onderzoeken geen onderscheid gemaakt. Per bevolkingsgroep is dan ook niet aan te geven of, en zo ja, in welke mate er sprake is van een toename van HIV-infecties. Om te onderzoeken in hoeverre bij personen afkomstig uit de Antillen, Aruba (en Suriname) seksueel contact tijden het bezoek aan het thuisland een rol speelt, worden binnenkort door het Rijksinstituut voor Volksgezondheid en Milieu HIV-surveys gestart in steden waar deze migrantengroepen geconcentreerd zijn. </antwoord>
      <noten afkomstig="antwoord"/>
   </antwoorden>
</kvr>
