<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rouvoet (RPF), Verhagen (CDA) en Weisglas (VVD) over Palestijnse scholen. (Ingezonden 22 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6023
</item>
         <item attribuut="Inhoud">Vragen over de wijze waarop de Nederlandse hulp voor onderwijs in de Palestijnse gebieden wordt ingezet, naar aanleiding van beelden in een televisieprogramma over "vredesonderwijs' op Palestijnse scholen, waarin schoolkinderen dansjes uitvoeren met geweren.</item>
         <item attribuut="Rubriek">Basisonderwijs (Overig) Ontwikkelingssamenwerking (Overig)</item>
         <item attribuut="Trefwoorden">Basisonderwijs Palestijnen</item>
         <item attribuut="Vindplaats">Kamervragen met antwoord 1997-1998, nr. 304, Tweede Kamer</item>
         <item attribuut="Afkomstig_van">Ontwikkelingssamenwerking</item>
         <item attribuut="Indiener">
            <persoon partij="RPF">Rouvoet</persoon>
            <persoon partij="CDA">Verhagen</persoon>
            <persoon partij="VVD">Weisglas</persoon>
         </item>
         <item attribuut="Datum_reaktie">1997-11-19</item>
         <item attribuut="Datum_indiening">1997-10-22</item>
         <item attribuut="Document-id">KVR6023</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="617" allpagenumbers="617 618" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6023" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="304" onderwerp="" indiendatum="1997-10-22">
         <vrager partij="RPF" oorsprong="parlement">Rouvoet</vrager>
         <vrager partij="CDA" oorsprong="parlement">Verhagen</vrager>
         <vrager partij="VVD" oorsprong="parlement">Weisglas</vrager>
         <vraagt-aan/>
      </vraagdata>
      <antwoorddata antwoorddatum="1997-11-19">
         <antwoorder functie="minister" ministerie="Ontwikkelingssamenwerking">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennis genomen van de reportage over het «vredesonderwijs» op Palestijnse scholen? <voetnoot nummer="1"/>
      </vraag>
      <vraag nummer="2" voetnoot="2">Is het bijbrengen van dreigende en krijgshaftige uitspraken aan kleine kinderen en het laten uitvoeren van dansjes met Kalashnikov-geweren door schoolkinderen, naar uw oordeel in overeenstemming met hoofdstuk 4, artikel XXII van de Oslo-akkoorden? <voetnoot nummer="2"/>
      </vraag>
      <vraag nummer="3">Hoe beoordeelt u de uitspraken die de Inspecteur van Onderwijs Mohammed al-Dibs, tevens aanhanger van de Hamas, in de reportage doet, onder meer over de noodzaak om contact met Israëliërs te voorkomen en – in dat licht – zijn negatieve oordeel over de «Hope Flowers School», waar in de geest van de Oslo-akkoorden wordt getracht leerlingen met verschillende achtergronden begrip voor elkaar bij te brengen, o.a. door met zowel Palestijnse als Israëlische onderwijskrachten en vrijwilligers te werken? </vraag>
      <vraag nummer="4">Hoe groot is de Nederlandse bijdrage aan het Palestijnse onderwijs? </vraag>
      <vraag nummer="5">Is aan de Nederlandse bijdrage de voorwaarde verbonden dat deze alleen ten goede mag komen aan het openbaar onderwijs en niet aan particuliere scholen? Zo ja, waarom is deze voorwaarde gesteld? Zo neen, kunt u verklaren waarom de «Hope Flowers School» geen enkele financiële steun van het ministerie van Onderwijs ontvangt? </vraag>
      <vraag nummer="6">Op welke wijze laat u zich informeren over de besteding van de Nederlandse financiële bijdrage en meer in het bijzonder over de inhoud van de met behulp van deze bijdrage bekostigde lesmaterialen? </vraag>
      <vraag nummer="7" voetnoot="3">Is er sprake van een boycot en zelfs dreigementen van de zijde van de Palestijnse autoriteiten aan het adres van de school en/of de directeur, Hussein Issa, omdat louter de aanwezigheid van Joden in de school als collaboratie wordt beschouwd? <voetnoot nummer="3"/>
      </vraag>
      <vraag nummer="8">Bent u bereid bij de Palestijnse autoriteiten opheldering te vragen over de invulling van het vredesonderwijs, de uitspraken van de Inspecteur van Onderwijs en de positie van de «Hope Flowers School»? </vraag>
      <vraag nummer="9">Deelt u de mening dat het buiten twijfel moet zijn dat de Nederlandse bijdrage aan het Palestijnse onderwijs het proces van toenadering en het ontstaan van wederzijds begrip tussen Israël en de Palestijnen dient en dat, wanneer in de praktijk het tegengestelde het geval is, dit aanleiding kan zijn de bijdrage op te schorten of stop te zetten? </vraag>
      <noten afkomstig="vraag">
         <noot nummer="1" datum="1997-09-5" bron="«2 Vandaag»">«2 Vandaag», 5 september 1997</noot>
         <noot nummer="2" titel="Israel and the Council will ensure that their respective educational systems contribute to the peace between the Israeli and Palestinian peoples and to peace in the entire region, and will refrain from the introduction of any motifs that could adversely affect the process of reconciliation">«Israel and the Council will ensure that their respective educational systems contribute to the peace between the Israeli and Palestinian peoples and to peace in the entire region, and will refrain from the introduction of any motifs that could adversely affect the process of reconciliation»</noot>
         <noot nummer="3" datum="1997-09-10" bron=", Algemeen Dagblad" titel="Vredesschool Bethlehem bedreigd door boycot">«Vredesschool Bethlehem bedreigd door boycot», Algemeen Dagblad, 10 september 1997</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Voor zover ik hebben kunnen nagaan is, met uitzondering van de «dansjes met geweren», geen van de betrokken televisie-opnames gemaakt op Palestijnse scholen, doch op zomerkampen die door charitatieve instellingen zijn georganiseerd. De beelden van het «dansje met geweren» zijn gemaakt op een Palestijnse school. De Palestijnse Vice-Minister van Onderwijs, Dr. Na’im Abu Hommos, heeft Nederland desgevraagd toegezegd, zich te zullen inspannen om te achterhalen waar en bij welke gelegenheid één en ander heeft plaatsgevonden. Hij heeft ook toegezegd zich ervoor te zullen inspannen dat een dergelijke activiteit in de toekomst niet meer op openbare scholen zal plaatsvinden. Overigens is de interpretatie van de wijze waarop uitvoering wordt gegeven aan Palestijns-Israëlische akkoorden een aangelegenheid van de twee partijen in kwestie. </antwoord>
      <antwoord nummer="3">Nederland ondersteunt elk streven dat de toenadering tussen Palestijnen en Israëli’s kan bevorderen. De gewraakte uitspraken zijn inmiddels onder de aandacht gebracht van de Palestijnse Vice-Minister van Onderwijs, die passende aktie heeft toegezegd. </antwoord>
      <antwoord nummer="4">De uitgaven voor basisonderwijs in het OS-programma voor de Palestijnse Gebieden zullen in 1997 ongeveer f 10 miljoen bedragen. </antwoord>
      <antwoord nummer="5">Van een dergelijke specifieke voorwaarde is geen sprake. Dat openbare Palestijnse scholen worden ondersteund door de Palestijnse overheid, maar dat privé-scholen in hun eigen onderhoud dienen te voorzien, is in overeenstemming met de vigerende Palestijnse wetgeving. De «Hope Flowers School» bevindt zich derhalve niet in een uitzonderingspositie. </antwoord>
      <antwoord nummer="6">De Nederlandse vertegenwoordiging bij de Palestijnse Autoriteit (EPA) ontvangt rapportages over de voortgang van de door Nederland financieel ondersteunde onderwijsprogamma’s. Daarnaast brengen medewerkers van deze vertegenwoordiging bezoeken aan scholen en worden intensieve contacten onderhouden met het Palestijnse ministerie van Onderwijs. </antwoord>
      <antwoord nummer="7">Bij een bezoek door EPA-medewerkers is niet gebleken dat de «Hope Flowers School» wordt benadeeld of bedreigd. De faciliteiten die deze school geniet, zoals leermiddelen, transport en speelruimten, alsmede aantallen leerlingen en onderwijskrachten, steken in het algemeen gunstig af bij de openbare scholen in de Palestijnse Gebieden. </antwoord>
      <antwoord nummer="8">Zie mijn antwoord op de vragen 2 en 3. </antwoord>
      <antwoord nummer="9">Mocht te eniger tijd blijken, dat van de Nederlandse hulp onjuist gebruik wordt gemaakt, dan worden stappen gezet om daaraan een eind te maken. </antwoord>
      <noten afkomstig="antwoord"/>
   </antwoorden>
</kvr>
