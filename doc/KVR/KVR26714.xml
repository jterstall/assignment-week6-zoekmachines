<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van As (LPF) aan de staatssecretaris van Financiën over de heffing van loonbelasting op reizen. (Ingezonden 10 februari 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26714
</item>
         <item attribuut="Inhoud">Vragen naar aanleiding van een bericht op de website www.ad.nl over de actie van de Belastingdienst om loonbelasting te heffen bij mensen die op kosten van KNVB of sponsor de EK voetbal van 2004 hebben bijgewoond. In het antwoord gaat minister Zalm onder meer in op de fiscale aspecten van een 'verstrekte reis': in welke gevallen is er sprake van het genieten van loon, en wanneer wel?</item>
         <item attribuut="Rubriek">Belastingen (Loonbelasting) Inkomen en rechtspositie (Inkomens) Vrijetijdsbesteding (Sport)</item>
         <item attribuut="Trefwoorden">Loonbelasting Loontoeslagen Sport</item>
         <item attribuut="Vindplaats">Kamervragen met antwoord 2006-2007, nr. 282, Tweede Kamer</item>
         <item attribuut="Vraagnr_bij_indiening">2050607870</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="LPF">Van As</persoon>
         </item>
         <item attribuut="Datum_reaktie">2006-11-07</item>
         <item attribuut="Datum_indiening">2006-02-10</item>
         <item attribuut="Document-id">KVR26714</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="603" allpagenumbers="603 604" vetnummer="2050607870" code="0607tkkvr282" lopendefooter="Tweede Kamer, vergaderjaar 2006–2007, Aanhangsel" filenaam="KVR26714" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="282" onderwerp="" indiendatum="2006-02-10">
         <vrager partij="LPF" oorsprong="parlement">Van As</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="7 november 2006), zie ook Aanhangsel Handelingen nr. 1017, vergaderjaar 2005–2006">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de media-aandacht voor de actie van de Belastingdienst om loonbelasting te heffen over «EK-reizen»? <voetnoot nummer="1"/>
      </vraag>
      <vraag nummer="2">Deelt u de mening dat belastingheffing over vakanties kan leiden tot irritaties bij werkgevers? </vraag>
      <vraag nummer="3">Deelt u de mening dat belastingheffing over deze vorm van loon in natura moet worden afgeschaft, dan wel dat er in overleg met het bedrijfsleven – vergelijkbaar met de zogenaamde «landbouwnormen» – duidelijkere regels moeten komen voor de waardering van vakantiereizen voor de heffing van de loonbelasting? </vraag>
      <vraag nummer="4">Deelt u de mening dat belastingheffing over «EK-reizen» wel eens een negatieve opbrengst kan hebben, doordat sponsors hierdoor minder zullen gaan investeren in de sport? </vraag>
      <vraag nummer="5">Deelt u de mening dat belastingheffing over «EK-reizen» strijdig is met het kabinetsvoornemen om sport te stimuleren? </vraag>
      <noten afkomstig="vraag">
         <noot nummer="1" titel="Fiscus jaagt op EK-reizen">www.ad.nl «Fiscus jaagt op EK-reizen»</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">De media-aandacht had niet zozeer betrekking op de reizen die eigen werknemers op kosten van de werkgever maken, maar meer op reizen die sponsors en sportbonden in het kader van relatiemarketing aan relaties aanbieden. Over laatstgenoemde reizen hebben NOC*NSF en de KNVB contact gehad met de Belastingdienst. Ook de voormalige staatssecretaris van Financiën heeft overleg gevoerd met deze organisaties. Daarbij hebben deze partijen naar elkaar de intentie uitgesproken dat bij de genoemde reizen de grenzen der redelijkheid in acht worden genomen en dat de fiscale regelgeving wordt nageleefd. In het onderstaande vermeld ik voor werknemers en relaties de fiscale aspecten van een verstrekte reis. Een werknemer geniet (afgezien van eventuele besparingen) geen loon als hij door zijn werkgever naar een evenement wordt gezonden om gedurende dat evenement werkzaamheden te verrichten. Als voor de werknemer daarentegen sprake is van een vakantiereis zal de waarde van de reis als loon in aanmerking worden genomen. Een vakantiereis wordt in beginsel hetzelfde behandeld als een van de werkgever ontvangen andere beloning in natura. Bij een vakantiereis voor werknemers zijn alleen afwijkende belastingregels van kracht als sprake is van een zogenoemde personeelsreis. Daarbij geldt als voorwaarde dat deelname aan de reis openstaat voor ten minste driekwart van de werknemers. In het wetsvoorstel «Paarse krokodil» (30 577, nr. 3) is voorgesteld om de momenteel bij personeelsreizen geldende grensbedragen te laten vervallen. Dat zou betekenen dat die voorzieningen voortaan volledig als vrije vergoedingen en verstrekkingen zouden worden behandeld. Voor reizen die aan relaties worden aangeboden heeft de verstrekker van de reis een keuzemogelijkheid. De Wet op de loonbelasting 1964 biedt de verstrekker van de reis (of van andere inkomsten in natura) de mogelijkheid loonbelasting te betalen over het door de relaties genoten voordeel. Als de verstrekker daarvan gebruik maakt, hoeft de relatie verder geen rekening meer te houden met de mogelijke fiscale aspecten van de reis. Deze keuzemogelijkheid is vanaf 1 januari 2006 opgenomen in de Wet op de loonbelasting 1964. In de jaren tot en met 2005 bestond deze mogelijkheid al op grond van een beleidsbesluit. Indien de verstrekker van de reis geen gebruik maakt van deze mogelijkheid gelden de algemene regels van de Wet inkomstenbelasting 2001. Afhankelijk van de omstandigheden kan het genoten voordeel dan tot het inkomen van de relatie behoren. Betaling van loon- of inkomstenbelasting is uiteraard niet aan de orde voor zover de relatie bij het evenement zakelijke activiteiten verricht. In zoverre is immers, afgezien van eventuele besparingen, geen te belasten voordeel aanwezig. Evenmin is sprake van een te belasten voordeel indien de relatie geen bron van inkomen heeft waaraan de verstrekking kan worden toegerekend. </antwoord>
      <antwoord nummer="4 en 5">Sponsors zullen alle relevante aspecten in aanmerking nemen bij de beslissing of zij gaan investeren in sport. Daarbij zijn niet alleen de kosten van belang, maar bijvoorbeeld ook de gewenste uitstraling van de sponsor en diens betrokkenheid bij de te sponsoren sport. Het kabinetsvoornemen om sport te stimuleren wordt naar mijn oordeel niet nadelig beïnvloed door belastingheffing op reizen die als vakantiereizen gekwalificeerd moeten worden. Ik voeg daaraan nog toe dat de Belastingdienst zal verkennen of sponsors met betrekking tot reizen naar het EK voetbal 2004 in Portugal gebruik willen maken van de mogelijkheid loonbelasting te betalen. Daarbij zal de Belastingdienst op voorhand aannemen dat de aan relaties verstrekte reizen in ieder geval voor 50% als zakenreis zijn te kwalificeren. NOC*NSF en de KNVB zijn hiervan op de hoogte gesteld. Aldus kan op praktische wijze invulling worden gegeven aan de belastingheffing over grote aantallen kaarten die door meerdere sponsors worden verstrekt. De sponsor kan uiteraard aannemelijk maken dat in zijn specifieke situatie een hoger percentage als zakelijk is aan te merken. </antwoord>
      <noten afkomstig="antwoord"/>
   </antwoorden>
</kvr>
