<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid de Wit (SP) aan de staatssecretaris van Sociale Zaken en Werkgelegenheid over de gang van zaken rond het onderzoek naar de gebruikers van de voedselbanken. (Ingezonden 22 maart 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25237
</item>
         <item attribuut="Inhoud">Doordat besloten is het onderzoek naar gebruikers van voedselbanken een maand te versnellen kan nog maar de helft van de geplande enquêtes afgenomen worden. Waarom moest het onderzoek versneld worden en wat zijn de gevolgen voor de zorgvuldigheid en de resultaten van het onderzoek.</item>
         <item attribuut="Rubriek">Consument (Levensmiddelen) Inkomen en rechtspositie (Inkomens)</item>
         <item attribuut="Trefwoorden">Armoede Levensmiddelen</item>
         <item attribuut="Vindplaats">Kamervragen met antwoord 2005-2006, nr. 1157, Tweede Kamer</item>
         <item attribuut="Vraagnr_bij_indiening">2050610130</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">de Wit</persoon>
         </item>
         <item attribuut="Datum_reaktie">2006-03-27</item>
         <item attribuut="Datum_indiening">2006-03-22</item>
         <item attribuut="Document-id">KVR25237</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2461" allpagenumbers="2461 2462" vetnummer="2050610130" code="0506tkkvr1157" lopendefooter="Tweede Kamer, vergaderjaar 2005–2006, Aanhangsel" filenaam="KVR25237" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1157" onderwerp="" indiendatum="2006-03-22">
         <vrager partij="SP" oorsprong="parlement">de Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Wat is uw reactie op het bericht over het versnellen van het onderzoek naar gebruikers van de voedselbanken, waardoor minder dan de helft van het aantal geplande enquêtes kon worden afgenomen, met als reden het primaat van de politiek? <voetnoot nummer="1"/>
      </vraag>
      <vraag nummer="2">Is het waar dat u halverwege het onderzoek heeft laten weten het onderzoek een maand eerder te willen hebben? Zo neen, wat heeft u dan laten weten? </vraag>
      <vraag nummer="3">Waarom hebt u besloten het onderzoek met een maand te versnellen? Was deze reden noodzakelijk? Zo ja, waarom? Zo neen, waarom niet? Welke rol hebben de gemeenteraadsverkiezingen van 7 maart jl. gespeeld bij uw beslissing? </vraag>
      <vraag nummer="4">Wat bedoelt het ministerie met het primaat van de politiek? Welk primaat en welke politiek? </vraag>
      <vraag nummer="5">Deelt u de mening van de voorzitter van de Voedselbank Nederland dat de aandacht voor de armoedeproblematiek gediend is met een goed onderzoek? Zo ja, waarom? Zo neen, waarom niet? </vraag>
      <vraag nummer="6">Is er naar uw mening nog steeds sprake van een goed onderzoek, nu nog maar de helft van het aantal geplande enquêtes is afgenomen? Zo ja, kunt u dat toelichten? Waarom was er oorspronkelijk dan sprake van een dubbel aantal respondenten? Zo neen, neemt u genoegen met een minder goed onderzoek? </vraag>
      <vraag nummer="7">Welke gevolgen heeft het halveren van het aantal geplande enquêtes voor de resultaten van het onderzoek? Hoe significant zijn de resultaten? </vraag>
      <vraag nummer="8">Waarom hebt u er niet voor gekozen om te komen tot een tussenrapport om vervolgens het onderzoek af te maken? </vraag>
      <vraag nummer="9">Deelt u de mening dat een klankbordgroep als begeleidingscommissie een belangrijke rol heeft bij een gedegen uitvoering van een onderzoek? Zo neen, waarom niet? </vraag>
      <vraag nummer="10">Heeft de klankbordgroep naar uw mening voldoende mogelijkheden gekregen inbreng te leveren op de uitvoering en inhoud van het onderzoek? Zo ja, waarom? Zo neen, waarom niet? </vraag>
      <vraag nummer="11">Is het waar dat de klankbordgroep niet in de gelegenheid is gesteld om een oordeel te vormen over de eindrapportage? Zo ja, wat is hiervoor de reden en komt hiermee de zorgvuldigheid van het onderzoek niet in het geding? Zo neen, op welke momenten zijn de klankbordgroepleden geraadpleegd? </vraag>
      <vraag nummer="12">Is het halverwege versnellen van het onderzoek een blijk van de afwezigheid van werkelijke interesse vanuit de politiek? Zo ja, waarom? Zo neen, waarom niet? </vraag>
      <vraag nummer="13">Kunt u, in verband met het algemeen overleg over de voedselbanken op 29 maart 2006, de vragen uiterlijk dinsdag 28 maart 2006 om 13.00 uur beantwoorden? </vraag>
      <noten afkomstig="vraag">
         <noot nummer="1" datum="2006-03-17" bron="Binnenlandsbestuur">Binnenlandsbestuur, 17 maart 2006</noot>
      </noten>
   </vragen>
   <antwoorden aantal="5">
      <antwoord nummer="1, 2, 3, 4 en 12">Ik heb kennis genomen van het artikel in Binnenlands Bestuur van 17 maart 2006. Het besluit om het onderzoek voortvarend ter hand te nemen en vervolgens in februari af te ronden is genomen op basis van een politieke beoordeling van de noodzaak om zo spoedig mogelijk over de resultaten van dit onderzoek te kunnen beschikken. Daarbij speelde de groeiende politieke en maatschappelijke aandacht voor de voedselbanken een belangrijke rol. Die aandacht zal mede zijn ingegeven door de datum van de gemeenteraadsverkiezingen. </antwoord>
      <antwoord nummer="5 en 8">De noodzaak van een goed onderzoek staat voor mij niet ter discussie. Het uitbrengen van een tussenrapportage was dan ook niet opportuun. </antwoord>
      <antwoord nummer="6 en 7">Naar mijn mening is nog steeds sprake van een goed onderzoek. De enquete is, overeenkomstig de onderzoeksopzet, uitgevoerd in een a-selecte steekproef van gemeenten. De versnelling heeft geen consequenties gehad voor de manier van selecteren, het aantal betrokken gemeenten en de voorgenomen a-selecte benadering van klanten. De kwaliteit van het onderzoek wordt in belangrijke mate bepaald door deze a-selecte werkwijze. Verder is het aantal voorgenomen interviews met medewerkers van voedselbanken, sociale diensten en hulpverleningsinstellingen volledig uitgevoerd. De beperking van het aantal respondenten heeft slechts een zeer beperkt effect gehad op de precisie van de uitspraken en daarmee van de significantie van de resultaten. De bevinding dat 83% van de mensen schulden heeft, heeft een betrouwbaarheidsmarge van 4%, d.w.z. dat voor de groep als geheel het percentage kan liggen tussen 79% en 87%. Bij 800 respondenten zou deze marge 3% bedragen. Voor dit aantal was in eerste instantie gekozen om de onderzoekers een zo groot mogelijke armslag te geven bij het analyseren van de gegevens. </antwoord>
      <antwoord nummer="9, 10 en 11">Het belang van de inbreng van een klankbordgroep staat niet ter discussie. Om die reden is de klankbordgroep ingeschakeld binnen de mogelijkheden die daarvoor waren na de versnelde uitvoering van het onderzoek. De klankbordgroep is bijeengeweest op 30 januari 2006 en 24 februari 2006. Zij heeft zodoende, voorafgaand aan het uitbrengen van de eindrapportage, kennis kunnen nemen van de belangrijkste bevindingen en daarover een oordeel kunnen geven. De resultaten van deze besprekingen zijn door de onderzoekers in de eindrapportage meegenomen. Het tijdschema van het afsluiten van het onderzoek en van het opleveren van de eindrapportage maakte het niet mogelijk de klankbordgroep nog apart voor een bespreking van de eindrapportage bijeen te laten komen. Dit heeft geen afbreuk gedaan aan de zorgvuldigheid van het onderzoek, te meer omdat de eindrapportage in de conclusies niet wezenlijk afweek van de in de begeleidingscommissie besproken belangrijkste bevindingen. </antwoord>
      <antwoord nummer="13">Ja. </antwoord>
      <noten afkomstig="antwoord"/>
   </antwoorden>
</kvr>
